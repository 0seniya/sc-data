
<!DOCTYPE HTML>
<html>
<head>
<title></title>
<meta charset="UTF-8">
<meta author="Ajahn Hiriko">
</head>

<body>
<div id="text" lang="sl">
<section class="sutta" id="sn22.45">
<article>
<div class="hgroup">
<p class="division">Samyutta Nikāya</p>
<h1>22:45 Anicca Sutta—Nestalnost</h1>
</div>
<p>“Menihi, materija je nestalna. Kar je nestalno, je trpljenje. Kar je trpljenje, je ne-jaz. Kar je ne-jaz, se naj gleda tako, kot v resnici je, s pravilno modrostjo: ‘To ni moje, to nisem jaz, to ni moj jaz.’ Ko vidiš to tako, kot je v resnici, s pravilno modrostjo, postane um brezstrasten in osvobojen madežev skozi neoprijemanje. </p>
<p>“Občutek je nestalen…. Zaznava je nestalna…. Tvorbe so nestalne…. Zavedanje je nestalno. Kar je nestalno je trpljenje. Kar je trpljenje je ne-jaz. Kar je ne-jaz, se naj gleda tako, kot v resnici je,  s pravilno modrostjo: ‘To ni moje, to nisem jaz, to ni moj jaz.’ Ko vidiš to tako, kot je v resnici, s pravilno modrostjo, postane um brezstrasten in osvobojen pokvarjenosti skozi neoprijemanje. </p>
<p>“Če, menihi, menihov um postane brezstrasten glede elementa materije, je osvobojen pokvarjenosti skozi neoprijemanje. Če njegov um postane brezstrasten glede elementa občutka … glede elementa zaznave … glede elementa tvorb … glede elementa zavedanja, je osvobojen pokvarjenosti skozi neporijemanje. </p>
<p>“Ko je osvobojen, je trden; ko je trden, je zadovoljen; ko je zadovoljen, ni vznemirjen. Ko ni vznemirjen, on osebno doseže Nibbāno. On razume: ‘Uničeno je rojstvo, duhovno življenje je bilo živeto, kar je bilo treba storiti je bilo storjeno, ni več vračanja nazaj v katerokoli stanje eksistence.’”</p>
</article>
<aside id="metaarea">
<p>Translated by <span class="author">Ajahn Hiriko</span></p>
<p>Used with kind permission from the author.</p>
<p>Taken from: <a href="http://www.slo-theravada.org/" target="_blank">http://www.slo-theravada.org/</a>.</p>
<p>Prepared for SuttaCentral by <span class="editor">Alfred Conlan.</span></p>
</aside>
</section>
</div>
</body>
</html>