<!DOCTYPE html>
<html>
<head>
<meta charset="utf-8"/>
<meta author="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="ja315">
<article>
<div class="hgroup">
<p class="division">Jātaka</p>
<p>Catukkanipāta</p>
<p>Pucimandavagga</p>
<h1>5. Sabbamaṃsalābhajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.49"></a><a class="ms" id="p_22J_955"></a><a class="msdiv" id="msdiv57"></a>“Pharusā vata te vācā,<br/>
<span class="var" id="note529" title="samma (pts1, mr)">maṃsaṃ</span> yācanako <span class="var" id="note530" title="casi (pts1)">asi</span>;<br/>
<span class="var" id="note531" title="kilomassa sadisā (pts1)">Kilomasadisī</span> vācā,<br/>
kilomaṃ samma dammi te”.</p>
<p><a class="sc" id="2"></a><a class="pts" id="pts3.50"></a><a class="ms" id="p_22J_956"></a><a class="msdiv" id="msdiv58"></a>“Aṅgametaṃ manussānaṃ,<br/>
bhātā loke pavuccati;<br/>
<span class="var" id="note532" title="aṅgassadisī te vācā (mr)">Aṅgassa sadisī vācā</span>,<br/>
aṅgaṃ samma dadāmi te”.</p>
<p><a class="sc" id="3"></a><a class="ms" id="p_22J_957"></a><a class="msdiv" id="msdiv59"></a>“Tātāti putto vadamāno,<br/>
<span class="var" id="note533" title="sammeti (mr)">kampeti</span> hadayaṃ pitu;<br/>
<span class="var" id="note534" title="hadayassadisī (mr)">Hadayassa sadisī</span> vācā,<br/>
hadayaṃ samma dammi te”.</p>
<p><a class="sc" id="4"></a><a class="ms" id="p_22J_958"></a><a class="msdiv" id="msdiv60"></a>“Yassa gāme sakhā natthi,<br/>
yathāraññaṃ tatheva taṃ;<br/>
Sabbassa sadisī vācā,<br/>
sabbaṃ samma dadāmi te”ti.</p>
</blockquote>
<p class="endsutta"><a class="sc" id="5"></a><a class="ms" id="p_22J_959"></a><span class="var" id="note535" title="maṃsajātakaṃ (bj, s2, s3, pts1)">Sabbamaṃsalābhajātakaṃ</span> pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
