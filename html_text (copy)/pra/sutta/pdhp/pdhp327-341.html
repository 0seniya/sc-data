<!DOCTYPE html>
<html>
<head>
<meta charset="utf-8"/>
<meta author="Margaret Cone">
<title></title>
</head>
<body>
<div id="text" lang="pra">
<section class="sutta" id="pdhp327-341">
<article>
<div class="hgroup">
<p class="division">Patna Dharmapada</p>
<h1>18. Dadantī</h1>
</div>
<blockquote class="gatha">
<p><a class="mc" data-uid="pdhp327" id="327"></a><span class="metre">⏑ − ⏑ − । ⏑ − − − ।। ⏑ − ⏑ − । ⏑ − ⏑ − <br/></span>dadantiveyathāśraddhaṁ yathāprasādanaṁ janā ।<br/><span class="metre">− ⏑ − − । ⏑ − − − ।। ⏑ − − − । ⏑ − ⏑ − <br/></span>tattha yo duṁmano hoti paresaṁ pānabhojane ।<br/><span class="metre">⏑ − ⏑ − । ⏑ − − − ।। ⏑ − ⏑ ⏑ । ⏑ − ⏑ − <br/></span>na so divā ca rātto ca samādhim adhigacchati ।।</p>
<p><a class="mc" data-uid="pdhp328" id="328"></a><span class="metre">− ⏑ − − । ⏑ − − − ।। − − − − । ⏑ − ⏑ − <br/></span>yassa cetaṁ samucchinnaṁ mūlo 'gghaccaṁ samūhataṁ ।<br/><span class="metre">⏑ − ⏑ − । ⏑ − − − ।। ⏑ − ⏑ ⏑ । ⏑ − ⏑ − <br/></span>sa ve divā ca rātto ca samādhim adhigacchati ।।</p>
<p><a class="mc" data-uid="pdhp329" id="329"></a><span class="metre">− − ⏑ − । − ,⏑ । − ⏑ − − ।। − − ⏑ − ,। ⏑ − ⏑ । − ⏑ − − Triṣṭubh × 2<br/></span>aśśo va bhadro kaṣāya puṭṭho ātāpino saviṁgaṇo carāṇo ।<br/><span class="metre">− − ⏑ ,− । − ⏑ ⏑ । − ⏑ − ⏑ − ।। ⏑ − ⏑ − ,। − ⏑ ⏑ । − ⏑ − ⏑ − Jagatī × 4<br/></span>śraddhāya sīlena ca vīriyeṇa ca samādhinā dhammavipaśśanāya ca ।<br/><span class="metre">− − ⏑ − । − ⏑ ,⏑ । − ⏑ − ⏑ − ।। ⏑ − ⏑ − । − ⏑ ,⏑ । − ⏑ − ⏑ − <br/></span>te khāntisoracchasamādhisaṁṭhitā śutassa praṁñāya ca sāram ajjhagū ।।</p>
<p><a class="mc" data-uid="pdhp330" id="330"></a><span class="metre">− − − − । − ⏑ ⏑ − ।। − − − − । ⏑ − ⏑ − bhavipulā<br/></span>yo driṣṭe dhaṁme labhati śraddhāṁ praṁñāṁ anuttarāṁ ।<br/><span class="metre">⏑ − ⏑ − । ⏑ − − − ।। − ⏑ − − । ⏑ − ⏑ − <br/></span>sa ve mahaddhano loke moham aṁñaṁ bahuṁ dhanaṁ ।।</p>
<p><a class="mc" data-uid="pdhp331" id="331"></a><span class="metre">− − − − । ⏑ − − − ।। ⏑ ⏑ − ⏑ । ⏑ − ⏑ − <br/></span>śraddho sīlena saṁpanno yaśabhogasamāhito ।<br/><span class="metre">− − − ⏑ । ⏑ − − − ।। − ⏑ − − । ⏑ − ⏑ − <br/></span>yaṁ yaṁ so bhajate deśaṁ tattha tattheva pūjiyo ।।</p>
<p><a class="mc" data-uid="pdhp332" id="332"></a><span class="metre">− − ⏑ ⏑ । − ⏑ ⏑ । − ⏑ − − ।। ⏑ − ⏑ − । − ,⏑ − । − ⏑ − − Triṣṭubh × 4<br/></span>śraddhābitiyaṁ puruṣaṁ carantaṁ na naṁ labheyā aśraddho va cāro ।<br/><span class="metre">⏑ − ⏑ − । − ⏑ ,⏑ । − ⏑ − − ।। − − ⏑ − । − ,⏑ − । − ⏑ − − <br/></span>yaśo ca kittī ca tato nam eti saggaṁ ca gacche śarīraṁ prahāya ।।</p>
<p><a class="mc" data-uid="pdhp333" id="333"></a><span class="metre">− − − ⏑ । ⏑ − − − ।। − − − − । ⏑ − ⏑ − <br/></span>aśraddho akataṁñū ca saṁdhicchedo ca yo naro ।<br/><span class="metre">⏑ − ⏑ − । − ,− − − ।। ⏑ − − ⏑ । ⏑ − ⏑ − mavipulā<br/></span>hatāvakāśo vāntāśo sa ve uttimaporuṣo ।।</p>
<p><a class="mc" data-uid="pdhp334" id="334"></a><span class="metre">− − − − । ⏑ − − − ।। − − − − । ⏑ − ⏑ − <br/></span>kiccho buddhāna uppādo kicchā dhammassa deśanā ।<br/><span class="metre">− − − ⏑ । ⏑ − − − ।। − − − − । ⏑ − ⏑ − <br/></span>kiccho śraddhapaṭīlābho kicchaṁ māccāna jīvitaṁ ।।</p>
<p><a class="mc" data-uid="pdhp335" id="335"></a><span class="metre">⏑ ⏑ − ⏑ । ⏑ − − − ।। − − ⏑ ⏑ । ⏑ − ⏑ − <br/></span>anavaṭṭhitacittassa saddhaṁmam avijānato ।<br/><span class="metre">− − ⏑ − । ⏑ − − − ।। − − ⏑ ⏑ । ⏑ − ⏑ − <br/></span>pāriplavaprasādassa praṁñā na paripūrati ।।</p>
<p><a class="mc" data-uid="pdhp336" id="336"></a><span class="metre">− ⏑ − । ⏑ − − − ।। − − ⏑ ⏑ । ⏑ − ⏑ − <br/></span>nāprasannacittena duṣṭena kupitena vā ।<br/><span class="metre">− ⏑ − − । ⏑ − − − ।। − − ⏑ ⏑ । ⏑ − ⏑ − <br/></span>śakkam ājānituṁ dhammo sāraṁbhabahulena vā ।।</p>
<p><a class="mc" data-uid="pdhp337" id="337"></a><span class="metre">− ⏑ ⏑ − । ⏑ − − − ।। − ⏑ − − । ⏑ − ⏑ − <br/></span>yo tu vinīya sāraṁbhaṁ aprasādaṁ ca cetaso ।<br/><span class="metre">⏑ − ⏑ − । − ⏑ ⏑ − ।। ⏑ − − − । ⏑ − ⏑ − bhavipulā<br/></span>prasannacitto sumano sa ve nyāyyā subhāṣitaṁ ।।</p>
<p><a class="mc" data-uid="pdhp338" id="338"></a><span class="metre">⏑ − ⏑ ⏑ । ⏑ − − − ।। − − − ⏑ । ⏑ − ⏑ − <br/></span>manuṣyapaṭilābhena saggānāṁ gamanena ca ।<br/><span class="metre">⏑ − − − । ⏑ − − − ।। − − − ⏑ । ⏑ − ⏑ − <br/></span>pṛthivyām ekarājjena sotāpattiphalaṁ varaṁ ।।</p>
<p><a class="mc" data-uid="pdhp339" id="339"></a><span class="metre">− − − − । ⏑ − ⏑ − ।। ⏑ ⏑ − − । ⏑ − ⏑ − Anuṣṭubh<br/></span>yassa śraddhā tathāgate acalā supratiṣṭhitā ।<br/><span class="metre">− − ⏑ − । ⏑ − − − ।। − ⏑ − − । ⏑ − ⏑ − <br/></span>śīlañ ca yassa kallāṇaṁ ay<sup>i</sup>rakāntaṁ praśaṁsiyaṁ ।।</p>
<p><a class="mc" data-uid="pdhp340" id="340"></a><span class="metre">− − ⏑ − । − ,− ⏑ − − ।। − ⏑ − − । ⏑ − ⏑ − mavipulā / 9 syllables<br/></span>saṁghe prasādo yassa asti ujjubhūtañ ca daṁśanaṁ ।<br/><span class="metre">⏑ ⏑ − − । ⏑ ⏑ − − ।। ⏑ − − − । ⏑ − ⏑ − savipulā<br/></span>adaridro ti tam āhu amoghaṁ tassa jīvitaṁ ।।</p>
<p><a class="mc" data-uid="pdhp341" id="341"></a><span class="metre">− − − − । ⏑ − − − ।। ⏑ − − − । ⏑ − ⏑ − <br/></span>tassā śraddhañ ca śīlaṁ ca prasādaṁ dhammadaṁśane ।<br/><span class="metre">⏑ ⏑ − − । ⏑ − − − ।। ⏑ − − − । ⏑ − ⏑ − <br/></span>anuyuñjeya medhāvī saraṁ buddhāna śāsanaṁ ।।</p>
</blockquote>
<p class="endsection">Dadantīvarggaḥ</p>
</article>
<aside id="metaarea">
<p><span class="author">Margaret Cone</span></p>
<p><cite class="book">Patna Dharmapada</cite> (1989)</p>
<p>Dr. Cone's text has been reproduced with the kind consent of The Pali Text Society, Oxford, England</p>
<p>Dr. Cone's text has been reproduced from the Journal of the Pali Text Society, Volume XIII (1989), pp. 101-217. Cone's text has been reproduced as printed as close as possible.</p>
<p>With Pāḷi Parallels, Metrical Commentary, Notes and Indexes compiled by Ānandajoti Bhikkhu (2007): <a href="http://www.ancient-buddhist-texts.net/Buddhist-Texts/C5-Patna/index.htm" target="_blank">http://www.ancient-buddhist-texts.net/</a>.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
