<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn40.9">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om de seks sansefelter</p>
<p class="subdivision">Samtaler med Moggallana</p>
<p>Animittapañhasutta</p>
<h1>40.9. Det som er uten kjennetegn</h1>
</div>
<p>“Man snakker om en konsentrasjon av sinnet uten kjennetegn. Men hva er egentlig en konsentrasjon av sinnet uten kjennetegn?</p>
<p>Videre tenkte jeg som så:</p>
<p>‘Når en munk ikke bryr seg om noen kjennetegn, går han inn i en konsentrasjon av sinnet uten kjennetegn. Det er dette som er en konsentrasjon av sinnet uten kjennetegn.’</p>
<p>Dermed brydde jeg meg ikke om noe kjennetegn, men gikk inn i en konsentrasjon av sinnet uten kjennetegn. Men selv om jeg gjorde dette, oppsto det forestillinger knyttet til kjennetegn i sinnet mitt.</p>
<p>Men da kom Mesteren til meg med sine overmenneskelige egenskaper og sa:</p>
<p>‘Moggallana! Moggallana! Ikke vær sløv mens du praktiserer en konsentrasjon av sinnet uten kjennetegn! Gjør sinnet ditt stabilt i en konsentrasjon av sinnet uten kjennetegn, fest sinnet på ett punkt i en konsentrasjon av sinnet uten kjennetegn, konsentrer sinnet ditt i en konsentrasjon av sinnet uten kjennetegn!’</p>
<p>Dermed brydde jeg meg ikke om noe kjennetegn, men gikk inn i en konsentrasjon av sinnet uten kjennetegn.</p>
<p>Så om det med rette kan sies om en elev at han fikk hjelp av læreren og nådde fram til dyp kunnskap, så kan dette med rette sies om meg.”</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Aminah Borg-Luck</span>.</p></aside>
</section>
</div>
</body>
</html>
