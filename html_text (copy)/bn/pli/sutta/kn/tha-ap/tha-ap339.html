
<!DOCTYPE html>
<html>
<head>
<meta charset="utf-8"/>
<meta author="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap339">
<article>
<div class="hgroup">
<p class="division">অপদান (প্রথম খণ্ড)</p>
<p class="division">৩৪. গন্ধোদক বর্গ</p>
<h1>৭. তৃণকুটিদায়ক স্থবির অপদান</h1>
</div>
<p><a class="bk" id="bk৭৪"></a>বন্ধুমতি নগরে আমি ছিলাম একজন শ্রমিক। পরের কাজ করেই আমি জীবন-জীবিকা নির্বাহ করতাম। </p>
<p><a class="bk" id="bk৭৫"></a>একদিন নির্জনে বসে আমি এইরূপ চিন্তা করেছিলাম, জগতে বুদ্ধের আবর্ভাব হয়েছে, কিন্তু আমার তো তেমন কোনো সামর্থ্য নেই। </p>
<p><a class="bk" id="bk৭৬"></a>আমার গতি ঠিক করার এখনই উপযুক্ত সময়। সেই সুক্ষণটি এখন আমার তৈরি হয়েছে। পাপী সত্ত্বগণ বিষম নারকীয় দুঃখে নিপতিত হয়। </p>
<p><a class="bk" id="bk৭৭"></a>এইরূপ চিন্তা করে আমি আমার মালিকের কাছে গিয়েছিলাম এবং একটি কাজের প্রার্থনা জানিয়ে গভীর বনে প্রবেশ করেছিলাম। </p>
<p><a class="bk" id="bk৭৮"></a>তৃণকাষ্ঠ ও বালি সংগ্রহ করে আমি তখন ত্রিদণ্ডে স্থিত একটি তৃণকুটি নির্মাণ করেছিলাম। </p>
<p><a class="bk" id="bk৭৯"></a>সেই কুটিটি সংঘের উদ্দেশে দান করে আমি সঙ্গে সঙ্গে ফিরে এসে মালিকের কাছে গিয়েছিলাম। </p>
<p><a class="bk" id="bk৮০"></a>সেই সুকৃত কর্মের ফলে আমি তাবতিংস দেবলোকে জন্মেছিলাম। সেখানে আমার জন্য অনিন্দ্য সুন্দর দিব্যবিমান নির্মিত হয়েছিল। </p>
<p><a class="bk" id="bk৮১"></a>সেখানে আমার হাজার কা-বিশিষ্ট, ধ্বজা-পতাকাময় ও হিরণ্ময় দিব্যবিমান উৎপন্ন হয়েছিল। </p>
<p><a class="bk" id="bk৮২"></a>আমি দেবলোকে অথবা মনুষ্যলোকে যেখানেই জন্মগ্রহণ করি না কেন, সর্বত্রই আমার সংকল্পের কথা জেনে আমার জন্য প্রাসাদ উপস্থিত হতো। </p>
<p><a class="bk" id="bk৮৩"></a>যেকোনো ধরনের ভয়, ত্রাস, লোমহর্ষ আমার জীবনে কখনো দেখা দিত না। এটি আমার তৃণকুটির দানেরই ফল। </p>
<p><a class="bk" id="bk৮৪"></a>সিংহ, বাঘ, নেক্রেবাঘ, ভালুক প্রভৃতি হিংস্র প্রাণীরাও আমাকে এড়িয়ে চলতো। এটি আমার তৃণকুটির দানেরই ফল। </p>
<p><a class="bk" id="bk৮৫"></a>সরীসৃপ প্রাণিকুল, সাপ, ভূত, কম্ভা- ,রাক্ষস প্রভৃতি সত্ত্বগণও আমাকে এড়িয়ে চলতো। এটি আমার তৃণকুটির দানেরই ফল। </p>
<p><a class="bk" id="bk৮৬"></a>আমি কখনো পাপমূলক দুঃস্বপ্ন দেখেছি বলে স্মরণ করতে পারি না। আমার মনে সব সময় স্মৃতি উপস্থিত থাকত। এটি আমার তৃণকুটির দানেরই ফল। </p>
<p><a class="bk" id="bk৮৭"></a>এইরূপে তৃণকুটির দানের ফল ভোগ করে আমি গৌতম ভগবানের কাছে ধর্ম সাক্ষাৎ করেছিলাম। </p>
<p><a class="bk" id="bk৮৮"></a>আজ থেকে একানব্বই কল্প আগে আমি যেই কর্ম করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার তৃণকুটি দানেরই ফল। </p>
<p><a class="bk" id="bk৮৯"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান তৃণকুটিদায়ক স্থবির এই গাথাগুলো ভাষণ করেছিলেন। </p>
<p class="endsutta">[তৃণকুটিদায়ক স্থবির অপদান সপ্তম সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October 2014.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

