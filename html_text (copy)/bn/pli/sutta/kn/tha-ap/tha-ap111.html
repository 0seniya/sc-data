
<!DOCTYPE html>
<html>
<head>
<meta charset="utf-8"/>
<meta author="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap111">
<article>
<div class="hgroup">
<p class="division">অপদান (প্রথম খণ্ড)</p>
<p class="division">১১. ভিক্ষাদায়ী বর্গ</p>
<h1>৯. বিলালিদায়ক স্থবির অপদান</h1>
</div>
<p><a class="bk" id="bk৫৩"></a>আমি হিমালয়ের অনতিদূরে পর্ণকুটিরে বসবাস করতাম। সে সময় আমি লোভাতুর না হয়ে মৃদু ঘাসের ওপর শয়ন করতাম। </p>
<p><a class="bk" id="bk৫৪"></a>মাটি খনন করে তোলা আলু, তালমূল, বিলালি ফল, কলা, বড়ই, ভল্লাতক ফল প্রভৃতি তখন প্রস্তুত ছিল। </p>
<p><a class="bk" id="bk৫৫"></a>পরম পূজনীয়, লোকবিদ পদুমুত্তর বুদ্ধ আমার সংকল্পের কথা অবগত হয়ে আমার কাছে এসেছিলেন। </p>
<p><a class="bk" id="bk৫৬"></a>আমি তখন অকস্মাৎ উপস্থিত হওয়া নরশ্রেষ্ঠ দেবাতিদেব মহানাগ বুদ্ধকে বিলাল ফল হাতে নিয়ে তার পাত্রে দান করেছিলাম। </p>
<p><a class="bk" id="bk৫৭"></a>মহাবীর বুদ্ধ তখন আমার মনে আনন্দ উৎপাদনের জন্য তা পরিভোগ করেছিলেন এবং এই গাথা বলেছিলেন। </p>
<p><a class="bk" id="bk৫৮"></a>নিজের চিত্তকে প্রসন্ন করে তুমি আমায় বিলাল ফল দান করলে, তার ফলে তুমি লক্ষকল্প অপায় দুর্গতিতে জন্ম নেবে না। </p>
<p><a class="bk" id="bk৫৯"></a>এখন আমি সমস্ত জন্ম ক্ষয় করে অবস্থান করছি। এই সম্যকসম্বুদ্ধের শাসনে আমি অন্তিম দেহ ধারণ করেছি। </p>
<p><a class="bk" id="bk৬০"></a>আজ থেকে চুয়ান্ন কল্প আগে আমি সুমেখলিয় নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম। </p>
<p><a class="bk" id="bk৬১"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান বিলালিদায়ক স্থবির এই গাথাগুলো ভাষণ করেছিলেন। </p>
<p class="endsutta">[বিলালিদায়ক স্থবির অপদান নবম সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October 2014.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

