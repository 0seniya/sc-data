
<!DOCTYPE html>
<html>
<head>
<meta charset="utf-8"/>
<meta author="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap441">
<article>
<div class="hgroup">
<p class="division">অপদান (প্রথম খণ্ড)</p>
<p class="division">৪৪. একবিহারী বর্গ</p>
<h1>৯. অম্বপিণ্ডিয় স্থবির অপদান </h1>
</div>
<p><a class="bk" id="bk৭২"></a> তখন আমি ঈষাদন্ত, মস্ত বড় এক হস্তীরাজ ছিলাম। গভীর অরণ্যে বিচরণ করতে করতে একদিন আমি লোকনায়ক বুদ্ধকে দেখতে পেয়েছিলাম। </p>
<p><a class="bk" id="bk৭৩"></a> আমি কয়েকটি আম হাতে নিয়ে শাস্তাকে দান করেছিলাম। মহাবীর লোকনায়ক সিদ্ধার্থ ভগবান সেগুলো গ্রহণ করেছিলেন। </p>
<p><a class="bk" id="bk৭৪"></a> আমার বিশেষ প্রার্থনায় সিদ্ধার্থ জিন সেগুলো গ্রহণ করে আমার সামনেই খেয়েছিলেন। তাতে আমি প্রসন্নচিত্ত হয়ে তুষিত স্বর্গে জন্মেছিলাম। </p>
<p><a class="bk" id="bk৭৫"></a> সেখান থেকে চ্যুত হয়ে আমি চক্রবর্তী রাজা হয়েছিলাম। এভাবেই আমি দেবমনুষ্য উভয় সম্পত্তি ভোগ করেছিলাম। </p>
<p><a class="bk" id="bk৭৬"></a> ভাবনা নিরত হয়ে আজ আমি সম্পূর্ণ উপশান্ত ও নিরূপধি। অভিজ্ঞা দ্বারা সর্বাসব ক্ষয় করে সম্পূর্ণ অনাসক্ত হয়েই অবস্থান করছি। </p>
<p><a class="bk" id="bk৭৭"></a> আজ থেকে চুরানব্বই কল্প আগে আমি যেই ফল দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার ফল দানেরই সুফল। </p>
<p><a class="bk" id="bk৭৮"></a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি। </p>
<p><a class="bk" id="bk৭৯"></a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি। </p>
<p><a class="bk" id="bk৮০"></a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান অম্বপিণ্ডিয় স্থবির এই গাথাগুলো ভাষণ করেছিলেন। </p>
<p class="endsutta">[অম্বপিণ্ডিয় স্থবির অপদান নবম সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October 2014.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

