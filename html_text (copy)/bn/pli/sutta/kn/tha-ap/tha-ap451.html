
<!DOCTYPE html>
<html>
<head>
<meta charset="utf-8"/>
<meta author="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap451">
<article>
<div class="hgroup">
<p class="division">অপদান (প্রথম খণ্ড)</p>
<p class="division">৪৫. বিভীতক বর্গ</p>
<h1>৯. বেদিকারক স্থবির অপদান </h1>
</div>
<p><a class="bk" id="bk৬১"></a> পদুমুত্তর ভগবানের উত্তম বোধিপাদপে একটি বেদি তৈরি করে দিয়ে আমি অতীব প্রসন্নচিত্ত হয়েছিলাম। </p>
<p><a class="bk" id="bk৬২"></a> এর ফলে নির্মিত-অনির্মিত ছোট-বড় বহু জিনিসপত্র অন্তরীক্ষ হতে বর্ষিত হতো। এটি আমার বেদি দানেরই ফল। </p>
<p><a class="bk" id="bk৬৩"></a> প্রতিপক্ষের সঙ্গে যুদ্ধের সময় ভয়ানক কোনো দৃশ্য দেখতে পেলেও আমি কখনো ভয় পেতাম না। এটি আমার বেদি দানেরই ফল। </p>
<p><a class="bk" id="bk৬৪"></a> আমার সংকল্পের কথা জ্ঞাত হয়ে আমার জন্য শুভ দেববিমান এবং মহার্ঘ শয্যা উৎপন্ন হতো। এটি আমার বেদি দানেরই ফল। </p>
<p><a class="bk" id="bk৬৫"></a> আজ থেকে লক্ষকল্প আগে আমি যেই বেদি তৈরি করে দিয়েছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার বেদি দানেরই ফল। </p>
<p><a class="bk" id="bk৬৬"></a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি। </p>
<p><a class="bk" id="bk৬৭"></a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি। </p>
<p><a class="bk" id="bk৬৮"></a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান বেদিকারক স্থবির এই গাথাগুলো ভাষণ করেছিলেন। </p>
<p class="endsutta">[বেদিকারক স্থবির অপদান নবম সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October 2014.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

