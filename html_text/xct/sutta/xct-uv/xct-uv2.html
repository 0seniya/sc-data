<!DOCTYPE html>
<html>
<head>
<meta charset="UTF-8">
<meta author="Vidyākaraprabhā, Rin chen mchog">
<title></title>
</head>
<body>
<div id="text" lang="xct">
<section class="sutta" id="xct-uv2">
<article class="latin-script">
<div class="hgroup">
<p class="division">|| rgya gar skad du | u dā na barga | bod skad du | ched du brjod pa’i tshoms |</p>
<h1><span class="add">2. Desire</span></h1>
</div>
<blockquote class="gatha">
<p><a class="kilde" id="kilde841727"></a><a class="d-vp" id="210b6"></a></p>
<p><a class="kilde" id="kilde841728"></a><a class="d-vp" id="210b6-211a5"></a><a class="vuv" id="43"></a><a class="vvuv" id="2.1"></a> || kun rtog las ni ’dod skyes pas || ’dod pa’i rtsa bar śes gyis te ||<br>khyod ni kun rtog ma byed daṅ || des na khyod la ’byuṅ mi ’gyur || </p>
<p><a class="vuv" id="44"></a><a class="vvuv" id="2.2"></a>’dod pa rnams las mya ṅan skyes || ’dod pa rnams las ’jigs pa ’byuṅ ||<br>’dod pa dag ni rnam spaṅs na || mya ṅan med ciṅ ’jigs pa med || </p>
<p><a class="vuv" id="45"></a><a class="vvuv" id="2.3"></a>dga’ ba rnams las mya ṅan skyes || dga’ ba rnams las ’jigs pa ’byuṅ ||<br>dga’ ba dag ni rnam spaṅs na || mya ṅan med ciṅ ’jigs pa med || </p>
<p><a class="vuv" id="46"></a><a class="vvuv" id="2.4"></a>’dod dga’i rnam smin sdug bsṅal te || daṅ po mṅar la ’bras bu tsha ||<br>me sgron lag nas ma bor ba || mjug tu byis pa sreg byed bźin || </p>
<p><a class="vuv" id="47"></a><a class="vvuv" id="2.5"></a>nor bu’i rna cha bu daṅ bu mo la || yoṅs su chags sems gaṅ yin la ltos na ||<br>lcags śiṅ gres ma las byas chiṅ ma gaṅ || de dag dam po min źes ’phags pa gsuṅ || </p>
<p><a class="vuv" id="48"></a><a class="vvuv" id="2.6"></a>’dod pa’i chiṅ ma gaṅ yin de lhod kyaṅ || rab tu dgrol bar dka’ źes ’phags pa gsuṅ ||<br>brtan rnams ’dod pa’i bde la mi lta bar || de dag gtubs nas myur du ’gro bar byed || </p>
<p><a class="vuv" id="49"></a><a class="vvuv" id="2.7"></a>’jig rten sna tshogs gaṅ de ’dod min gyi || skyes bu’i kun rtog ’dod chags ’dod pa yin ||<br>’jig rten sna tshogs de bźin gnas kyaṅ ni || ’on kyaṅ brten rnams ’di la ’dun pa ’dul || </p>
<p><a class="vuv" id="50"></a><a class="vvuv" id="2.8"></a>mi rnams la ni rtag pa’i ’dod pa med || ’dod can gaṅ la chags demi rtag pas ||<br>yaṅ srid med phyir sems kyis rab spoṅs la || ’chi ba’i gnas mi ’gyur bar byos śes gsuṅs || </p>
<p><a class="vuv" id="51"></a><a class="vvuv" id="2.9"></a>’dun pa skyes śiṅ zad par mi byed dam || sems la skyon med pa daṅ dran pa daṅ ||<br>’dod pa rnams la so sor ma chags gaṅ || de ni goṅ du ’pho pa yin źes gsuṅs || </p>
<p><a class="vuv" id="52"></a><a class="vvuv" id="2.10"></a>mgar ba yis ni dṅul bźin du || blo gros ldan pas rim pa bźin ||<br>skad cig skad cig cuṅ zad tsam || raṅ gi dri ma bsal bar bya || </p>
<p><a class="kilde" id="kilde841738"></a><a class="d-vp" id="211a5-b4"></a><a class="vuv" id="53"></a><a class="vvuv" id="2.11"></a> lham mkhan gyis ni ko ba dag || yoṅs su sbyaṅs nas lham byed ltar ||<br>’dod pa gaṅ daṅ gaṅ spaṅs pa || de de bde ba phun sum ldan || </p>
<p><a class="vuv" id="54"></a><a class="vvuv" id="2.12"></a>gal te bde ba kun ’dod na || ’dod pa thams cad yoṅs su spoṅs ||<br>’dod pa thams cad yoṅs spaṅs pas || mchog tu bde ba thob par ’gyur || </p>
<p><a class="vuv" id="55"></a><a class="vvuv" id="2.13"></a>ji srid ’dod pa’i rjes ’braṅ ba || de srid bar du ṅoms mi ’gyur ||<br>de las gaṅ dag śes rab kyis || ldog byed de dag tshim pa thob || </p>
<p><a class="vuv" id="56"></a><a class="vvuv" id="2.14"></a>’dod pas ṅoms par mi ’gyur bas || śes rab kyis ni ṅoms pa skyid ||<br>śes rab kyis ni ṅoms pa’i mi || srid pa’i dbaṅ du mi ’gyur ro || </p>
<p><a class="vuv" id="57"></a><a class="vvuv" id="2.15"></a>’dod la chags pa’i mi gaṅ yin|| de dag kye ma chos min dga’ ||<br>chuṅ zad gson por ’dug pa na || bar chad mthoṅ bar mi ’gyur ro || </p>
<p><a class="vuv" id="58"></a><a class="vvuv" id="2.16"></a>blo ṅan loṅs spyod kyis bcom pas || pha rol tshol bar mi byed ciṅ ||<br>bsam brlag ’dod la sred pa yis || bdag daṅ gźan yaṅ phuṅ bar byed || </p>
<p><a class="vuv" id="59"></a><a class="vvuv" id="2.17"></a>kar śa pa na’i char bab kyaṅ || ’dod pa rnams kyis ṅoms mi ’gyur ||<br>’dod pa mnog chuṅ ñes maṅ bar || mkhas pa rnams kyis khoṅ du chud || </p>
<p><a class="vuv" id="60"></a><a class="vvuv" id="2.18"></a>lha yi ’dod pa rnams la yaṅ || lhag par dga’ bar mi ’gyur te ||<br>rdzogs saṅs rgyas daṅ ñan thos rnams || sred pa zad pas dgyes par ’gyur || </p>
<p><a class="vuv" id="61"></a><a class="vvuv" id="2.19"></a>gaṅs can daṅ ni mñam pa yi || gser gyi ri bo yod gyur kyaṅ ||<br>nor des gcig kyaṅ mi tshim par || rtogs par gyis la legs par spyod || </p>
<p><a class="vuv" id="62"></a><a class="vvuv" id="2.20"></a>gaṅ dag sdug bsṅal de yi rgyu śes pa || de dag nam yaṅ ’dod la dga’ mi ’gyur ||<br>’jig rten dag na zug rṅa’i rgyur śes nas || de dag gdul phyir bstan pa slob par byed || </p>
</blockquote>
<p class="endsection">’dod pa’i tshoms te gñis pa’o ||</p>
</article>
<aside id="metaarea">
<p>Translation by <span class="author">Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class="book">Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha's words), Derge edition, references to volume (Tibetan class and syllable numbering), page and line.</p>
<p>Original taken from <a href="https://www2.hf.uio.no/polyglotta/index.php?page=volume&vid=71" target='_blank'>University of Oslo, faculty of humanities</a>.
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
