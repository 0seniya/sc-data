<!DOCTYPE html>
<html>
<head>
<meta charset="UTF-8">
<meta author="Vidyākaraprabhā, Rin chen mchog">
<title></title>
</head>
<body>
<div id="text" lang="xct">
<section class="sutta" id="xct-uv3">
<article>
<div class="hgroup">
<p class="division">|| rgya gar skad du | u dā na barga | bod skad du | ched du brjod pa’i tshoms |</p>
<h1><span class="add">3. Lust</span></h1>
</div>
<blockquote class="gatha">
<p><a class="kilde" id="kilde841749"></a><a class="d-vp" id="211b4"></a></p>
<p><a class="kilde" id="kilde841750"></a><a class="d-vp" id="211b4-212a4"></a><a class="vuv" id="63"></a><a class="vvuv" id="3.1"></a> || lus can ram par rtog pas rab bcom pa || ’dod chags mi bzad gtsaṅ bar rjes lta bas ||<br>’dod chags phyir źiṅ rab tu ’phel ’gyur te || raṅ gi ’chiṅ ba de yis dam por byed || </p>
<p><a class="vuv" id="64"></a><a class="vvuv" id="3.2"></a>gaṅ dag rnam rtog ñe bar źi dga’ źiṅ || mi sdug sgom pa rtag tu dran byed de ||<br>de yi sred pa rab tu spaṅs pa yis || raṅ gi ’chiṅ bde dag rul bar byed || </p>
<p><a class="vuv" id="65"></a><a class="vvuv" id="3.3abcd"></a>’dod pa mun nag ’dra bas g-yogs || sred pa’i dgab pas bkab pa daṅ ||<br>bag med ’chiṅ bas bciṅs pa dag || tshed mar chud pa’i ña daṅ ’dra || <br><a class="vuv" id="66"></a><a class="vvuv" id="3.4ab3ef"></a>skyes bu bag med rab tu spyod byed pa || ’khri śiṅ bźin du sred pa ’phel ’gyur źiṅ ||<br>rgaṅ de ’chi ba’i rjes su ’gro ’gyur te || ma druṅ nu źo ’dod pa’i be’u daṅ ’dra || </p>
<p><a class="vuv" id="67"></a><a class="vvuv" id="3.5ab4cd"></a>mi dag dran par byed daṅ chags byed daṅ || yid bde ba la rtog par byed pa dag ||<br>de yis yaṅ daṅ yaṅ du ’khor bar ’khyams || tshal naṅ ’bras bu ’dod pa’i spre’u daṅ mtshuṅs || </p>
<p><a class="vuv" id="68"></a><a class="vvuv" id="3.5cd6ab"></a>mi gaṅ rtag tu bde ba ’dod byed pa || skye daṅ rga bar ñe bar ’gro ’gyur źiṅ ||<br>skye dgu sred pa rnams kyis mdun du bdar || rgya naṅ ri bod yoṅs su rgyug pa bźin || </p>
<p><a class="vuv" id="69"></a><a class="vvuv" id="3.7ab6cd"></a>sred pa rnams kyis mdud pa’i sems can dag || srid daṅ srid min dag la sems chags śiṅ ||<br>kun sbyor ro la dga’ ba’i byis pa rnams || yaṅ daṅ yaṅ du sdug bsṅal thob par ’gyur || </p>
<p><a class="vuv" id="70"></a><a class="vvuv" id="3.7cdef"></a>skye bo grub daṅ bde rnams daṅ bral źiṅ || bdud kyi sbyor ba dag daṅ ldan pa de ||<br>rga daṅ ’chi ba’i rjes su ’gro ’gyur te || ma druṅ nu źo ’dod pa’i be’u daṅ ’dra || </p>
<p><a class="vuv" id="71"></a><a class="vvuv" id="3.8"></a>’di na sred pa de ’dra spoṅ byed pa || srid daṅ srid min dag la sred bral źiṅ ||<br>dge sloṅ srid pa zil gyis gnon byed pa || lhag ma med par yoṅs su mya ṅan ’da’ || </p>
<p><a class="vuv" id="72"></a><a class="vvuv" id="3.9"></a>gaṅ źig ’jig rten spaṅ dka’ ba’i || sred pa’i bud med ’dis bkol ba ||<br>de yi mya ṅan ’phel ’gyur te || rtswa la char pa bab pa bźin || </p>
<p><a class="vuv" id="73"></a><a class="vvuv" id="3.10"></a>gaṅ źig ’jig rten spaṅ dka’ ba’i || sred pa’i bud med ’di spoṅ ba ||<br>de yi mya ṅan ldog ’gyur te || pad ma las ni chu thigs bźin || </p>
<p><a class="kilde" id="kilde841760"></a><a class="d-vp" id="212a4-b3"></a><a class="vuv" id="74"></a><a class="vvuv" id="3.11abcd"></a> de phyir ji sñed ’dir lhags pa || khyed la smra yis khyed bde śig ||<br>u śir phyir ni rtswa bźin du || sred pa rtswar bcas druṅs nas phyuṅ || </p>
<p><a class="vuv" id="75"></a><a class="vvuv" id="3.12ab11ef"></a>skyes bu sred pa daṅ ’grogs na || yun riṅ dus su ’khyam ’gyur bas ||<br>sred pa druṅs nas phyuṅ śig daṅ || mya ṅan med ciṅ ’jigs pa med || <br><a class="vuv" id="76"></a><a class="vvuv" id="3.12cdef"></a>yaṅ daṅ yaṅ du ñer len ciṅ || yaṅ daṅ yaṅ du mṅal du ’jug ||<br>gnas skabs ’gyur daṅ gźan ’gyur bas || sems can ’oṅ daṅ ’gro bar byed || </p>
<p><a class="vuv" id="77"></a><a class="vvuv" id="3.13"></a>’dir ni spaṅ dka’i sred pa de || spoṅs la sa bon chod cig daṅ ||<br>de la sred pa med ’gyur źiṅ || de ni yaṅ du ’khor mi ’gyur || </p>
<p><a class="vuv" id="78"></a><a class="vvuv" id="3.14"></a>dal ’byor chud ni ma gzan par || gaṅ gis lha daṅ mi rnams su ||<br>don gñer bciṅs nas ’jog byed pa || yul la sred pa de las rgol ||<br>sems can dmyal bar skyes na yaṅ || dal ’byor thal bas ’gyod par ’oṅ || </p>
<p><a class="vuv" id="79"></a><a class="vvuv" id="3.15"></a>gaṅ phyir srid mtsho rgyur gyur pa || yul la sred pa ’bras kyi gźi ||<br>’khri śiṅ dra bas khebs byed pa || gduṅ bar byed pa ma btul na ||<br>sdug bsṅal ’di ni yaṅ daṅ yaṅ || rnam pa kun du ldog mi ’gyur || </p>
<p><a class="vuv" id="80"></a><a class="vvuv" id="3.16"></a>dper na ljon śiṅ rtsa nas ma bton na || bcad kyaṅ phyir źiṅ skye ba kho nar zad ||<br>de bźin sred pa’i phra rgyas ma bton na || yaṅ daṅ yaṅ du sdug bsṅal ’di mi ldog || </p>
<p><a class="vuv" id="81"></a><a class="vvuv" id="3.17"></a>dper bdag ñid kyis ni byas pa’i mtshon || de yis rkun po’i mthu yis bdag gsod ltar ||<br>de bźin naṅ gi sems las byuṅ ba yi || sred pas lus can ñe bar gsod par byed || </p>
<p><a class="vuv" id="82"></a><a class="vvuv" id="3.18"></a>de ltar sred las sdug bsṅal dag||’byuṅ ba’i ñes dmigs śes gyis te ||<br>sred spoṅs ñe bar len med daṅ || dran ldan dge sloṅ kun tu rgyus || </p>
</blockquote>
<p class="endsection">sred pa’i tshoms te gsum pa’o ||</p>
</article>
<aside id="metaarea">
<p>Translation by <span class="author">Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class="book">Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha's words), Derge edition, references to volume (Tibetan class and syllable numbering), page and line.</p>
<p>Original taken from <a href="https://www2.hf.uio.no/polyglotta/index.php?page=volume&vid=71" target='_blank'>University of Oslo, faculty of humanities</a>.
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
