<!DOCTYPE html>
<html>
<head>
<meta charset="UTF-8">
<meta author="Vidyākaraprabhā, Rin chen mchog">
<title></title>
</head>
<body>
<div id="text" lang="xct">
<section class="sutta" id="xct-uv18">
<article>
<div class="hgroup">
<p class="division">|| rgya gar skad du | u dā na barga | bod skad du | ched du brjod pa’i tshoms |</p>
<h1><span class="add">18. The Flower</span></h1>
</div>
<blockquote class="gatha">
<p><a class="kilde" id="kilde842083"></a><a class="d-vp" id="224b3"></a></p>
<p><a class="kilde" id="kilde842084"></a><a class="d-vp" id="224b3-225a1"></a><a class="vuv" id="361"></a><a class="vvuv" id="18.1"></a> || lhar bcas gśin rje’i ’jig rten ’di || sa steṅs las rgyal gaṅ źiṅ lags ||<br>me tog lta bur rab ’dod pa’i|| chos bźi legs par ston mkhas gaṅ || </p>
<p><a class="vuv" id="362"></a><a class="vvuv" id="18.2"></a>lhar bcas gśin rje’i ’jig rten ’di || sa steṅs las rgyal slob pa yi ||<br>me tog lta bur rab ’dod pa’i || chos bźi legs par ston mkhas de || </p>
<p><a class="vuv" id="363"></a><a class="vvuv" id="18.3"></a>nags la las las ni ’jigs skyes phyir || nags tshal gcad kyi śiṅ ma yin ||<br>nags daṅ nags sbyor chod cig daṅ || dge sbyoṅ mya ṅan ’da’ bar ’gyur || </p>
<p><a class="vuv" id="364"></a><a class="vvuv" id="18.4"></a>gal te nags sbyor ma bcad na || phra rab kyis kyaṅ mi rnams skye ||<br>ma druṅ nu źo ’dod be’u ltar || de yis yid ni rab tu ’chiṅ || </p>
<p><a class="vuv" id="365"></a><a class="vvuv" id="18.5"></a>lag pas ston ka’i pad ma ltar || bdag la dga’ ba bcad nas su ||<br>rgyal gsuṅs mya ṅan ’das pa’i phyir || źi ba’i lams ñid bskyed par gyis || </p>
<p><a class="vuv" id="366"></a><a class="vvuv" id="18.6"></a>ji ltar me tog yid ’oṅ ba || kha dog bzaṅ yaṅ dri med ltar ||<br>de bźin legs par gsuṅs pa’i tshig || ’bras bu med par ma byed cig || </p>
<p><a class="vuv" id="367"></a><a class="vvuv" id="18.7"></a>ji ltar me tog yid ’oṅ ba || kha dog bzaṅ źiṅ dri źim ltr ||<br>de bźin legs par gsuṅs pa’i tshig || ’bras bu yod pa ñid du gyis || </p>
<p><a class="vuv" id="368"></a><a class="vvuv" id="18.8"></a>ji ltar buṅ ba me tog gi || kha dog dri la mi gnod par ||<br>khu ba bźibs nas ’phur ba ltar || de bźin thub pa groṅ du rgyu || </p>
<p><a class="vuv" id="369"></a><a class="vvuv" id="18.9"></a>gźan gyi skyon la mi brtag ciṅ || gźan gyi byas daṅ ma byas min ||<br>bdag ñid kyis ni rigs pa daṅ || mi rigs pa la brtag par bya || </p>
<p><a class="kilde" id="kilde842094"></a><a class="d-vp" id="225a1-225"></a></p>
<p><a class="vuv" id="370"></a><a class="vvuv" id="18.12"></a>ji ltar phyag dar phyuṅ po dag || mi gtsaṅ chu ni med ’di las ||<br>pad ma kha bye gtsaṅ ba daṅ || dri źim yid ’oṅ rab skyes ltar || </p>
<p><a class="vuv" id="371"></a><a class="vvuv" id="18.13"></a>de bźin so so skye bo dag || ldoṅs gyur phyag dar phuṅ ’di las ||<br>rdzogs saṅs rgyas kyi ñan thos dag || śes rab kyis ni gsal ba ’byuṅ || <br><a class="vuv" id="372"></a><a class="vvuv" id="18.10"></a>ji ltar me tog phuṅ po las || me tog phreṅ rgyud maṅ byed ltar ||<br>de bźin mir ni skyes pa yis || dge ba phal chen rnams kyaṅ bya || <br><a class="vuv" id="373"></a><a class="vvuv" id="18.11"></a>ji ltar dbyar ka ba ku la’i || me tog rab tu rnam ’brul ltar ||<br>de bźin dge sloṅ ’dod chags daṅ || źe sdaṅ gti mug spaṅ bar gyis || </p>
<p><a class="vuv" id="374"></a><a class="vvuv" id="18.14"></a>mi yi yid la rnam chags daṅ || me tog bźin du rab bsags pa ||<br>’chi bdag gis ni blaṅs nas ’gro || ñal ’gro chu bos bdas pa bźin || </p>
<p><a class="vuv" id="375"></a><a class="vvuv" id="18.15"></a>mi yi yid la rnam chags dag || me tog bźin du rab bsags pa ||<br>’dod pa rnams kyis mi ṅoms śiṅ || ’chi bdag gis ni dbaṅ du byed || </p>
<p><a class="vuv" id="376"></a><a class="vvuv" id="18.16"></a>mi yi yid la rnam chags dag || me tog bźi du rab bsags pa ||<br>loṅs spyod skye bar mi ’gyur źiṅ || ’chi bdag gis ni bdaṅ du byed ||<br>(mi yi yid la rnam chags dag || me tog bźin du rab bsags pa ||<br>bya ba mthar ni ma phyin par || ’chi bdag gis ni dbaṅ du byed ||) </p>
<p><a class="vuv" id="377"></a><a class="vvuv" id="18.17"></a>lus ’di buṅ ba ’dra bar rtogs byas śiṅ || de bźin chos rnams smig rgyu ’drar śes nas ||<br>bdud kyi me tog mchog ni ’dir gcod pa || ’chi bdag rgyal pos bltar yaṅ med par ’gro || </p>
<p><a class="vuv" id="378"></a><a class="vvuv" id="18.19"></a>’jig rten ’di dag buṅ ba ’drar rtogs śiṅ || de bźin chos rnams smig rgyu ’drar śes nas ||<br>bdud kyi me tog mchog ni ’dir gcod pa || ’chi bdag rgyal pos bltar yaṅ med par ’gro || <br><a class="vuv" id="379"></a><a class="vvuv" id="18.18"></a>lus ’di dbu ba ’dra bar rtogs byas śiṅ || de bźin chos rnams smig rgyu ’drar śes nas ||<br>bdud kyi me tog mchog ni ’dir gcod pa || ’chi bdag rgyal pos bltar yaṅ med par ’gro || </p>
<p><a class="vuv" id="380"></a><a class="vvuv" id="18.20"></a>’jig rten ’di dag bu ba ’drar rtogs śiṅ || de bźin chos rnams smig rgyu ’drar śes nas ||<br>bdud kyi me tog mchog ni ’dir gcod pa || ’chi bdag rgyal pos bltar yaṅ med par ’gro || </p>
<p><a class="kilde" id="kilde842104"></a><a class="d-vp" id="225b1-6"></a><a class="vuv" id="381"></a><a class="vvuv" id="18.21"></a> srid pa u dum bā rī me tog ltar || sñiṅ po med par sems pa’i dge sloṅ gaṅ ||<br>de ni pha rol min pa’i pha rol po || spoṅ ste sbrul rgas pags rñiṅ rje ba bźin || </p>
<p><a class="vuv" id="382"></a><a class="vvuv" id="18.21A"></a>chu skyes rtsa ba’i me tog chu gnas lha’i || ’dod chags ma lus gcod byed dge sloṅ gaṅ ||<br>de ni pha rol min pa’i pha rol po || spoṅ ste sbrul rgas pags rñiṅ rje ba bźin || </p>
<p><a class="vuv" id="383"></a><a class="vvuv" id="18.21B"></a>chu skyes rtsa ba’i me tog chu gnas lta’i || źe sdaṅ ma lus gcod byed dge sloṅ daṅ ||<br>de ni pha rol min pa’i pha rol po || spoṅ ste sbrul rgas pags rñiṅ rje ba bźin || </p>
<p><a class="vuv" id="384"></a><a class="vvuv" id="18.21C"></a>chu skyes rtsa ba’i me tog chu gnas lta’i || gti mug ma lus gcod byed dge sloṅ gaṅ ||<br>de ni pha rol min pa’i pha rol po || spoṅ ste sbrul rgas pags rñiṅ rje ba bźin || </p>
<p><a class="vuv" id="385"></a><a class="vvuv" id="18.21D"></a>chu skyes rtsa ba’i me tog chu gnas lta’i || ṅa rgyal ma lus gcod byed dge sloṅ gaṅ ||<br>de ni pha rol min pa’i pha rol po || spoṅ ste sprul rgas pags sñiṅ rje ba bźin || </p>
<p><a class="vuv" id="386"></a><a class="vvuv" id="18.21E"></a>chu skyes rtsa ba’i me tog chu gnas lha’i || chags pa ma lus gcod byed dge sloṅ gaṅ ||<br>de ni pha rol min pa’i pha rol po || spoṅ ste sbrul rgas pags rñiṅ rje ba bźin || </p>
<p><a class="vuv" id="387"></a><a class="vvuv" id="18.21F"></a>chu skyes rtsa ba’i me tog chu gnas lta’i || sred pa ma lus gcod byed dge sloṅ gaṅ ||<br>de ni pha rol min pa’i pha rol po || spoṅ ste sprul rgas pags sñiṅ rje ba bźin || </p>
</blockquote>
<p class="endsection">me tog gi tshoms te bcwa brgyad pa’o ||</p>
</article>
<aside id="metaarea">
<p>Translation by <span class="author">Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class="book">Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha's words), Derge edition, references to volume (Tibetan class and syllable numbering), page and line.</p>
<p>Original taken from <a href="https://www2.hf.uio.no/polyglotta/index.php?page=volume&vid=71" target='_blank'>University of Oslo, faculty of humanities</a>.
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
