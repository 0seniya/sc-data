<!DOCTYPE html>
<html>
<head>
<meta charset="UTF-8">
<meta author="Vidyākaraprabhā, Rin chen mchog">
<title></title>
</head>
<body>
<div id="text" lang="xct">
<section class="sutta" id="xct-uv31">
<article class="latin-script">
<div class="hgroup">
<p class="division">|| rgya gar skad du | u dā na barga | bod skad du | ched du brjod pa’i tshoms |</p>
<h1><span class="add">31. The Mind</span></h1>
</div>
<blockquote class="gatha">
<p><a class="kilde" id="kilde842552"></a><a class="d-vp" id="243a1"></a></p>
<p><a class="kilde" id="kilde842553"></a><a class="d-vp" id="243a1-7"></a><a class="vuv" id="770"></a><a class="vvuv" id="31.1"></a> || gzuṅ bar dka’ źiṅ yaṅ ba daṅ || gaṅ du dga’ bar ’gro ba yi ||<br>sems dul ba ni legs pa ste || sems dul ba yis bde ba ’dren || </p>
<p><a class="vuv" id="771"></a><a class="vvuv" id="31.2"></a>bdud kyi gźi dag spoṅ pa na || chu bo’i gnas nas rab bton te ||<br>thaṅ la bor ba’i ña lta bur || bdag gi sems ni yoṅs su g-yo || </p>
<p><a class="vuv" id="772"></a><a class="vvuv" id="31.3"></a>ñi ma las ni ’od zer ltar || bdag gi sems ni so sor rgyug ||<br>de dag mkhas pas ṅes bzlog ste || lcags kyu yis ni glaṅ chen bźin || </p>
<p><a class="vuv" id="773"></a><a class="vvuv" id="31.4"></a>ṅa la don med spyod pa daṅ || bltar med sñiṅ po med pa de ||<br>rtag tu gdul bar bya ba’i phyir || sems de la ni ṅa smra’o || </p>
<p><a class="vuv" id="774"></a><a class="vvuv" id="31.5"></a>sems ’di sṅon chad ji ltar ’dod pa daṅ || dga’ dgur spyod ciṅ rgyu bar byed pa dag ||<br>glaṅ chen myos la mi yis lcags kyu ltar || de ni tshul bźin bya bas de bzuṅ ṅo || </p>
<p><a class="vuv" id="775"></a><a class="vvuv" id="31.6"></a>khaṅ khyim byed pa ’di yis ni || yaṅ yaṅ skye ba’i sdug bsṅal can ||<br>skye ba’i ’khor ba du ma źig || da ltar phan cad khyod kyis phyuṅ || </p>
<p><a class="vuv" id="776"></a><a class="vvuv" id="31.7"></a>khaṅ khyim byed pa khyod mthoṅ bas || khyim gyi gduṅ chen rnam bcom la ||<br>phyam rnams thams cad bcag nas su || phyin cad khyim byed mi gźug go ||<br>sems ni ’du byed daṅ phral nas || ’di ñid la ni zad par ’dod || </p>
<p><a class="vuv" id="777"></a><a class="vvuv" id="31.8"></a>sems ni g-yo źiṅ brdzun pa ste || riṅ du ’gro źiṅ bzlog dka’ ba ||<br>mda’ mkhan me yis sroṅ ba ltar || yid gźuṅs pa yis bsraṅ bar bya|| </p>
<p><a class="vuv" id="778"></a><a class="vvuv" id="31.8A"></a>gaṅ źig lus med phug na gnas || gcig pu rgyu źiṅ riṅ ’gro ba’i ||<br>sems de ’dul bar byed pa ni || ’jigs pa che las thar bar ’gyur || </p>
<p><a class="vuv" id="779"></a><a class="vvuv" id="31.9"></a>log pa’i smon ldan sems gaṅ gis || bdag ñid sdug bsṅal byed ’gyur ba’i ||<br>de ltar ’khon gyis ’khon can daṅ || dgra bos dgra la’aṅ byed mi ’gyur || </p>
<p><a class="vuv" id="780"></a><a class="vvuv" id="31.10"></a>yaṅ dag smon ldan sems gaṅ gis || bdag ñid bde bar byed ’gyur ba ||<br>de ltar pha daṅ ma dag daṅ || gñen gźan gyis kyaṅ byed mi ’gyur || </p>
<p><a class="kilde" id="kilde842564"></a><a class="d-vp" id="243a7-b6"></a></p>
<p><a class="vuv" id="781"></a><a class="vvuv" id="31.11"></a>ji ltar khoṅ steṅ g-yogs ñes na || char pa yoṅs su ’dzag pa ltar ||<br>de bźin sems ni ma bsgoms pa || ’dod chags rnams kyis yoṅs su bcom || <br><a class="vuv" id="782"></a><a class="vvuv" id="31.17"></a>ji ltar khaṅ steṅ g-yogs legs na || char pa rnam par mi ’dzag pa ||<br>de bźin legs par bsgoms pa’i sems || ’dod chags rnams kyis yoṅ mi choms || </p>
<p><a class="vuv" id="783"></a><a class="vvuv" id="31.12"></a>ji ltar khaṅ steṅ g-yogs ñes na || char pa yoṅs su ’dzag pa ltar ||<br>de bźin sems ni ma bsgoms pa || źe sdaṅ rnams kyis yoṅs su bcom || <br><a class="vuv" id="784"></a><a class="vvuv" id="31.18"></a>ji ltar khaṅ steṅ g-yogs legs na || char pa rnam par mi ’dzag pa ||<br>de bźin legs par bsgoms pa’i sems || źe sdaṅ rnams kyis yoṅ mi choms || </p>
<p><a class="vuv" id="785"></a><a class="vvuv" id="31.13"></a>ji ltar khaṅ steṅ g-yogs ñes na || char pa yoṅs su ’dzag pa ltar ||<br>de bźin sems ni ma bsgoms pa || gti mug rnams kyis yoṅs su bcom || <br><a class="vuv" id="786"></a><a class="vvuv" id="31.19"></a>ji ltar khaṅ steṅ g-yogs legs na || char pa rnam par mi ’dzag pa ||<br>de bźin legs par bsgoms pa’i sems || gti mug rnams kyis yoṅ mi choms || </p>
<p><a class="vuv" id="787"></a><a class="vvuv" id="31.14"></a>ji ltar khaṅ steṅ g-yogs ñes na || char ba yoṅs su ’dzag pa ltar ||<br>de bźin sems ni ma bsgoms pa || ṅa rgyal rnams kyis yoṅs su bcom || <br><a class="vuv" id="788"></a><a class="vvuv" id="31.20"></a>ji ltar khaṅ steṅ g-yogs legs na || char pa rnam par mi ’dzag pa ||<br>de bźin legs par bsgoms pa’i sems || ṅa rgyal rnams kyis yoṅ mi choms || <br><a class="vuv" id="789"></a><a class="vvuv" id="31.15"></a>ji ltar khaṅ steṅ g-yogs ñes na || char pa yoṅs su ’dzag pa ltar ||<br>de bźin sems ni ma bsgoms pa || chags pa rnams kyis yoṅs su bcom || </p>
<p><a class="kilde" id="kilde842574"></a><a class="d-vp" id="243b6-244a5"></a><a class="vuv" id="790"></a><a class="vvuv" id="31.21"></a> ji ltar khaṅ steṅ g-yogs legs na || char pa rnam par mi ’dzag pa ||<br>de bźin legs par bsgoms pa’i sems || chags pa rnams kyis yoṅ mi choms || <br><a class="vuv" id="791"></a><a class="vvuv" id="31.26"></a>ji ltar khaṅ steṅ g-yogs ñes na || char pa yoṅs su ’dzag pa ltar ||<br>de bźin sems ni ma bsgoms pa || sred pa rnams kyis yoṅs su bcom || </p>
<p><a class="vuv" id="792"></a><a class="vvuv" id="31.22"></a>ji ltar khaṅ steṅ g-yogs legs na || char pa rnam par mi ’dzag pa ||<br>de bźin legs par bsgoms pa’i sems || sred pa rnams kyis yoṅ mi choms || </p>
<p><a class="vuv" id="793"></a><a class="vvuv" id="31.23"></a>chos kyi sṅon du yid ’gro ste || yid mgyogs yid ni gtso bo yin ||<br>gal te yid rab gdug pa yis || smras sam yaṅ na byas kyaṅ ruṅ ||<br>de yis de ni sdug bsṅal ’thob || ’khor los mgo bo bcad pa bźin || </p>
<p><a class="vuv" id="794"></a><a class="vvuv" id="31.24"></a>chos kyi sṅon du yid ’gro ste || yid mgyogs yid ni gtso bo yin ||<br>gal te yid rab daṅ ba yis || smras sam yaṅ na byas kyaṅ ruṅ ||<br>de yis de ni bde ba ’thob || grib ma rjes su ’braṅ ba bźin || <br><a class="vuv" id="795"></a><a class="vvuv" id="31.27"></a>brtsad pa ched cher ’dzin pa daṅ || sems ni ñon moṅs gyur pa yis ||<br>glags skabs tshol bar byed pa yis || legs bśad legs par mi śes so || </p>
<p><a class="vuv" id="796"></a><a class="vvuv" id="31.25"></a>sdaṅ ba’am yaṅ na ’khrug pa’am || dad pa med pa’i sems dag gis ||<br>rdzogs saṅs rgyas kyis bstan pa yi || dam chos kun śes mi nus so || </p>
<p><a class="vuv" id="797"></a><a class="vvuv" id="31.26"></a>gaṅ gis bag med sems daṅ ni || khro ba rnam par btul ba daṅ ||<br>’di na gnod sems rab spaṅs pa || des ni legs par bśad pa śes || </p>
<p><a class="vuv" id="798"></a><a class="vvuv" id="31.28"></a>sems kyi brtan pa med pa yis || dam chos rnam par śes mi ’gyur ||<br>dad pa ’gyur ldog byed pa yi || śes rab yoṅs su rdzogs mi ’gyur || </p>
<p><a class="vuv" id="799"></a><a class="vvuv" id="31.29"></a>kun rtog la chums rten pa yi || lta ṅan sum cu rtsa drug gi ||<br>chu bo’i rgyun ni gaṅ yin pa || yid kyi rgyun las rab tu ’bab || </p>
<p><a class="vuv" id="800"></a><a class="vvuv" id="31.30"></a>dga’ sems dbaṅ po phal pa daṅ || sems kyi rjes ’braṅ źan pa yi ||<br>mi de’i grags ’grib ’bras lhags pa’i || ljon śiṅ la ni bya bźin no || </p>
<p><a class="kilde" id="kilde842584"></a><a class="d-vp" id="244a5-b6"></a><a class="vuv" id="801"></a><a class="vvuv" id="31.31"></a> sems khyod phuṅ khrol ’dod la dga’ ma byed || brtson sems bag yod pa la gnas par gyis ||<br>bag med byas pas dmyal bar btsos pa daṅ || lcags goṅ mid pas khyod ni ma ṅu śig || </p>
<p><a class="vuv" id="802"></a><a class="vvuv" id="31.32"></a>ldaṅ ba’i dus tshe ’dug par byed pa daṅ || laṅ tsho stobs ldan mi ’bad khyim ’dug daṅ ||<br>bsam pa rdzogs tshe le lo byed pa yi || mi yi śes rab lam rtogs mi ’gyur ro || </p>
<p><a class="vuv" id="803"></a><a class="vvuv" id="31.33"></a>phran tshegs rnam rtogs źib mor rnam rtog pas || naṅ na gnas pa’i yid ni g-yen yaṅ spyod ||<br>yid kyi rnam rtog de dag ma śes na || ’khrug sems yaṅ daṅ yaṅ du rgyug par byed || </p>
<p><a class="vuv" id="804"></a><a class="vvuv" id="31.34"></a>gaṅ źig dran ldan rgyan ’byed brtson pa daṅ || rnam par rtog la mkhas pas de śes na ||<br>naṅ na gnas pa’i yid ni g-yan spyo ba || thams cad ma lus blo yis rab tu spoṅ || </p>
<p><a class="vuv" id="805"></a><a class="vvuv" id="31.35"></a>lus ’di bum pa ’dra bar rtogs byas śiṅ || groṅ khyer ’dra ba’i sems kyis sran btsugs nas ||<br>śes rab mtshon gyis bdud daṅ g-yul sprad de || btul nas gnas med par ni bsruṅ bar bya || <br><a class="vuv" id="806"></a><a class="vvuv" id="31.37"></a>’jig rten ’di dag bum pa ’drar rtogs śiṅ || de bźin chos rnams smig rgyu ’drar śes nas ||<br>śes rab mtshon gyis bdud daṅ g-yul sprad de || btul nas gnas med parani bsruṅ bar bya || </p>
<p><a class="vuv" id="807"></a><a class="vvuv" id="31.36"></a>lus ’di dbu ba ’dra bar rtogs byas śiṅ || groṅ khyer ’dri ba’i sems kyis sran btsugs nas ||<br>śes rab mtshon gyis bdud daṅ g-yul sprad de || btul nas gnas med par ni bsruṅ bar bya || </p>
<p><a class="vuv" id="808"></a><a class="vvuv" id="31.38"></a>’jig rten ’di dag dbu ba ’drar rtogs śiṅ || groṅ khyer ’dra ba’i sems kyis sran btsugs nas ||<br>śes rab mtshon gyis bdud daṅ g-yul sprad de || btul nas gnas med par ni bsruṅ bar bya || </p>
<p><a class="vuv" id="809"></a><a class="vvuv" id="31.39"></a>gaṅ gis byaṅ chub yan lag bdun || sems kyis legs par bsgoms pa daṅ ||<br>gaṅ źig len la mi dga’ źiṅ || len pa rab tu spaṅs pa daṅ ||<br>zag zad skyon rnams bsal ba de || ’jig rten dag na mya ṅan ’das || </p>
<p><a class="vuv" id="810"></a><a class="vvuv" id="31.40"></a>gaṅ źig g-yag rṅa’i rtse mo ltar || raṅ gi sems ni rjes sruṅ źiṅ ||<br>’byuṅ po rnams la brtser ldan pa || de yi bde ba yoṅ mi ñams || </p>
<p><a class="kilde" id="kilde842594"></a><a class="d-vp" id="244b6-245a7"></a><a class="vuv" id="811"></a><a class="vvuv" id="31.41"></a> gaṅ phyir glaṅ po’i glaṅ po che || mche ba bzaṅ po’i glaṅ chen daṅ ||<br>sems daṅ sems ni mñam pas na || de phyir gcig pu nags su dgyes || </p>
<p><a class="vuv" id="812"></a><a class="vvuv" id="31.42B"></a>gaṅ gi yid la gnod med ciṅ || ’byuṅ po kun la brtse ba daṅ ||<br>’byuṅ po rnams la byams byed pa || de la nams kyaṅ ’khon mi ’byuṅ || <br><a class="vuv" id="813"></a><a class="vvuv" id="31.42A"></a>gaṅ la gnoṅ pa’i sems med ciṅ || ’byuṅ po kun la brtse ba daṅ ||<br>srog chags kun la byams byed pa || de la nams kyaṅ ’khon mi ’byuṅ || <br><a class="vuv" id="814"></a><a class="vvuv" id="31.42"></a>gaṅ la gnod pa’i sems med ciṅ || ’byuṅ po rnams la brtse ba daṅ ||<br>sems can kun la byams byed pa || de la nams kyaṅ ’khon mi ’gyur ||<br>(mdza’ bśes kun daṅ grogs kun daṅ || ’byuṅ po kun la brtse ba daṅ ||<br>byams pa’i sems ni bsgoms byas na || bde ba śin tu ’phel bar ’gyur ||) </p>
<p><a class="vuv" id="815"></a><a class="vvuv" id="31.43"></a>gal te gaṅ źig srog chags ’ga’ la’aṅ sdaṅ med sems || byams par byed na de yis de ni dge ba yin ||<br>sems can thams cad la ni yid kyis brtse byas na || bsod nams phal chen ’phags pas rab tu bsgrub par ’gyur || </p>
<p><a class="vuv" id="816"></a><a class="vvuv" id="31.44"></a>mi gaṅ dga’ ba’i sems daṅ ni || źum pa med pa’i yod kyis su ||<br>dge ba’i chos la sgom byed pa || grub pa daṅ ni bde ba ’thob || </p>
<p><a class="vuv" id="817"></a><a class="vvuv" id="31.45"></a>yaṅ dag śes pas rnam grol źiṅ || skyo ba ñe bar źi gyur pa ||<br>de yis yid ni źi gyur ciṅ || lus daṅ ṅag gi las kyaṅ źi || </p>
<p><a class="vuv" id="818"></a><a class="vvuv" id="31.46"></a>ji ltar rtse gcig sems kyis no || chos rnams legs par mthoṅ ba ltar ||<br>sil sñan yan lag lṅa pas kyaṅ || de ltar dga’ bar byed mi ’gyur || </p>
<p><a class="vuv" id="819"></a><a class="vvuv" id="31.47"></a>gaṅ yid tiṅ ’dzin la dga’ ba || de dag ’dod pas rtse mi byed ||<br>gaṅ źig cuṅ zad gduṅ med pa’i || skyob pa bde bar la bar ’gyur || </p>
<p><a class="vuv" id="820"></a><a class="vvuv" id="31.48"></a>gaṅ yid tiṅ ’dzin la dga’ ba || de dag ’dod pas rtse na mi byed ||<br>gaṅ źig cuṅ zad gduṅ med pa’i || thub pa kye ma’o dga’ bar ’gyur || </p>
<p><a class="vuv" id="821"></a><a class="vvuv" id="31.49"></a>gaṅ gi sems ni brag lta bur || rab tu g-yo ba med ’dug pa ||<br>chags pa’i gnas la mi chags te || khro ba’i gnas la ’khrug med par ||<br>gaṅ yid de ltar gyur pa de || sdug bsṅal thob par ga la ’gyur || </p>
<p><a class="vuv" id="822"></a><a class="vvuv" id="31.50"></a>skur pa mi gdab gnod mi bya || so sor thar pas bsdam par bya ||<br>zas kyi tshod kyaṅ śes par bya || bas mtha’ dgon par gnas bya źiṅ ||<br>lhag pa’i sems la rnal ’byor bya || ’di ni saṅs rgyas bstan pa yin || </p>
<p><a class="kilde" id="kilde842606"></a><a class="d-vp" id="245a7-b6"></a><a class="vuv" id="823"></a><a class="vvuv" id="31.51"></a> sems kyi rtags la mkhas pa daṅ || rab tu dben pa’i ro rñed daṅ ||<br>rab draṅ sems pa’i ’grus skyoṅ can || zaṅ ziṅ med pa’i dga’ ba myoṅ || </p>
<p><a class="vuv" id="824"></a><a class="vvuv" id="31.52"></a>gaṅ źig yid gźuṅs dben dga’ dben gnas pas || rtag tu raṅ gi lus kyis spyod lam daṅ ||<br>smra daṅ yid ni sruṅ bar byed pa de || mya ṅan spoṅ źiṅ sdug bsṅal ’thob mi ’gyur || </p>
<p><a class="vuv" id="825"></a><a class="vvuv" id="31.53"></a>ma bsruṅs pa yi sems dag ni || log par lta bas bcom pa daṅ ||<br>gñid daṅ rmugs pas zil non pa || bdud kyi dbaṅ du ’gro bar ’gyur || </p>
<p><a class="vuv" id="826"></a><a class="vvuv" id="31.54"></a>de bas sems ni bsruṅ byas te || yaṅ dag lta bas mdun bdar ciṅ ||<br>yaṅ dag kun rtog spyod yul can || yaṅ dag skye daṅ ’jig pa śes ||<br>gñid daṅ rmugs pa zil gnon pa’i || dge sloṅ sdug bsṅal zad pa ’thob || </p>
<p><a class="vuv" id="827"></a><a class="vvuv" id="31.55"></a>bag yod sems ni bsruṅ ba daṅ || sems dul yaṅ dag sdom pa bde ||<br>skye dgu sems kyis bslus pa dag || gcig tu sems can dmyal bar ’tshed || </p>
<p><a class="vuv" id="828"></a><a class="vvuv" id="31.56"></a>bag yod sems ni bsruṅ ba daṅ ||<br>sems dul yaṅ dag sdom pa bde || skye dgu sems kyis bslus pa dag || gcig tu dud ’gro rnams su ’tshed || </p>
<p><a class="vuv" id="829"></a><a class="vvuv" id="31.57"></a>bag yod sems ni bsruṅ ba daṅ ||sems dul yaṅ dag sdom pa bde ||<br>skye dgu sems kyis bslus pa dag || gcig tu yi dgas rnams su ’tshed || </p>
<p><a class="vuv" id="830"></a><a class="vvuv" id="31.58"></a>bag yod sems ni bsruṅ ba daṅ || sems dul yaṅ dag sdom pa bde ||<br>skye dgu sems ni bsruṅ ba dag || gcig tu mi yi naṅ du dga’ || </p>
<p><a class="vuv" id="831"></a><a class="vvuv" id="31.59"></a>bag yod sems ni bsruṅ ba daṅ || sems dul yaṅ dag sdom pa bde ||<br>skye dgu sems ni bsruṅ ba dag || gcig tu mtho ris rnams su dga’ || </p>
<p><a class="vuv" id="832"></a><a class="vvuv" id="31.60"></a>bag yod sems ni bsruṅ ba daṅ || sems dul yaṅ dag sdom pa bde ||<br>skye dgu sems ni bsruṅ ba dag || gcig tu mya ṅan ’das pa ’thob || </p>
</blockquote>
<p class="endsection">sems kyi tshoms te sum cu rtsa gcig pa’o ||</p>
</article>
<aside id="metaarea">
<p>Translation by <span class="author">Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class="book">Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha's words), Derge edition, references to volume (Tibetan class and syllable numbering), page and line.</p>
<p>Original taken from <a href="https://www2.hf.uio.no/polyglotta/index.php?page=volume&vid=71" target='_blank'>University of Oslo, faculty of humanities</a>.
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
