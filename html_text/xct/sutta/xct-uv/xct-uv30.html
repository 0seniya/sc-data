<!DOCTYPE html>
<html>
<head>
<meta charset="UTF-8">
<meta author="Vidyākaraprabhā, Rin chen mchog">
<title></title>
</head>
<body>
<div id="text" lang="xct">
<section class="sutta" id="xct-uv30">
<article class="latin-script">
<div class="hgroup">
<p class="division">|| rgya gar skad du | u dā na barga | bod skad du | ched du brjod pa’i tshoms |</p>
<h1><span class="add">30. Happiness</span></h1>
</div>
<blockquote class="gatha">
<p><a class="kilde" id="kilde842498"></a><a class="d-vp" id="240b4"></a></p>
<p><a class="kilde" id="kilde842499"></a><a class="d-vp" id="240b4-241a4"></a><a class="vuv" id="719"></a><a class="vvuv" id="30.1"></a> || rgyal ba las ni ’khon ’byuṅ źiṅ || pha rol pham pa sdug bsṅal ’thob ||<br> rgyal daṅ pha rol pham spaṅs na || ñe bar źi ba’i bde ba ’thob || </p>
<p><a class="vuv" id="720"></a><a class="vvuv" id="30.2"></a>gźan la sdug bsṅal bskyed pa yis || gaṅ źig bdag ni bde ’dod pa ||<br> dgra daṅ mi ’bral ’grogs pa daṅ || de ni sdug bsṅal las mi ’grol || </p>
<p><a class="vuv" id="721"></a><a class="vvuv" id="30.3"></a>bde ba ’dod phyir ’byuṅ po la || gaṅ źig ’tshe źiṅ chad pas gcod ||<br> bdag gi bde ba ’dod pa de || pha rol du ni bde mi ’gyur || </p>
<p><a class="vuv" id="722"></a><a class="vvuv" id="30.4"></a>gaṅ źig bde ba ’dod pa dag || ’byuṅ po la ni mi ’tshe źiṅ ||<br> chad pas mi gcod bde ’dod pa || de dag pha rol bde ba ’thob || </p>
<p><a class="vuv" id="723"></a><a class="vvuv" id="30.5"></a>chos spyod legs par spyad bya źiṅ || ñes par spyad pa de mi spyad ||<br> ’jig rten ’di daṅ pha rol du || chos spyad pas ni.i bde ba ’thob || <br><a class="vuv" id="724"></a><a class="vvuv" id="30.7"></a>chos la legs spyad bde sgyed pas || chos spyod chos kyis bsruṅ bar bya ||<br> chos spyod ṅan ’gror mi ’gro ba || chos la legs spyod phan yon de’o || </p>
<p><a class="vuv" id="725"></a><a class="vvuv" id="30.6"></a>yaṅs pa’i gadugasakyisa dbyar ka ltar || chos spyod chos kyis bsruṅ bar bya ||<br> chos spyod ṅan ’gror mi ’gro ba || chosala legs spyod phan yon de’o ||<br>(bag med mi yis chos min spyad na ni || ’gro ba gaṅ yaṅ ruṅ ba ṅan ’gror ’gro ||<br> ’di na sbrul nag rked nas bzuṅ ba ltar || chos min spyod pa de dag rlag par ’gyur ||<br>chos daṅ chos min gñi ga yi || rnam smin ’dra bar mi ’gyur te ||<br> chos ma yin pas dmyal bar ’gro || chos kyis bade’agro thob par byed ||) </p>
<p><a class="vuv" id="726"></a><a class="vvuv" id="30.9"></a>sbyin pa byed pa’i dus daṅ g-yul ’byed dus || rgyu yis yoṅs su bzuṅ bar ’dra bas na ||<br> sbyin pa byed daṅ g-yul ’gyed ’dra źes gsuṅs || yon tan de gñis mi ṅan rten mi byed || <br><a class="vuv" id="727"></a><a class="vvuv" id="30.8"></a>śin tu legs par chas pa gcig pus kyaṅ || legs par ma chas ’phyes las rgyal byed ltar ||<br> gal te dad bskyed chuṅ du byin pas kyaṅ || des ni de dag gźan du bde bar ’gyur || </p>
<p><a class="vuv" id="728"></a><a class="vvuv" id="30.10"></a>’di na lan brgyar g-yul zlog dpa’ bo bas || ser sna dgrar gyur zil gyis mnan nas su ||<br> gaṅ źig chags med sems kyis sbyin byed pa || de dag ches dpa’ yin par ṅas gsuṅs so || </p>
<p><a class="kilde" id="kilde842509"></a><a class="d-vp" id="241a4-b3"></a><a class="vuv" id="729"></a><a class="vvuv" id="30.11"></a> bsod nams rnam smin bde ba ste || mṅon par bsams pa ’byor bar byed ||<br> myur du źi ba dam pa yi || mya ṅan ’das pa thob par ’gyur || </p>
<p><a class="vuv" id="730"></a><a class="vvuv" id="30.12"></a>bsod nams byed pa rnams la ni || gźan las byuṅ ba’i gnod pa daṅ ||<br> lha daṅ bdud kyi ris rnams kyis || bar chad bya bar mi nus so ||<br>(gal te sdug bsṅal zad bya’i phyir || ’phags daṅ śes rab gtoṅ ldan la ||<br> de yis ’bad rtsol byas na ni || lhag mthoṅ gis ni reg par ’gyur ||) </p>
<p><a class="vuv" id="731"></a><a class="vvuv" id="30.13"></a>sems ni rab tu rnam daṅ bas || chos la dga’ byed bde ba ’thob ||<br> ’phags pas gsuṅs pa’i chos dag la || mkhas pa rtag tu dga’ bar byed || </p>
<p><a class="vuv" id="732"></a><a class="vvuv" id="30.14"></a>gaṅ dag sems ni bstam gtan dga’ || gaṅ źig skye med dga’ ba daṅ ||<br> dran pa ñe bar gźag bźi daṅ || byaṅ chub yan lag bdun daṅ || </p>
<p><a class="vuv" id="733"></a><a class="vvuv" id="30.15cd16ab"></a>rdzu ’phrul rkaṅ pa bźi rnams daṅ || yan lag brgyad lam gaṅ dga’ ba ||<br> de dag chos gos ’chaṅ ba daṅ || bsod sñoms bde bar za bar byed || </p>
<p><a class="vuv" id="734"></a><a class="vvuv" id="30.16cd17"></a>de dag ri daṅ nags tshal na|| bde bar ’chag par byed pa daṅ ||<br> de dag bde ’thob bde bar ni || mthoṅ ba’i chos la mya ṅan ’da’ ||<br> ’khon daṅ ’jigs pa kun ’das śiṅ || ’jig rten yul gyi srid las rgal || </p>
<p><a class="vuv" id="735"></a><a class="vvuv" id="30.18"></a>chos thos pa daṅ mthoṅ ba daṅ || dben par dga’ ba bde ba ste||<br> ’jig rten srog chags ’byuṅ po la || ’tshe med yaṅ dag sdom ba bde || </p>
<p><a class="vuv" id="736"></a><a class="vvuv" id="30.19"></a>’dod pa rnams las rab ’das śiṅ || ’jig rten ’dod chags bral ba bde ||<br> ṅa’o sñam pa’i ṅa rgyal dag || btul ba de dag mchog tu bde || </p>
<p><a class="vuv" id="737"></a><a class="vvuv" id="30.20"></a>rgas khar tshul khrims ldan pa bde || dad la rab tu gnas pa bde ||<br> don ldan tshig la dga’ ba bde || sdig pa mi byed pa dag bde || </p>
<p><a class="kilde" id="kilde842519"></a><a class="d-vp" id="241b3-242a2"></a><a class="vuv" id="738"></a><a class="vvuv" id="30.21"></a> ’jig rten na ni phar ’dzin bde || de bźin mar yaṅ ’dzin pa bde ||<br> ’jig rten dge sbyoṅ ’dzin pa bde || de bźin bram zer ’dzin pa bde || </p>
<p><a class="vuv" id="739"></a><a class="vvuv" id="30.22"></a>saṅs rgyas rnams ni ’byuṅ ba bde || de bźin chos rnams bstan pa bde ||<br> dge ’dun rnams ni ’thun pa bde || ’thun pa rnams kyi dka’ thub bde || </p>
<p><a class="vuv" id="740"></a><a class="vvuv" id="30.23"></a>tshul khrims ldan pa mthoṅ ba bde || maṅ du thos pa mthoṅ ba bde ||<br> yaṅ srid rnam par grol ba yi || dgra bcom pa dag mthoṅ ba bde || </p>
<p><a class="vuv" id="741"></a><a class="vvuv" id="30.24"></a>’jug ṅogs bde ba’i chu kluṅ bde || chos kyis rgyal ba’i skye bo bde ||<br> śes rab thob par gyur pa bde || ṅa’o ṅa rgyal zad pa bde || </p>
<p><a class="vuv" id="742"></a><a class="vvuv" id="30.25"></a>’phags pa rnams ni mthoṅ ba bde || dam pa dag daṅ ’grogs pa bde ||<br> byis pa rnams ni ma mthoṅ na || rtag tu bde ba ñid du ’gyur || <br><a class="vuv" id="743"></a><a class="vvuv" id="30.2abcd"></a>rnam pa kun du dgra ’dra ba’i || byis daṅ ’grogs pa sdug bsṅal źiṅ ||<br> byis pa dag daṅ ’grogs byed pa || yun riṅ rjes su ’gyod par ’gyur || </p>
<p><a class="vuv" id="744"></a><a class="vvuv" id="30.27ab26ef27cd"></a>skyes bu caṅ śes dkon pa ste || de dag kun du ’byuṅ ma yin ||<br> brtan pa rnams daṅ ’grogs pa dag || gñen daṅ phrad pa lta bur bde ||<br> gaṅ du brtan pa de skyes pa || de yi rigs kyis bde ba ’thob || </p>
<p><a class="vuv" id="745"></a><a class="vvuv" id="30.28"></a>bram ze mya ṅan ’das pa dag || rnam pa kun du bde bar ’jug ||<br> gaṅ źig ’dod pas ma gos śiṅ || zag med rab tu rnam grol ba || </p>
<p><a class="vuv" id="746"></a><a class="vvuv" id="30.29"></a>sred pa thams cad gtubs pa daṅ || sñiṅ las rims nad rnam par bsal ||<br> sems kyis źi ba thob pa rnams || ñe bar źi źiṅ bde bar ’jug || </p>
<p><a class="vuv" id="747"></a><a class="vvuv" id="30.30"></a>gaṅ źig bde ba yaṅs ’dod ciṅ || bde ba chuṅ du gtor ’dod pa’i ||<br> brtan pas bde chuṅ spaṅ byas na || bde ba yaṅs pa legs par mthoṅ || </p>
<p><a class="kilde" id="kilde842529"></a><a class="d-vp" id="242a2-242"></a><a class="vuv" id="748"></a><a class="vvuv" id="30.31"></a> ’jig rten ’dod bde gaṅ yin daṅ || lha yul bde ba gaṅ yin pas ||<br> sred pa zad pa’i bde ba de’i || bcu drug char yaṅ mi phod do || </p>
<p><a class="vuv" id="749"></a><a class="vvuv" id="30.32"></a>khur gyis sdug bsṅal blaṅs pas na || khur bor na ni bde bar ’gyur ||<br> lci ba’i khur dag ṅes bor na || phyi nas gźan dag len mi ’gyur || </p>
<p><a class="vuv" id="750"></a><a class="vvuv" id="30.33"></a>kun sbyor thams cad zad bya’i phyir || sred pa thams cad rab tu spoṅs ||<br> phuṅ po thams cad yoṅs śes na || srid pa phyi mar ’gro ba med || </p>
<p><a class="vuv" id="751"></a><a class="vvuv" id="30.34"></a>don rnams bkrun pa la ni grogs ldan bde || srog dag rab tu gtugs la bsod nams bde ||<br> ṅan ṅon tsam gyis legs par chog śes bde || sdug bsṅal thams cad ṅes par nub pa bde || </p>
<p><a class="vuv" id="752"></a><a class="vvuv" id="30.35"></a>’di na me ni ’bar ba la || lcags kyi tho bas brgyab pa yis ||<br> rim gyis ñe bar źi ’gyur te || ji ltar soṅ ba mi śes ltar || </p>
<p><a class="vuv" id="753"></a><a class="vvuv" id="30.36"></a>’dod pa’i ’dam rdzab chu rgal ciṅ || go ’phaṅ mi g-yo thob pa daṅ ||<br> legs par ram par grol rnams kyi || ’gro ba gdags su med pa yin || </p>
<p><a class="vuv" id="754"></a><a class="vvuv" id="30.37"></a>gaṅ źig khoṅ na ’khrugs pa med pa daṅ || gaṅ źig sred daṅ sred min las log pa ||<br> de dag ’jigs bral ba de źiṅ mya ṅan med || lhas kyaṅ blta źiṅ bas ma du med par ’gyur || </p>
<p><a class="vuv" id="755"></a><a class="vvuv" id="30.38"></a>’di na gaṅ dag chos maṅ thos pa daṅ || rtogs śiṅ ci yaṅ med pa kye re bde ||<br> skye bo skye bo’i lus la rab chags śiṅ || chuṅ zad yod pa brlag par gyur la ltos || </p>
<p><a class="vuv" id="756"></a><a class="vvuv" id="30.39"></a>’di na gaṅ dag chos maṅ thos pa daṅ || rtogs śiṅ ci yaṅ med pa kye re bde ||<br> skye bo skye bo’i lus la rab chags śiṅ || chuṅ zad yod pa brlag par gyur la ltos || </p>
<p><a class="vuv" id="757"></a><a class="vvuv" id="30.40"></a>skye bo ci med yon tan rtogs pa daṅ || skye bo ci yaṅ med par gyur pa bde ||<br> skye bo skye bo’i sems la rab chags śiṅ || chuṅ zad yod pa brlag par gyur la ltos || </p>
<p><a class="kilde" id="kilde842539"></a><a class="d-vp" id="242b1-6"></a><a class="vuv" id="758"></a><a class="vvuv" id="30.41"></a> skye bo ci med yon tan rtogs pa daṅ || skye bo ci yaṅ med par gyur pa bde ||<br> skye bo skye bo’i lus la rab chags śiṅ || chuṅ zad yod pa brlag par gyur la ltos || </p>
<p><a class="vuv" id="759"></a><a class="vvuv" id="30.42"></a>gźan gyi dbaṅ gyur kun sdug ste|| raṅ dbaṅ yod pa thams cadabade ||<br> sbyor ba śin tu spaṅ dka’ ba || thun moṅ gyur pas brlag par zad || </p>
<p><a class="vuv" id="760"></a><a class="vvuv" id="30.43"></a>źen par gyur pa’i mi naṅ na || źen pa med par gnas pa daṅ ||<br> źen pa’i naṅ na ma źen pa || kye ma’o źin tu bde bar ’tsho || </p>
<p><a class="vuv" id="761"></a><a class="vvuv" id="30.45"></a>nad kyis thebs pa’i mi naṅ na || nad med par ni gnas pa daṅ ||<br> nad pa’i naṅ na nad med pa || kye ma’o śin tu bde bar ’tsho || </p>
<p><a class="vuv" id="762"></a><a class="vvuv" id="30.46"></a>’tshe ba can gyi mi naṅ na || ’tshe ba med par gnas pa daṅ ||<br> ’tshe ba’i naṅ na ’tshe med pa || kye ma’o śin tu bde bar ’tsho || <br><a class="vuv" id="763"></a><a class="vvuv" id="30.48"></a>gnod sems ca gyi mi naṅ na || gnod sems med par gnas pa daṅ ||<br> gnod sems can naṅ gnod med pa || kye ma’o śin tu bde bar ’tsho || </p>
<p><a class="vuv" id="764"></a><a class="vvuv" id="30.47"></a>śa kho na can gyi mi naṅ na || śa kho na med par gnas pa daṅ ||<br> śa kho na can naṅ ’khon med pa || kye ma’o śin tu bde bar ’tsho || <br><a class="vuv" id="765"></a><a class="vvuv" id="30.44"></a>mi thi la dag rab bsregs kyaṅ || ṅa la ci yaṅ tshig pa med ||<br> ṅa la gaṅ dag ci med pas || kye ma’o śin tu bde bar ’tsho || </p>
<p><a class="vuv" id="766"></a><a class="vvuv" id="30.49"></a>ṅa la ci yaṅ med mod kyi || dga’ ba za bar byed pas na ||<br> ’od gsal gyi ni lha bźin du || kye ma’o śin tu bde bar ’tsho || </p>
<p><a class="vuv" id="767"></a><a class="vvuv" id="30.50"></a>’jig tshogs la ni mi rten pas || ṅa la ci yaṅ med mod kyis ||<br> dga’ ba za bar byed pas na || kye ma’o śin tu bde bar ’tsho || </p>
<p><a class="kilde" id="kilde842549"></a><a class="d-vp" id="242b6-243"></a><a class="vuv" id="768"></a><a class="vvuv" id="30.51"></a> len pa’i rkyen gyis phrad ciṅ reg ’gyur gyi || len med ci daṅ phrad reg med pas ||<br> bdag daṅ gźan gyis bskyed pa’i bde sdug gis || dgon pa’am groṅ du reg par mi ’gyur ro || </p>
<p><a class="vuv" id="769"></a><a class="vvuv" id="30.52"></a>’jig rten ’din bde daṅ sdug bsṅal gyis || skyes bu dam pa mtho dman mi ’gyur źiṅ ||<br> brtan rnams ’dod pa’i rgyu yis mi ’khyab bar || skyes bu dam pa kun du ’gro bar byed || </p>
</blockquote>
<p class="endsection">bde ba’i tshoms te sum cu pa’o |<br>|| ched du brjod pa’i tshoms | bam po bźi pa ste tha ma ||</p>
</article>
<aside id="metaarea">
<p>Translation by <span class="author">Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class="book">Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha's words), Derge edition, references to volume (Tibetan class and syllable numbering), page and line.</p>
<p>Original taken from <a href="https://www2.hf.uio.no/polyglotta/index.php?page=volume&vid=71" target='_blank'>University of Oslo, faculty of humanities</a>.
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
