<!DOCTYPE html>
<html>
<head>
<meta charset="UTF-8">
<meta author="Vidyākaraprabhā, Rin chen mchog">
<title></title>
</head>
<body>
<div id="text" lang="xct">
<section class="sutta" id="xct-uv7">
<article>
<div class="hgroup">
<p class="division">|| rgya gar skad du | u dā na barga | bod skad du | ched du brjod pa’i tshoms |</p>
<h1><span class="add">7. Virtuous conduct</span></h1>
</div>
<blockquote class="gatha">
<p><a class="kilde" id="kilde841860"></a><a class="d-vp" id="216a4"></a></p>
<p><a class="kilde" id="kilde841861"></a><a class="d-vp" id="216a4-b2"></a><a class="vuv" id="167"></a><a class="vvuv" id="7.1"></a> || lus kyi nes par spyod spaṅs śiṅ || lus kyi legs spyad spyad pa’i phyir ||<br>lus kyi ñes chen las bsruṅs na || lus ni bsdam pa byas par ’gyur || </p>
<p><a class="vuv" id="168"></a><a class="vvuv" id="7.2"></a>ṅag gi ñes par spyad spaṅs śiṅ || ṅag gi legs spyad spyad pa’i phyir ||<br>ṅag gi ñes chen las bsruṅs || ṅag ni bsdam pa byas par ’gyur || </p>
<p><a class="vuv" id="169"></a><a class="vvuv" id="7.3"></a>yid kyi ñes par spyod spaṅs śiṅ || yid kyi legs spyad spyad pa’i phyir ||<br>yid kyi ñes chen las bsruṅs na || yid ni bsdam pa byas par ’gyur || </p>
<p><a class="vuv" id="170"></a><a class="vvuv" id="7.4"></a>lus kyi ñes par spyod spaṅ śiṅ || ṅag gi ñes par spyod pa spaṅ ||<br>yid kyi ñes par spyod spaṅ źiṅ || skyon gźan ldan pa gaṅ yin spaṅ || </p>
<p><a class="vuv" id="171"></a><a class="vvuv" id="7.5"></a>lus kyi dge ba rnams bya źiṅ || ṅag gi dge ba phal chen bya ||<br>yid kyi dge ba rnams bya źiṅ || tshad med bźi daṅ ldan par bya || </p>
<p><a class="vuv" id="172"></a><a class="vvuv" id="7.6"></a>lus kyi dge ba rnams bya źiṅ || ṅag daṅ yid kyis byas na ni ||<br>’di daṅ pha rol dag tu yaṅ || rtag tu bde ba thob par ’gyur || </p>
<p><a class="vuv" id="173"></a><a class="vvuv" id="7.7"></a>rtag tu lus ni bsdams pa’i phyir || thub pa ’tshe ba med pa yin ||<br>de ni ’chi med gnas ’gro źiṅ || gaṅ du soṅ na’aṅ mya ṅan med || </p>
<p><a class="vuv" id="174"></a><a class="vvuv" id="7.8"></a>rtag tu ṅag ni bsdams pa’i phyir || thub pa ’tshe ba med pa yin ||<br>de ni ’chi med gnas ’gro źiṅ || gaṅ du soṅ na’aṅ mya ṅan med || </p>
<p><a class="vuv" id="175"></a><a class="vvuv" id="7.9"></a>rtag tu yid ni bsdams pa’i phyir || thub pa ’tshe ba med pa yin ||<br>de ni ’chi med gnas ’gro źiṅ || gaṅ du soṅ na’aṅ mya ṅan med || </p>
<p><a class="vuv" id="176"></a><a class="vvuv" id="7.10"></a>brtan pa rnams kyis lus bsdam źiṅ || brtan pa rnams kyis ṅag kyaṅ bsdam ||<br>brtan pa rnams kyis yid bsdam źiṅ || brtan pas kun du bsdams byas na ||<br>de dag ’chi med gnas ’gro źiṅ || gaṅ du soṅ yaṅ mya ṅan med || </p>
<p><a class="kilde" id="kilde841871"></a><a class="d-vp" id="216b2-4"></a><a class="vuv" id="177"></a><a class="vvuv" id="7.11"></a> lus kyi sdom pa legs pa ste || ṅag gi sdom pa legs pa yin ||<br>yid kyi sdom pa’aṅ legs pa ste || thams cad du ni bsdams pa legs ||<br>kun du bsdams pa’i dge sloṅ ni || sdug bsṅal kun las rnam par ’grol || </p>
<p><a class="vuv" id="178"></a><a class="vvuv" id="7.12"></a>ṅag rnams bsruṅ źiṅ yid ni legs bsdams te || lus kyis mi dge ba dag spyad mi bya ||<br>las lam gsum po ’di dag rnam sbyaṅs na || draṅ sroṅ gsuṅs pa’i lam ni thob par ’gyur || </p>
</blockquote>
<p class="endsection">legs par spyad pa’i tshoms te bdun pa’o ||</p>
</article>
<aside id="metaarea">
<p>Translation by <span class="author">Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class="book">Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha's words), Derge edition, references to volume (Tibetan class and syllable numbering), page and line.</p>
<p>Original taken from <a href="https://www2.hf.uio.no/polyglotta/index.php?page=volume&vid=71" target='_blank'>University of Oslo, faculty of humanities</a>.
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
