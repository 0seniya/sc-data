<!DOCTYPE html>
<html>
<head>
<meta charset="UTF-8">
<meta author="Vidyākaraprabhā, Rin chen mchog">
<title></title>
</head>
<body>
<div id="text" lang="xct">
<section class="sutta" id="xct-uv4">
<article>
<div class="hgroup">
<p class="division">|| rgya gar skad du | u dā na barga | bod skad du | ched du brjod pa’i tshoms |</p>
<h1><span class="add">4. Purity</span></h1>
</div>
<blockquote class="gatha">
<p><a class="kilde" id="kilde841769"></a><a class="d-vp" id="212b3"></a></p>
<p><a class="kilde" id="kilde841770"></a><a class="d-vp" id="212b3-213a2"></a><a class="vuv" id="83"></a><a class="vvuv" id="4.1"></a> || bag yod ’chi med gnas yin te || bag med pa ni ’chi ba’i gnas ||<br>bag yod ’chi bar mi ’gyur te || bag med pa ni rtag tu ’chi || </p>
<p><a class="vuv" id="84"></a><a class="vvuv" id="4.2"></a>de yi khyad par de rig pas || mkhas pa rnams ni bag daṅ bcas ||<br>bag yod pa la rab dga’ ba || ’phags pa’i spyod yul dga’ ba yin || </p>
<p><a class="vuv" id="85"></a><a class="vvuv" id="4.3"></a>de la rgyun du bsgoms pa daṅ || rtag tu pha rol gnon brtan pa’i ||<br>brtan pas grub pa de bla med pa || mya ṅan ’das la reg pa yin || </p>
<p><a class="vuv" id="86"></a><a class="vvuv" id="4.4"></a>gaṅ tshe mkhas pas bag yod pas || bag med bcom pa de yi tshe ||<br>śes rab khaṅ bzaṅs steṅ ’dzegs nas || mya ṅan med pas gduṅ bcas daṅ ||<br>brtan rnams ri bo’i spo dag las || sa steṅs byis pa rnams la blta ||<br> </p>
<p><a class="vuv" id="87"></a><a class="vvuv" id="4.5"></a>brtson ’grus daṅ ni bag yod daṅ || yaṅ dag sdom daṅ dul ba yis ||<br>mkhas pas gliṅ du byas nas ni || chu bo chen po mṅon du zlog || </p>
<p><a class="vuv" id="88"></a><a class="vvuv" id="4.6"></a>brtson ’grus ldan źiṅ dran daṅ ldan pa daṅ || spyod pa gtsaṅ źiṅ brtags nas byed pa daṅ ||<br>yaṅ dag sdom daṅ chos kyis ’tsho ba daṅ || bag yod rnams kyi grags pa mṅon par ’phel || </p>
<p><a class="vuv" id="89"></a><a class="vvuv" id="4.7"></a>lhag pa’i sems la bag bya ste || thub pa’i thub gźi rnams la bslab ||<br>ñer źi rtag tu dran ldan pa’i || skyoṅ ba mya ṅan med pa yin || </p>
<p><a class="vuv" id="90"></a><a class="vvuv" id="4.8"></a>dman pa’i chos la mi rten ciṅ || bag med pa la bsñen mi bya ||<br>log ṅa ra lta la ’dod med daṅ || ’jig rten ’phel bar mi bya’o || </p>
<p><a class="vuv" id="91"></a><a class="vvuv" id="4.9"></a>’jig rten pa yi yaṅ dag lta || chen po su la yod gyur pa ||<br>de ni tshe rabs stoṅ du yaṅ || ṅan ’gror ’gro bar mi ’gyur ro || </p>
<p><a class="vuv" id="92"></a><a class="vvuv" id="4.10"></a>bag med pa la sbyoṅ byed pa || skye bo byis pa bsam brlag yin ||<br>tshoṅ dpon nor rnams sruṅ ba ltar || mkhas pa pag daṅ ldan par bya || </p>
<p><a class="kilde" id="kilde841780"></a><a class="d-vp" id="213a2-213"></a><a class="vuv" id="93"></a><a class="vvuv" id="4.12ab11cd"></a> bag med pa la mi sbyor źiṅ || ’dod la dga’ ba mi sogs daṅ ||<br>rtag tu bag yod sems byed pa || zag pa zad pa thob par ’gyur || </p>
<p><a class="vuv" id="94"></a><a class="vvuv" id="4.13"></a>zag pa zad pa ma thob kyaṅ || dus ’dir bag med mi bya ste ||<br>ri dgas ma yin seṅ ge ltar || bag med pa dag bsad par ’gyur || </p>
<p><a class="vuv" id="95"></a><a class="vvuv" id="4.14"></a>bag med pha rol bud med sten byed pa’i || mi gaṅ yid la gnas skabs ’di bźi ’byuṅ ||<br>bsod nams mi ’thob bde par mi ñal daṅ || gsum pa smad ’gyur bźi pa dmyal bar ’gyur || </p>
<p><a class="vuv" id="96"></a><a class="vvuv" id="4.15"></a>bsod nams ma thob sdig pa’i ’gro ba daṅ || ’jigs daṅ bag tsha lhan cig bde ba chuṅ ||<br>rgyal po’i chad pa chen pos gcod ’gyur źiṅ || lus źig sems can dmyal ba rnams su ’tshed || </p>
<p><a class="vuv" id="97"></a><a class="vvuv" id="4.16"></a>gaṅ zig bdag bde lta ’dod pa || des ni goṅ ma bźin du bya ||<br>byis pa’i śiṅ rta bźin ’gyur bas || brtan pas brtson ’grus źan mi bya || </p>
<p><a class="vuv" id="98"></a><a class="vvuv" id="4.17"></a>dper na byis pa’i śiṅ rta dag || lam chen bzaṅ po bor nas su ||<br>lam ṅan dag tu ’gro byed pas || mig chag sems khoṅs chud pa ltar || </p>
<p><a class="vuv" id="99"></a><a class="vvuv" id="4.18"></a>de bźin ni spaṅs nas kyaṅ || chos min rjes su ’jug byed pa’i ||<br>byis pa ’chi bdag dbaṅ ’gro źiṅ || mig chag bźin du bcom pa thob || </p>
<p><a class="vuv" id="100"></a><a class="vvuv" id="4.19"></a>gaṅ źig bya ba rnam spaṅs nas || mi bya ba dag byed pa daṅ ||<br>bag med pa yis rlom byed pa || de dag rnams kyi zag pa ’phel ||<br>gaṅ gis zag pa ’phel ’gyur ba || de yi zag med rgyaṅ ma na || </p>
<p><a class="vuv" id="101"></a><a class="vvuv" id="4.20"></a>gaṅ źig lus gtogs dran pa dag || rtag tu legs par brtsams pa daṅ ||<br>bya ba ma yin mi byed ciṅ || rgyun du bya ba byed pa daṅ ||<br>dran daṅ śes bźin ldan pa de’i || thag pa rnams ni zad par ’gyur ||<br>gaṅ gi za pa zad gyur pa || des ni zag med thob par ’gyur || </p>
<p><a class="kilde" id="kilde841790"></a><a class="d-vp" id="213b1-7"></a><a class="vuv" id="102"></a><a class="vvuv" id="4.21"></a> ji tsam maṅ du smra byed la || de dag dam chos ’dzin ma yin ||<br>gaṅ dag ’di na thos ñuṅ yaṅ || lus kyis chos dag mṅon sum byas ||<br>gaṅ dag chos la bag byed pa || de dag dam chos ’dzin pa yin || </p>
<p><a class="vuv" id="103"></a><a class="vvuv" id="4.22"></a>gal te rigs bcas maṅ du smras kyaṅ ni || bag med mi dag de ltar byed mi ’gyur ||<br>dper na phyug rdziṅ gźan gyi phyugs bgraṅs ltar || de dag dge sbyoṅ skal ba thob ma yin || </p>
<p><a class="vuv" id="104"></a><a class="vvuv" id="4.23"></a>gal te rigs bcas ñuṅ du smra byed kyaṅ || chos kyi rjes su chos la spyod pa daṅ ||<br>’dod chags źe sdaṅ gti mug spoṅ byed pa || de dag dge sbyoṅ skal ba thob pa yin ||<br> </p>
<p><a class="vuv" id="105"></a><a class="vvuv" id="4.24"></a>bag yod bsṅags brjod byed ciṅ || rtag tu bag med la smod pas ||<br>bag yod mchod sbyin brgya pa yaṅ || lha rnams naṅ na gtso bor gyur || </p>
<p><a class="vuv" id="106"></a><a class="vvuv" id="4.25"></a>bya ba byas ruṅ ma byas ruṅ || mkhas pa bag yod bsṅags pa brjod ||<br>bag daṅ chas pa’i mkhas pa yis || don gñis rab tu len par byed || </p>
<p><a class="vuv" id="107"></a><a class="vvuv" id="4.26"></a>tshe ’di’i don ni gaṅ yin daṅ || phyi ma’i don ni gaṅ yin pa ||<br>de dag brtan pas rtogs pas na || mkhas pa źes ni brjod pa yin || </p>
<p><a class="vuv" id="108"></a><a class="vvuv" id="4.27"></a>dge sloṅ bag yod la dga’ źiṅ || bag med pa la ’jigs lta bas ||<br>bdag ñid ṅan ’gro las ’drel te || ’dam rdzab las ni glaṅ chen bźin || </p>
<p><a class="vuv" id="109"></a><a class="vvuv" id="4.28"></a>dge sloṅ bag yod la dga’ źiṅ || bag med pa la ’jigs lta bas ||<br>sdig pa’i chos rnams sprug par byed || rluṅ gis ljon śiṅ lo ma bźin || </p>
<p><a class="vuv" id="110"></a><a class="vvuv" id="4.29"></a>dge sloṅ bag yod la dga’ źiṅ || bag med pa la ’jigs lta bas ||<br>kun tu sbyor ba phra sbom dag || me yis bsregs pa bźin du ’gro || </p>
<p><a class="vuv" id="111"></a><a class="vvuv" id="4.30"></a>dge sloṅ bag yod la dga’ źiṅ || bag med pa la ’jigs lta bas ||<br>kun tu sbyor ba kun zad pa || rim gyis ñams su myoṅ bar ’gyur || </p>
<p><a class="kilde" id="kilde841800"></a><a class="d-vp" id="213b7-214a4"></a><a class="vuv" id="112"></a><a class="vvuv" id="4.31"></a> dge sloṅ bag yod la dga’ źiṅ || bag med pa la ’jigs lta bas ||<br>’du byed ñer źi źi ba yi || źi ba’i go ’phaṅ so sor rtogs || </p>
<p><a class="vuv" id="113"></a><a class="vvuv" id="4.32"></a>dge sloṅ bag yod la dga’ źiṅ || bag med pa la ’jigs lta ba ||<br>mya ṅan ’das daṅ ñe ba’i phyir || yoṅs su ñams ’gyur mi srid do || <br><a class="vuv" id="114"></a><a class="vvuv" id="4.35"></a>brtson ’grus ldan źiṅ bag yod daṅ || chos spyad legs par spyod byed pa ||<br>’jig rten ’di daṅ pha rol du || chos spyad pas ni bde ba ’thob || </p>
<p><a class="vuv" id="115"></a><a class="vvuv" id="4.33"></a>źi phyir bslab pa la rten daṅ || rtsol ba daṅ ni brtson ’grus skyed ||<br>mi dran pa daṅ bag med daṅ || brtson ’grus chuṅ daṅ kun sdom med || </p>
<p><a class="vuv" id="116"></a><a class="vvuv" id="4.34"></a>gñid daṅ sñom daṅ g-yeṅ ba ste || ’di dag bslab pa’i bar chad pas ||<br>khyed kyis yan lag de rtogs la || dran pa chud ni ma gzan cig || </p>
<p><a class="vuv" id="117"></a><a class="vvuv" id="4.36"></a>dge sloṅ tshul khrims bzaṅ ba daṅ || bag yod pa la dga’ ba yis ||<br>kun rtog legs par mñam źog ste || rag gi sems ni rjes su sruṅs || </p>
<p><a class="vuv" id="118"></a><a class="vvuv" id="4.37"></a>brtsam par bya źiṅ dbyuṅ bar bya || saṅs rgyas bstan la ’jug par bya ||<br>’dam bu’i khyim la glaṅ chen bźin || ’chi bdag sde ni gźom par bya || </p>
<p><a class="vuv" id="119"></a><a class="vvuv" id="4.38"></a>gaṅ źig chos ’dul ’di ñid la || bag daṅ ldan par spyod byed pa ||<br>skye ba’i ’khor ba rab spaṅs nas || sdug bsṅal tha mar byed par ’gyur || </p>
</blockquote>
<p class="endsection">bag yod pa’i tshoms te bźi pa’o ||</p>
</article>
<aside id="metaarea">
<p>Translation by <span class="author">Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class="book">Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha's words), Derge edition, references to volume (Tibetan class and syllable numbering), page and line.</p>
<p>Original taken from <a href="https://www2.hf.uio.no/polyglotta/index.php?page=volume&vid=71" target='_blank'>University of Oslo, faculty of humanities</a>.
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
