<!DOCTYPE html>
<html>
<head>
<meta charset="UTF-8">
<meta author="Vidyākaraprabhā, Rin chen mchog">
<title></title>
</head>
<body>
<div id="text" lang="xct">
<section class="sutta" id="xct-uv20">
<article class="latin-script">
<div class="hgroup">
<p class="division">|| rgya gar skad du | u dā na barga | bod skad du | ched du brjod pa’i tshoms |</p>
<h1><span class="add">20. Anger</span></h1>
</div>
<blockquote class="gatha">
<p><a class="kilde" id="kilde842136"></a><a class="d-vp" id="226b2"></a></p>
<p><a class="kilde" id="kilde842137"></a><a class="d-vp" id="226b2-227a1"></a><a class="vuv" id="409"></a><a class="vvuv" id="20.1"></a> || khro ba spaṅs śiṅ ṅa rgyal rnam spaṅs na || kun sbyor kun las śin tu ’da’ ’gyur źiṅ ||<br>miṅ daṅ gzugs la chags pa med de dag || ci yaṅ med pas chags pa’i rjes mi ltuṅ || </p>
<p><a class="vuv" id="410"></a><a class="vvuv" id="20.2"></a>skyes ma thag tu khro ba spoṅs || skyes nas ’dod chags spaṅ bar gyis ||<br>brtan pas ma rig rab tu spaṅ || bden pa mthoṅ na bde bar ’gyur || </p>
<p><a class="vuv" id="411"></a><a class="vvuv" id="20.3"></a>khro ba spaṅs na bde bar ñal || khro ba spaṅs na gduṅ mi ’gyur ||<br>dge sloṅ khro ba bde ’joms pa’i || dug gi rtsa ba chom śig daṅ || </p>
<p><a class="vuv" id="412"></a><a class="vvuv" id="20.4"></a>’phags pa rnams kyis bsṅags ’gyur źiṅ || de bcom pa yis mya ṅan med ||<br>gaṅ khros bdag gis legs byas kyi || ma legs min źes rab smra ba ||<br>de ni khro ba źi ’og tu || me yis bsregs bźin gduṅ bar ’gyur || </p>
<p><a class="vuv" id="413"></a><a class="vvuv" id="20.5"></a>ṅo tsha med khrel med pa || khro ba can la brtul źugs med ||<br>khro bas mṅon par zil gnon pa || de la su yaṅ rten mi byed || </p>
<p><a class="vuv" id="414"></a><a class="vvuv" id="20.6"></a>gaṅ źig byis pa’i mthu stobs can || de yi stobs ni stobs med yin ||<br>byis pa chos daṅ bral ba la || bsgrub par bya ba yod re sga na || </p>
<p><a class="vuv" id="415"></a><a class="vvuv" id="20.7"></a>gaṅ źig stobs daṅ ldan gyur yaṅ || stobs chuṅ rnams kyi bzod byed pa ||<br>de ni bzod pa’i mchog ces gsuṅs || ñam chuṅ ba lta rtag tu sgur || </p>
<p><a class="vuv" id="416"></a><a class="vvuv" id="20.8"></a>gaṅ źig gźan gyi dpon gyur kyaṅ || stobs chuṅ rnams kyi bzod byed pa ||<br>de ni bzod pa’i mchog ces gsuṅs || ñam chuṅ ba lta rtag tu sgur || </p>
<p><a class="vuv" id="417"></a><a class="vvuv" id="20.9"></a>gźan gyis lhag par brgyad bkag kyaṅ || stobs ldan gaṅ źig bzod byed pa ||<br>de ni bzod pa’i mchog ces gsuṅs || ñams chuṅ ba lta rtag tu sgur || <br><a class="vuv" id="418"></a><a class="vvuv" id="20.9"></a>gźan gyis lhag par smad byas kyaṅ || stobs ldan gaṅ źig bzod byed pa ||<br>de ni bzod pa’i mchog ces gsuṅs || ñam chuṅ blta rtag tu sgur || </p>
<p><a class="vuv" id="419"></a><a class="vvuv" id="20.10"></a>gaṅ źig pha rol khros rig nas || bdag ñid ne bar źi byed pa ||<br>de ni bdag daṅ gźan dag gi || ’jigs chen dag las skyob pa yin || </p>
<p><a class="kilde" id="kilde842147"></a><a class="d-vp" id="227a2-6"></a><a class="vuv" id="420"></a><a class="vvuv" id="20.11"></a> gaṅ źig pha rol khros rig nas || bdag ñid ñe bar źi byed pa ||<br>de ni bdag daṅ gźan dag gi || gñi ga’i don ni spyod pa yin || </p>
<p><a class="vuv" id="421"></a><a class="vvuv" id="20.12"></a>bdag ñid dag ni gźan dag daṅ || gñi ga’i don ni spyod del ||<br>skye bo chos la mi mkhas rnams || byis pa yin źes sems kyaṅ sla|| </p>
<p><a class="vuv" id="422"></a><a class="vvuv" id="20.14"></a>gtso bo’i tshig ni ’jigs phyir bzod byed daṅ || thab zla’i tshig ni ’thab gcugs rgyu bzod pas ||<br>gaṅ źig dman pa’i tshig la bzod byed de || bzod pa’i mchog ces dam pas rab tu gsuṅs || <br><a class="vuv" id="423"></a><a class="vvuv" id="20.13"></a>byis pa khros nas tshig rtsub dag || smras na rgyal bar ’gyur sñam sems ||<br>gaṅ źig tshig dag bzod byed pa || de ni rtag tu rgyal ba yin || </p>
<p><a class="vuv" id="424"></a><a class="vvuv" id="20.16"></a>bden par smra bya khro mi bya || sloṅ la chuṅ yaṅ sbyin par bya ||<br>rnam pa ’di gsum gnas kyis ni || lha yi gnas su ’gro bar ’gyur || <br><a class="vuv" id="425"></a><a class="vvuv" id="20.15"></a>khro ba’i zil gyis non pa’i mis || raṅ gi don kyaṅ mi rtogs pas ||<br>’khor gyi naṅ du bag skyoṅ la || khro ba med pa’i tshig smros śig || </p>
<p><a class="vuv" id="426"></a><a class="vvuv" id="20.18"></a>gaṅ źig khros la slar khro ba || de ni sdig pa ca ’gyur bas ||<br>khros la slar ni ma khro daṅ || thub par dka’ ba’i g-yul las rgyal || </p>
<p><a class="vuv" id="427"></a><a class="vvuv" id="20.19"></a>khro ba med pas khro ba thub || legs pas legs pa ma yin thub ||<br>sbyin pa yis ni ’juṅs pa thub || bden pas bden pa ma yin thub || </p>
<p><a class="vuv" id="428"></a><a class="vvuv" id="20.20ba17cd"></a>dul źiṅ rigs pas ’tsho ba daṅ || khro ba med pa ga la khro ||<br>yaṅ dag śes pas rnam grol ba’i || mkhas pa rnams la khro ba med || </p>
<p><a class="kilde" id="kilde842157"></a><a class="d-vp" id="227a6-b1"></a><a class="vuv" id="429"></a><a class="vvuv" id="20.21"></a> khro ba med la ’tshe med pa || ’apagasa pa’i skye bos rtag bsten kyaṅ ||<br>sde bo sdig can khro ba dag || ri bo bźin du sgur bar byad || </p>
<p><a class="vuv" id="430"></a><a class="vvuv" id="20.22"></a>gaṅ źig khro ba byuṅ ba daṅ || śiṅ rta ’khyams las ’dzin byed de ||<br>’dul byoṅ mkhan du ṅas gsuṅs kyi || źags ’debs skye bo phal pa yin || </p>
</blockquote>
<p class="endsection">khro ba’i tshoms te ñi śu pa’o ||||</p>
<p>sdom la |</p>
<p>dge sbyoṅ lam daṅ bkur sti daṅ || ’khu daṅ lṅa pa dran pa ste ||<br>sil bu chu daṅ me tog daṅ || rta daṅ khro ba bcu pa’o ||</p>
</article>
<aside id="metaarea">
<p>Translation by <span class="author">Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class="book">Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha's words), Derge edition, references to volume (Tibetan class and syllable numbering), page and line.</p>
<p>Original taken from <a href="https://www2.hf.uio.no/polyglotta/index.php?page=volume&vid=71" target='_blank'>University of Oslo, faculty of humanities</a>.
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
