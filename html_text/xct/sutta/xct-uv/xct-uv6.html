<!DOCTYPE html>
<html>
<head>
<meta charset="UTF-8">
<meta author="Vidyākaraprabhā, Rin chen mchog">
<title></title>
</head>
<body>
<div id="text" lang="xct">
<section class="sutta" id="xct-uv6">
<article>
<div class="hgroup">
<p class="division">|| rgya gar skad du | u dā na barga | bod skad du | ched du brjod pa’i tshoms |</p>
<h1><span class="add">6. Morality</span></h1>
</div>
<blockquote class="gatha">
<p><a class="kilde" id="kilde841838"></a><a class="d-vp" id="215a6"></a></p>
<p><a class="kilde" id="kilde841839"></a><a class="d-vp" id="215a6-b5"></a><a class="vuv" id="147"></a><a class="vvuv" id="6.1"></a> || bsṅags par ’gyur daṅ nor ’thob daṅ || pha rol bde ’gror dga’ ’gyur ba’i ||<br>bde pa gsum po don gñer ba’i || mkhas pas tshul khrims bsruṅ bar bya || </p>
<p><a class="vuv" id="148"></a><a class="vvuv" id="6.2"></a>’phags daṅ mthoṅ ba phun tshogs daṅ || ’jig rten źi ba rten ’gyur ba’i ||<br>gnas gźan ’di dag mthoṅ ba yis || mkhas pas tshul khrims bsruṅ bar bya || </p>
<p><a class="vuv" id="149"></a><a class="vvuv" id="6.3"></a>lus la yoṅs su gduṅ med par || tshul khrims kyis ni bde ba ’thob ||<br>mtshan mo bde bar ñal ba daṅ || sad pa na yaṅ dga’ bar ’gyur || <br><a class="vuv" id="150"></a><a class="vvuv" id="6.5"></a>sbyin pa tshul khrims ldan pa dag || mkhas pas byas pa’i bsod nams kyis ||<br>’di ṅaṅ pha rol dag tu yaṅ || rtag tu bde ba ’thob par ’gyur || </p>
<p><a class="vuv" id="151"></a><a class="vvuv" id="6.4"></a>rgan pa’i bral tshul khrims dge || dad la rab tu gnas na legs ||<br>mi yi rin chen śes rab ste || bsod nams chom pos dbrog par dka’ || </p>
<p><a class="vuv" id="152"></a><a class="vvuv" id="6.6"></a>dge sloṅ tshul khrims la gnas śiṅ || dbaṅ po rnams kyaṅ bsdams pa daṅ ||<br>zas kyi tshod ni rig pa daṅ || mi ñal ba la ’bad pa ste || </p>
<p><a class="vuv" id="153"></a><a class="vvuv" id="6.7"></a>de ltar gnas par brtson pa daṅ || ñin mtshan sñom las mi byed pa ||<br>mya ṅan ’das daṅ ne ba’i phyir || yoṅs su ñams ’gyur mi srid do || </p>
<p><a class="vuv" id="154"></a><a class="vvuv" id="6.8"></a>mi ni tshul khrims la gnas nas || sems daṅ śes rab sgom pa la ||<br>brtson źiṅ ṅes gnas dge sloṅ gis || sdug bsṅal zad pa thob par ’gyur || </p>
<p><a class="vuv" id="155"></a><a class="vvuv" id="6.9"></a>de phyir rtag tu tshul khrims daṅ || tiṅ ’dzin rjes su sruṅ ba daṅ ||<br>lhag mthoṅ la ni bslab pa daṅ || śes bźin so sor dran par bya || </p>
<p><a class="vuv" id="156"></a><a class="vvuv" id="6.10"></a>des ni kun sbyor zad byas nas || yid bral lhag ma med ’gyur te ||<br>lus źig śes rab ldan pa yis || bgraṅ du med pa’i mya ṅan ’das || </p>
<p><a class="kilde" id="kilde841849"></a><a class="d-vp" id="215b5-216a4"></a><a class="vuv" id="157"></a><a class="vvuv" id="6.11"></a> gaṅ źig tshul khrims tiṅ ’dzin daṅ || śes rab ’di gsum legs bsgoms te ||<br>śin tu dri med mthar phyin ciṅ || gduṅ med yaṅ srid zad gyur daṅ || </p>
<p><a class="vuv" id="158"></a><a class="vvuv" id="6.12"></a>chags pa’i ’chiṅ las rnam grol źiṅ || lus spaṅs śes rab ldan pa daṅ ||<br>bdud kyi yul las ’das pa daṅ || ñi ma bźin du lam me ’bar || </p>
<p><a class="vuv" id="159"></a><a class="vvuv" id="6.13"></a>dge sloṅ phyi daṅ naṅ ñid la || bag med rlom par byed pa yi ||<br>tshul khrims tiṅ ’dzin śes rab rnams || yoṅs su rdzogs par mi ’gyur ro || </p>
<p><a class="vuv" id="160"></a><a class="vvuv" id="6.14"></a>sprin gyis khebs las char ’bab ciṅ || nam thaṅ ba las char mi ’bab ||<br>de bas khebs pa sol cig daṅ || ’di ltar char pa ’bab mi ’gyur || </p>
<p><a class="vuv" id="161"></a><a class="vvuv" id="6.15"></a>de ltar rtag tu mthoṅ ba daṅ || dge sloṅ tshul khrims sdom pa yi ||<br>mya ṅan ’das par ’gro ba’i lam || myur ba kho nar rnam par ’dag || </p>
<p><a class="vuv" id="162"></a><a class="vvuv" id="6.16"></a>me tog dri ni rdzi phyogs min mi ’gro || rtsa ba rgya spos tsan dan rnams kyaṅ min ||<br>dam pa’i dri ni rdzi phyogs mi ’gro ste || phyogs rnams kun du mi mchog dri yis khyab || </p>
<p><a class="vuv" id="163"></a><a class="vvuv" id="6.17"></a>rgya spos daṅ ni tsan dan daṅ || ud pa la daṅ ma li ka ||<br>spos kyi rigs ni ’di dag pas || tshul khrims dri bzuṅ phul du phyin || </p>
<p><a class="vuv" id="164"></a><a class="vvuv" id="6.18"></a>rgya spos tsan dan gaṅ yin pa’i || dri bsuṅ ’di ni chuṅ ṅu ma ||<br>tshul khrims ldan pa’i dri bsuṅ gaṅ || des ni ’di daṅ mtho ris khyab || </p>
<p><a class="vuv" id="165"></a><a class="vvuv" id="6.19"></a>de ltar bag yod gnas bya źiṅ || tshul khrims rnam par dag par bya ||<br>yaṅ dag śes pas rnam grol na || bdud kyi lam ni rñed mi ’gyur || </p>
<p><a class="vuv" id="166"></a><a class="vvuv" id="6.20"></a>’di ni bde bar ’gro lam ste || rnam par dag byed lam ’di la ||<br>rab tu źugs te bsgoms nas kyaṅ || bdud kyi ’chiṅ ba spaṅ bar gyis || </p>
</blockquote>
<p class="endsection">tshul khrims kyi tshoms te drug pa’o ||</p>
</article>
<aside id="metaarea">
<p>Translation by <span class="author">Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class="book">Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha's words), Derge edition, references to volume (Tibetan class and syllable numbering), page and line.</p>
<p>Original taken from <a href="https://www2.hf.uio.no/polyglotta/index.php?page=volume&vid=71" target='_blank'>University of Oslo, faculty of humanities</a>.
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
