<!DOCTYPE html>
<html>
<head>
<meta charset="UTF-8">
<meta author="Vidyākaraprabhā, Rin chen mchog">
<title></title>
</head>
<body>
<div id="text" lang="xct">
<section class="sutta" id="xct-uv14">
<article>
<div class="hgroup">
<p class="division">|| rgya gar skad du | u dā na barga | bod skad du | ched du brjod pa’i tshoms |</p>
<h1><span class="add">14. Hatred</span></h1>
</div>
<blockquote class="gatha">
<p><a class="kilde" id="kilde841992"></a><a class="d-vp" id="221a5"></a></p>
<p><a class="kilde" id="kilde841993"></a><a class="d-vp" id="221a5-b3"></a><a class="vuv" id="283"></a><a class="vvuv" id="14.1"></a> || sdig pa’i las ni mi byed pa || ’khu bya min la gaṅ ’khu ba ||<br>’jig rten ’di daṅ pha rol tu || de ñid sdig pa rnams kyis gos || </p>
<p><a class="vuv" id="284"></a><a class="vvuv" id="14.2"></a>daṅ por bdag ni phuṅ byed ciṅ || phyi nas gźan yaṅ phuṅ byed pa ||<br>khra yi gzan ma’i bya lta bur || phuṅ źiṅ gźan yaṅ phuṅ bar byed || </p>
<p><a class="vuv" id="285"></a><a class="vvuv" id="14.3"></a>rdeg par byed pas rdeg pa ’thob || ’khon du ’dzin pas ’khon can mthoṅ ||<br>de bźin gśegs gśe ba ste || khro bar byed la khro ba ’byuṅ || </p>
<p><a class="vuv" id="286"></a><a class="vvuv" id="14.4"></a>’di gźan dge sbyoṅ byis pa ste || dam pa’i chos la mi mkhas pa ||<br>yoṅs su tshe thuṅ ’di la yaṅ || gyi na’i phyir ni ’khon par byed || </p>
<p><a class="vuv" id="287"></a><a class="vvuv" id="14.5"></a>’di ni mchog ces bsams nas su || so sor smra źiṅ ’thun ’jug pas ||<br>’di na dge ’dun ’byed pa’i tshe || ci phyir stobs med sems mi byed || </p>
<p><a class="vuv" id="288"></a><a class="vvuv" id="14.6abcd"></a>rus pa gcog ciṅ srog gcod la|| rta phyugs nor ni ’phrog pa daṅ ||<br>yul ’khor ’jogs par byed pa yaṅ || phyi nas ’jam du ma byed pa ltar || </p>
<p><a class="vuv" id="289"></a><a class="vvuv" id="14.7ab6ef"></a>mkhas pas brtags śiṅ gsuṅs pa’i tshig || spyod yul ston par byed pa yi ||<br>chos ’di rnam par śes na go || byed cag ci phyir byed mi ’gyur || </p>
<p><a class="vuv" id="290"></a><a class="vvuv" id="14.7cd8"></a>khyod ni mi mkhas lugs can te || kha bya yis ni rtsol byed pa ||<br>pha rol po dag mi śes pas || bdag ni ’di la brtson par byed ||<br>’di na mkhas pa gaṅ yin pa || de dag bźams pa’i tshig gis źi || </p>
<p><a class="vuv" id="291"></a><a class="vvuv" id="14.9"></a>bdag la kha zer bdag la gśe || bdag pham bdag pham byed pa’o źes ||<br>’di gaṅ sems la ’dzin byed pa || de yi ’khon ni źi mi ’gyur || </p>
<p><a class="vuv" id="292"></a><a class="vvuv" id="14.10"></a>bdag la kha zer bdag la gśe || bdag pham bdag pham byed pa’o źes ||<br>’di gaṅ sems la mi ’dzin pa || de yi ’khon ni źi bar ’gyur || </p>
<p><a class="kilde" id="kilde842004"></a><a class="d-vp" id="221b3-7"></a><a class="vuv" id="293"></a><a class="vvuv" id="14.11"></a> ’di na ’khon gyis ’khon can dag || nam yaṅ źi bar ’gyur ba med ||<br>bzod pas ’khon ni źi ’gyur ba || ’di ni chos kyi raṅ bźin yin || </p>
<p><a class="vuv" id="294"></a><a class="vvuv" id="14.12"></a>’khon gyis ’khon can nam yaṅ źi mi ’gyur || ’khon med rnams kyis ’khon ni źi bar byed ||<br>śa kho na źugs pa lus can la gnod pas || de phyir mkhas pas ’khon par mi bya’o || </p>
<p><a class="vuv" id="295"></a><a class="vvuv" id="14.13"></a>brtan pa legs gnas lhan cig spyad pa yi || grogs po mkhas pa gal te rñed na ni ||<br>ñon moṅs thams cad mṅon par zil mnan nas || dran ldan dga’ ba’i yid kyis de daṅ spyad || </p>
<p><a class="vuv" id="296"></a><a class="vvuv" id="14.14"></a>brtan pa legs gnas lhan cig spyad pa yi || grogs po mkhas pa gal te ma rñed na ||<br>yul ’khor yaṅs pa spaṅs pa’i rgyal po ltar || gcig pus spyad bya sdig pa mi bya’o || </p>
<p><a class="vuv" id="297"></a><a class="vvuv" id="14.15"></a>bdag daṅ ’thun par spyod pa yi || grogs bzaṅ rñed par ma gyur na ||<br>byis pa grogs su mi ’gyur bas || gcig pus spyod pa brtan par bya || </p>
<p><a class="vuv" id="298"></a><a class="vvuv" id="14.16"></a>byis pa grogs su mi ’gyur bas || gcig pu spyod par byed sla bas ||<br>ma taṅ dgon pa’i glaṅ po ltar || sems khral bskyuṅs te gcig pu spyad || </p>
</blockquote>
<p class="endsection">’khu ba’i tshoms te bcu bźi pa’o ||</p>
</article>
<aside id="metaarea">
<p>Translation by <span class="author">Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class="book">Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha's words), Derge edition, references to volume (Tibetan class and syllable numbering), page and line.</p>
<p>Original taken from <a href="https://www2.hf.uio.no/polyglotta/index.php?page=volume&vid=71" target='_blank'>University of Oslo, faculty of humanities</a>.
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
