<!DOCTYPE html>
<html>
<head>
<meta charset="UTF-8">
<meta author="Vidyākaraprabhā, Rin chen mchog">
<title></title>
</head>
<body>
<div id="text" lang="xct">
<section class="sutta" id="xct-uv29">
<article>
<div class="hgroup">
<p class="division">|| rgya gar skad du | u dā na barga | bod skad du | ched du brjod pa’i tshoms |</p>
<h1><span class="add">29. Day and Night</span></h1>
</div>
<blockquote class="gatha">
<p><a class="kilde" id="kilde842429"></a><a class="d-vp" id="238a1"></a></p>
<p><a class="kilde" id="kilde842430"></a><a class="d-vp" id="238a1-7"></a><a class="vuv" id="659"></a><a class="vvuv" id="29.1"></a> || ji srid ñi ma ma śar ba || de srid srin bu me khyer snaṅ ||<br>ñi ma śar bar gyur pa na || snaṅ ba med ciṅ sṅon por ’gyur || </p>
<p><a class="vuv" id="660"></a><a class="vvuv" id="29.2"></a>ji srid de bźin gśegs ma śar || de srid rtog ge pa rnams snaṅ ||<br>’jig rten rdzogs saṅs rgyas śar ba || rtog can ñan thos bcas mi snaṅ || </p>
<p><a class="vuv" id="661"></a><a class="vvuv" id="29.3"></a>gces min gces par blos ’dzin ciṅ || gces la gces pa min rtog pa ||<br>log par kun rtog spyod yul can || des ni gces pa thob mi ’gyur || </p>
<p><a class="vuv" id="662"></a><a class="vvuv" id="29.4"></a>gces pa min la gces min daṅ || gces la gces par ’du śes pa ||<br>legs par kun rtog spyod yul can || des ni gces pa ’thob par ’gyur || </p>
<p><a class="vuv" id="663"></a><a class="vvuv" id="29.5"></a>’di na lta daṅ ñan la mṅon źen pa’i || chiṅs ma gsar daṅ gsar du ’phel ba dag ||<br>’khor bar rgyug ciṅ ’gro daṅ sdod ’gyur te|| me naṅ lhuṅ ba’i phye ma leb daṅ ’dra || </p>
<p><a class="vuv" id="664"></a><a class="vvuv" id="29.6"></a>’di la myoṅ ’gyur gźan la myoṅ ’gyur ba’am || ’di na the tshom tha dad ji sñed pa ||<br>de dag tshaṅs par spyad spyod ’bad pa dag || sems par byed pas rab tu rnam par spoṅ || </p>
<p><a class="vuv" id="665"></a><a class="vvuv" id="29.7"></a>gaṅ źig sñigs ma yod bźin du || ṅur smrig gos ni gyon byed pa ||<br>dul daṅ des pa med pa de || ṅur smrig gyon pa’i ’os ma yin || </p>
<p><a class="vuv" id="666"></a><a class="vvuv" id="29.8"></a>gaṅ źig sñigs ma rnams spaṅs nas || tshul khrims legs par mñam bźag pa ||<br>dul daṅ ṅes par ldan pa de || ṅur smrig gyon pa’i ’os yin no || <br><a class="vuv" id="667"></a><a class="vvuv" id="29.10"></a>g-yo sgyu ’juṅs daṅ ldan pa’i mi || kha dog daṅ ni gzugs ldan pa’am ||<br>yaṅ na smra bar byed tsam gyis || pho mchog yin par mi chud do || </p>
<p><a class="vuv" id="668"></a><a class="vvuv" id="29.9"></a>gaṅ źig chos gsum de dag rnams || ta la’i mgo bo bźin bcad nas ||<br>blo ldan skyon ni bsal ba de || pho mchog yin par brjod par bya || </p>
<p><a class="kilde" id="kilde842440"></a><a class="d-vp" id="238a7-b6"></a><a class="vuv" id="669"></a><a class="vvuv" id="29.11"></a> ’jig rten ’di na legs par ma bsdams pa || phal cher legs bsdams rtags kyis rgyu byed pas ||<br>legs par ma brtags bar du mi dag gi || mdog gzugs lan ’ga’ mthoṅ bas yid ma rton || </p>
<p><a class="vuv" id="670"></a><a class="vvuv" id="29.12"></a>ra gan kha bsgyur lta bur mi ’tsham źiṅ || lcags phyed gser gyis g-yogs pa ji lta bur ||<br>khoṅ pa rab gdug phyi rol ’phags tshul gyis || ’jig rten ’di na ’khor daṅ bcas par gyur || </p>
<p><a class="vuv" id="671"></a><a class="vvuv" id="29.13"></a>gaṅ źig rde ’geṅs gñid ni log pa daṅ || ñin daṅ mtshan du ’gre ldog ñal byed pa ||<br>rdzab naṅ phag chen lus rgyas ji lta bar || yaṅ daṅ yaṅ du smad pa’i mṅal du ’jug || </p>
<p><a class="vuv" id="672"></a><a class="vvuv" id="29.14"></a>mi ni rtag tu dran pa ldan pa daṅ || rtag tu kha zas kyi ni tshod śes pa ||<br>de yi sdug bsṅal chuṅ bar ’gyur ba daṅ || dal bus ’ju bas tshe yaṅ riṅ bar byed || </p>
<p><a class="vuv" id="673"></a><a class="vvuv" id="29.15"></a>gaṅ źig dbaṅ po ma bsdams śiṅ || zas kyi tshod ni mi śes la ||<br>dran pa ñams daṅ le lo can || gtsaṅ bar lta źiṅ gnas byed pa ||<br>de ni ’dod chags rnams kyis bcom || rluṅ gis mi brtan ljon śiṅ bźin || </p>
<p><a class="vuv" id="674"></a><a class="vvuv" id="29.16"></a>gaṅ źig dbaṅ po legs bsdams śiṅ || zas kyi tshod ni śes pa daṅ ||<br>so sor dran źiṅ brtson ’grus ldan || mi gtsaṅ lta bas gnas byed pa ||<br>de ni ’dod chags kyis mi choms || rluṅ gis ri bo mi g-yos bźin || </p>
<p><a class="vuv" id="675"></a><a class="vvuv" id="29.17"></a>dgon pa dga’ bar bya ’os pa || de la skye bo mi dga’ yaṅ ||<br>de la ’dod chags bral ba dga’ || ’dod pa tshol bar byed rnams min || </p>
<p><a class="vuv" id="676"></a><a class="vvuv" id="29.18"></a>dgon pa’am yaṅ na groṅ dag gam || gśaṅ ṅam thaṅ bu dag kyaṅ ruṅ ||<br>gaṅ na ’phags pa bźugs pa yi || sa de yid du ’oṅ ba yin || </p>
<p><a class="vuv" id="677"></a><a class="vvuv" id="29.19"></a>dam pa riṅ nas snaṅ gyur te || gaṅs can gyi ni ri bo bźin ||<br>ṅan pa ñe yaṅ mi snaṅ ste || mun khrod mda’ ni ’phaṅs pa bźin || </p>
<p><a class="vuv" id="678"></a><a class="vvuv" id="29.20"></a>mkhas pa don sems byed pa yi || dam pa ñid daṅ ’grogs na ni ||<br>don chen ’gyur źiṅ zab mo yi || śes rab so sor rtogs par ’gyur || </p>
<p><a class="kilde" id="kilde842460"></a><a class="d-vp" id="238b6-239a7"></a><a class="vuv" id="679"></a><a class="vvuv" id="29.21"></a> gźu yis mda’ ’phaṅs bsnun pa yi || g-yul ṅo’i glaṅ chen ji bźin du ||<br>tshul ’chal skye bo maṅ po yis || mi sñan smras pa bzod par bya || </p>
<p><a class="vuv" id="680"></a><a class="vvuv" id="29.22"></a>phal cher ’jigs pa’i ’khor ba ste || ṅas ni de la ’jigs mthoṅ ste ||<br>de bas srid la mṅon mi dga’ || srid pa’i ’byor thob dga’ ba med || </p>
<p><a class="vuv" id="681"></a><a class="vvuv" id="29.23"></a>mi gaṅ khyim ’bigs byed pa daṅ || dad pa med ciṅ byas mi gzo ||<br>go skabs bcom daṅ skyugs pa za || de ni skyes bu dam pa yin || </p>
<p><a class="vuv" id="682"></a><a class="vvuv" id="29.24"></a>pha ma dag ni bsad byas śiṅ || rgyal po gtsaṅ sbra can gñis daṅ ||<br>yul ’khor ’khor daṅ bcas bcom na || mi ni dag par ’gyur źes bya || <br><a class="vuv" id="683"></a><a class="vvuv" id="29.26"></a>gaṅ dag kun du sogs med ciṅ || gaṅ dag kha zas yoṅs śes pa ||<br>stoṅ daṅ mtshan ma med pa daṅ || dben pa nid kyi spyod yul can ||<br>de dag ’gro ba rtogs dka’ ste || nam mkha’ la ni bya rjes bźin || </p>
<p><a class="vuv" id="684"></a><a class="vvuv" id="29.25"></a>gaṅ dag kun tu sogs med ciṅ || gaṅ dag kha zas yoṅs śes pa ||<br>stoṅ daṅ mtshan ma med pa daṅ || dben pa ñid kyi spyod yul can ||<br>de dag rjes ni rtogs dka’ ste || nam mkha’ la ni bya rjes bźin || </p>
<p><a class="vuv" id="685"></a><a class="vvuv" id="29.28"></a>gaṅ dag kun du sogs med ciṅ || gaṅ dag kha zas yoṅs śes pa ||<br>stoṅ daṅ mtshan ma med pa daṅ || stoṅ daṅ mtshan ma med pa daṅ ||<br>rtag tu bsam gtan spyod yul can || de dag ’gro ba rtogs dka’ ste || nam mkha’ la ni bya rjes bźin || <br><a class="vuv" id="686"></a><a class="vvuv" id="29.27"></a>gaṅ dag kun du sogs med ciṅ || gaṅ dag kha zas yoṅs śes pa ||<br>stoṅ daṅ mtshan ma med pa daṅ || rtag tu bsam gtan spyod yul can ||<br>de dag rjes ni rtogs dka’ ste || nam mkha’ la ni bya rjes bźin || <br><a class="vuv" id="687"></a><a class="vvuv" id="29.26"></a>gaṅ dag kun tu sogs med ciṅ || gaṅ dag kha zas yoṅs śes pa ||<br>stoṅ daṅ mtshan ma med pa daṅ || dben pa ñid kyi spyod yul can ||<br>de dag ’gro ba rtogs dka’ ste || nam mkha’ la ni bya rjes bźin || <br><a class="vuv" id="688"></a><a class="vvuv" id="29.25"></a>gaṅ dag kun du sogs med ciṅ || gaṅ dag kha zas yoṅs śes pa ||<br>stoṅ daṅ mtshan ma med pa daṅ || dben pa ñid kyi spyod yul can ||<br>de dag rjes ni rtogs dka’ ste || nam mkha’ la ni bya rjes bźin || <br><a class="vuv" id="689"></a><a class="vvuv" id="29.30"></a>gaṅ dag pha mthar rten med ciṅ || gaṅ gis zag zad yoṅs śes pa ||<br>stoṅ daṅ mtshan ma med pa daṅ || dben pa ñid kyi spyod yul ca ||<br>de dag ’gro ba rtogs dka’ ste || nam mkha’ la ni bya rjes bźin || </p>
<p><a class="vuv" id="690"></a><a class="vvuv" id="29.29"></a>gaṅ dag pha mthar rten med ciṅ || gaṅ gis zag zad yoṅs śes pa ||<br>stoṅ daṅ matsha ma med pa daṅ || dben pa ñid kyi spyod yul can ||<br>de dag rjes ni rtogs dga’ ste || nam mkha’ la ni bya rjes bźin || </p>
<p><a class="kilde" id="kilde842470"></a><a class="d-vp" id="239b1-240"></a><a class="vuv" id="691"></a><a class="vvuv" id="29.32"></a> gaṅ dag pa mthar rten med ciṅ || gaṅ gis zag zad yoṅs śes pa ||<br>spoṅ daṅ mtshan ma med pa daṅ || rtag tu bsam gtan spyod yul can ||<br>de dag ’gro ba rtogs dka’ ste || nam mkha’ la ni bya rjes bźin || <br><a class="vuv" id="692"></a><a class="vvuv" id="29.31"></a>gaṅ dag pha mthar rten med ciṅ || gaṅ gis zag zad yoṅs śes pa ||<br>stoṅ daṅ mtshan ma med pa daṅ || rtag tu bsam gtan spyod yul can ||<br>de dag rjes ni rtogs dka’ ste || nam mkha’ la ni bya rjes bźin || </p>
<p><a class="vuv" id="693"></a><a class="vvuv" id="29.32"></a>gaṅ dag tha mthar rten med ciṅ || gaṅ gis zag zad yoṅs śes pa ||<br>stoṅ daṅ mtshan ma med pa daṅ || rtag tu bsam gtan spyod yul can ||<br>de dag ’gro ba rtogs dka’ ste || nam mkha’ la ni bya rjes bźin || <br><a class="vuv" id="694"></a><a class="vvuv" id="29.31"></a>gaṅ dag pha mthar rten med ciṅ || gaṅ gis zag zad yoṅs śes pa ||<br>stoṅ daṅ mtshan ma med pa daṅ || rtag tu bsam gtan spyod yul can ||<br> de dag rjes ni rtogs dka’ ste || nam mkha’ la ni bya rjes bźin || </p>
<p><a class="vuv" id="695"></a><a class="vvuv" id="29.33"></a>skye dgu phal pa ’di dgi || pha mtha’ ñid du rgyug byed pas ||<br>gaṅ dag pha rol ’gro byed pa’i || mi yi skye bo de dag ñuṅ || </p>
<p><a class="vuv" id="696"></a><a class="vvuv" id="29.34"></a>gaṅ dag legs par gsuṅs pa yi || chos la chos kyi rjes lta bas ||<br>skye bo de dag skye śi yi || mtsho chen rgal dka’i pha rol ’gro || </p>
<p><a class="vuv" id="697"></a><a class="vvuv" id="29.35"></a>skyob pa rab tu rnam grol źiṅ || dus ’das mya ṅan bral ba daṅ ||<br>mdud pa thams cad spaṅs pa la || yoṅs su gduṅ ba yod mi ’gyur || </p>
<p><a class="vuv" id="698"></a><a class="vvuv" id="29.36"></a>’jigs daṅ bcas pa’i lam rgal ciṅ || g-yaṅ sa yoṅs su spoṅs pa daṅ ||<br>sbyor daṅ mdud pa las grol bas || ’dod chags kyi ni dug kun bcom || </p>
<p><a class="vuv" id="699"></a><a class="vvuv" id="29.37"></a>’dod pa lta bu’i ’dam rdza ba med || źe sdaṅ lta bu’i gnod med do ||<br>gi mug lta bu’i rgya med de || sred pa lta bu’i chu kluṅ med || </p>
<p><a class="vuv" id="700"></a><a class="vvuv" id="29.38"></a>nam mkha’ la ni rjes lta bur || phyi rol pa la dge sbyoṅ med ||<br>byis pa spros la mṅon par dga’ || de bźin gśegs la spros mi mṅa’ || </p>
<p><a class="vuv" id="701"></a><a class="vvuv" id="29.39"></a>sbyor bas byis pa khrid pa’i phyir || mkhas pa sbyor ba ’joms par byed ||<br>mkhas pa lha daṅ mi dag gi || sbyor ba gaṅ yin ’joms byed pa ||<br>sbyor ba ku daṅ bral ba’i phyir || sdug bsṅal kun las grol bar ’gyur || </p>
<p><a class="vuv" id="702"></a><a class="vvuv" id="29.40"></a>sbyor ba las ni srid pa ’byuṅ || sbyor ba med pas srid pa zad ||<br>srid pa daṅ ni srid med pa’i || lam ’di gñis ni śes gyis la ||<br>sbyor lam rab tu ’da’ bya’i phyir || mkhas pas de la bslab par gyis || </p>
<p><a class="kilde" id="kilde842480"></a><a class="d-vp" id="240a1-7"></a><a class="vuv" id="703"></a><a class="vvuv" id="29.41cd42cd"></a> ñes par spyad pa byas pas gduṅ ’gyur źiṅ || ṅan ’gror soṅ ba’i ’og tu ’aṅ gduṅ bar ’gyur ||<br>legs par spyad pa byas pas dga’ ’gyur źiṅ || bde ’gror soṅ ba’i ’og tu’aṅ dga’ bar ’gyur || </p>
<p><a class="vuv" id="704"></a><a class="vvuv" id="29.41ab42ab"></a>phyi nas gduṅ ’gyur de byed pas || gñis na ñes spyad ma byas bla ||<br>gduṅ bar mi ’gyur de bya ste || legs par spyad pa byas na ruṅ || </p>
<p><a class="vuv" id="705"></a><a class="vvuv" id="29.43"></a>mkhas daṅ byis pa ’dres pa las || ma smras śes par mi ’gyur bas ||<br>źi ba’i go ’phaṅ smros śig daṅ || smras pa yis ni śes par ’gyur || </p>
<p><a class="vuv" id="706"></a><a class="vvuv" id="29.44"></a>legs bśad draṅ sroṅ rgyal mtshan te || draṅ sroṅ rgyal mtshan chos yin pas ||<br>chos ni bśad pas gsal bya źiṅ || draṅ sroṅ rgyal mtshan bsgreṅ bar gyis || </p>
<p><a class="vuv" id="707"></a><a class="vvuv" id="29.45"></a>ma smras na yaṅ smod byed ciṅ || maṅ du smras na smod par byed ||<br>dal bus smras kyaṅ smod byed de || ’jig rten na ni mi smad med || </p>
<p><a class="vuv" id="708"></a><a class="vvuv" id="29.46"></a>gcig tu smad par bya ba daṅ || gcig tu bstod par bya ba’i mi ||<br>da ltar yod pa ma yin te || byuṅ bar ma gyur ’byuṅ mi ’gyur || <br><a class="vuv" id="709"></a><a class="vvuv" id="29.51"></a>gaṅ dag la ni gnas pa’i spros med ciṅ || gaṅ dag kun sbyor gduṅ las rab log pa ||<br>thub pa sred bral de dag rgyu mdzad kyaṅ || lhar bcas ’jig rten rnams kyis mi śes so || </p>
<p><a class="vuv" id="710"></a><a class="vvuv" id="29.48ab47ab48cd"></a>gaṅ gis dad daṅ tshul khrims daṅ || blo la phan nim byuṅ bar ||<br>ji lta ji ltar rtogs gyur pa’i || śes pa can dag stod byed de ||<br>de dag sus kyaṅ smad ’os min || ’dzam bu’i gliṅ gi gser rgyan bźin || </p>
<p><a class="vuv" id="711"></a><a class="vvuv" id="29.49"></a>ji ltar ri daṅ brag dag ni || rluṅ gis g-yos par mi ’gyur ltar ||<br>de bźin bstod daṅ smad pa yis || mkhas pa rab tu g-yo ba med || <br><a class="vuv" id="712"></a><a class="vvuv" id="29.54"></a>sa la gaṅ gi rtswa med pa || lo med lcug phran ga la yod ||<br>’chiṅ ba las grol brtan pa de’i || ji ga sus kyaṅ smad ’os min || </p>
<p><a class="kilde" id="kilde842490"></a><a class="d-vp" id="240a7-b4"></a></p>
<p><a class="vuv" id="713"></a><a class="vvuv" id="29.52"></a>gaṅ źig rgyal las mi ñams śiṅ || ’jig ten ma rgyal chuṅ zad med ||<br>saṅs rgyas spyod yul mtha’ yas de || ’gro med gom pa gaṅ gis bkri || <br><a class="vuv" id="714"></a><a class="vvuv" id="29.52"></a>gaṅ źig rgyal las mi ñams śiṅ || ’jig rten ma rgyal chuṅ zad med ||<br>saṅs rgyas mthu rtsal mtha’ yas med || ’gro med gom pa gaṅ gis bkri || </p>
<p><a class="vuv" id="715"></a><a class="vvuv" id="29.53"></a>gaṅ la ’khrid byed srid pa ni || yul sred ’dra ba ’ga’ med pa ||<br>saṅs rgyas spyod yul mtha’ yas de || ’gro med gom pa gaṅ gis bkri || </p>
<p><a class="vuv" id="716"></a><a class="vvuv" id="29.55"></a>gaṅ la ’khrid byed srid pa ni || yul sred ’dra ba ’ga’ med pa ||<br>saṅs rgyas mthu rtsal mtha’ yas de || ’gro med gom pa gaṅ gis bkri || </p>
<p><a class="vuv" id="717"></a><a class="vvuv" id="29.56"></a>gaṅ źig rnam par rtog pa rnam bsal ciṅ || naṅ gi kun la rnam par rtog med pa ||<br>kun du sbyor daṅ gzugs daṅ ’du śes ’das || rnal ’byor bźi daṅ bral la skye ba med || </p>
<p><a class="vuv" id="718"></a><a class="vvuv" id="29.57"></a>sṅon bral phyi ma daṅ bral źiṅ || dbus bral srid pa’i pha rol phyin ||<br>rnam pa kun las sems grol ba || skye rga phyi ma ’dren mi ’gyur || </p>
</blockquote>
<p class="endsection">phrugs kyi tshoms te ñi śu dgu pa’o ||</p>
</article>
<aside id="metaarea">
<p>Translation by <span class="author">Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class="book">Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha's words), Derge edition, references to volume (Tibetan class and syllable numbering), page and line.</p>
<p>Original taken from <a href="https://www2.hf.uio.no/polyglotta/index.php?page=volume&vid=71" target='_blank'>University of Oslo, faculty of humanities</a>.
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
