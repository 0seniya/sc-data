<!DOCTYPE html>
<html>
<head>
<meta charset="UTF-8">
<meta author="Vidyākaraprabhā, Rin chen mchog">
<title></title>
</head>
<body>
<div id="text" lang="xct">
<section class="sutta" id="xct-uv19">
<article class="latin-script">
<div class="hgroup">
<p class="division">|| rgya gar skad du | u dā na barga | bod skad du | ched du brjod pa’i tshoms |</p>
<h1><span class="add">19. The Horse</span></h1>
</div>
<blockquote class="gatha">
<p><a class="kilde" id="kilde842112"></a><a class="d-vp" id="225b6"></a></p>
<p><a class="kilde" id="kilde842113"></a><a class="d-vp" id="225b6-226b1"></a><a class="vuv" id="388"></a><a class="vvuv" id="19.1"></a> || ji ltar rta bzaṅs lcag gis gźus pa na || skrag ciṅ śugs drag ’gro byed ji bźin du ||<br>dad pa tshul khrims tiṅ ’dzin ldan pa daṅ || chos rnams rnam par gtan la ’bebs ldan źiṅ ||<br>dbaṅ po mñam bźag bzod ldan ’grogs bde ba || skyob pa de rnams sred pa ma lus spoṅ || </p>
<p><a class="vuv" id="389"></a><a class="vvuv" id="19.2"></a>ji ltar rta bzaṅs lcag gis gźus pa na || skrag ciṅ śugs drag ’gro byed ji bźin du ||<br>dad pa tshul khrims tiṅ ’dzin ldan pa daṅ || chos rnams rnam par gtan la ’bebs ldan źiṅ ||<br>rig daṅ rkaṅ par ldan źiṅ dran ldan pa’i || skyob rnams sdug bsṅal ma lus spoṅ bar mdzad || </p>
<p>’dul sbyoṅ byed pas legs btul rta lta bur || gaṅ źig dbaṅ po legs par sdom pa yis ||<br>khro ba spoṅ źiṅ zag pa zad byed pa || thub de rnams kyis lha yi bar du myoṅ ||</p>
<p><a class="vuv" id="390"></a><a class="vvuv" id="19.4"></a>bag yod pa yis bag med daṅ || mi ñal maṅ pos gñid log daṅ ||<br>rta bzaṅs kyis ni rta rgod ltar || śin tu mkhas pas spaṅs nas ’gro || </p>
<p><a class="vuv" id="391"></a><a class="vvuv" id="19.5"></a>rta bzaṅ la ni lcag bźin du || gaṅ źig ṅo tsha śes sten ciṅ ||<br>śes rab legs par mñam bźag pa || des ni sdig pa sel bar byed || </p>
<p><a class="vuv" id="392"></a><a class="vvuv" id="19.6"></a>dul ba ’dun sar ’gro byed ciṅ || dul ba rgyal po lhag par źon ||<br>gaṅ źig tshig ṅan bzod byed pa || dul ba mi yi naṅ na mchog || </p>
<p><a class="vuv" id="393"></a><a class="vvuv" id="19.7"></a>glaṅ po’i naṅ na glaṅ chen daṅ || sin du’i caṅ śes rta daṅ ni ||<br>dre’u ’dul byed pa gaṅ yin pa || de bas bdag ñid ’dul ba mchog || </p>
<p><a class="vuv" id="394"></a><a class="vvuv" id="19.8"></a>bdag ñid legs ’dul gaṅ yin pa’i || mkhas das źi ba thob ’gyur gyi ||<br>bźon pa de dag rnams kyis ni || sa de mṅon par ’thob mi srid || </p>
<p><a class="vuv" id="395"></a><a class="vvuv" id="19.8A"></a>glaṅ po’i naṅ na glaṅ chen daṅ || sin du’i caṅ śes rta daṅ ni ||<br>dre’u ’dul byed pa gaṅ yin pa || de bas bdag ñid ’dul ba mchog || </p>
<p><a class="vuv" id="396"></a><a class="vvuv" id="19.8B"></a>bdag ñid legs ’dul dran ldan gaṅ || des ni sdug bsṅal mthar phyin gyi ||<br>bźon pa de dag rnams kyis ni || sa de mṅon par ’thob mi srid || </p>
<p><a class="vuv" id="397"></a><a class="vvuv" id="19.8C"></a>glaṅ po’i naṅ na glaṅ chen daṅ || sin du’i caṅ śes rta daṅ ni ||<br>dre’u ’dul byed pa gaṅ yin pa || de bas bdag ñid ’dul ba mchog || </p>
<p><a class="vuv" id="398"></a><a class="vvuv" id="19.9"></a>bdag ñid legs ’dul dran ldan gaṅ || des ni ’gro rnams spoṅ ’gyur gyi ||<br>bźon pa de dag rnams kyis ni || sa de mṅon par ’thob mi srid || </p>
<p><a class="vuv" id="399"></a><a class="vvuv" id="19.9A"></a>glaṅ po’i naṅ na glaṅ chen daṅ || sin du’i caṅ śes rte daṅ ni ||<br>dre’u ’dul byed pa gaṅ yin pa || de bas bdag ñid ’dul ba mchog || </p>
<p><a class="vuv" id="400"></a><a class="vvuv" id="19.10"></a>bdag ñid legs ’dul gaṅ yin des || ’chiṅ ba bcad nas ’gro ’gyur gyi ||<br>bźon pa de dag rnams kyis ni || sa de mṅon par ’thob mi srid || </p>
<p><a class="vuv" id="401"></a><a class="vvuv" id="19.10A"></a>glaṅ po’i naṅ na glaṅ chen daṅ || sin du’i caṅ śes rta daṅ ni ||<br>dre’u ’dul byed gaṅ yin pa || de bas bdag ñid ’dul ba mchog || </p>
<p><a class="kilde" id="kilde842128"></a><a class="d-vp" id="226b1-2"></a><a class="vuv" id="402"></a><a class="vvuv" id="19.11"></a> bdag ñid leg ’dul gaṅ yin des || sdug bsṅal kun las rab grol gyi ||<br>bźon pa de da rnams kyis ni || sa da mṅon par ’thob mui srid || </p>
<p><a class="vuv" id="403"></a><a class="vvuv" id="19.11A"></a>glaṅ po’i naṅ na glaṅ chen daṅ || sin du’i caṅ śes rta daṅ ni ||<br>dre’u ’dul byed gaṅ yin pa || de bas bdag ṅid ’dul ba mchog || </p>
<p><a class="vuv" id="404"></a><a class="vvuv" id="19.11B"></a>bdag ñid legs ’dul gaṅ yin des || kun ’byor ma lus spoṅ ’gyur gyi ||<br>bźon pa de dag rnams kyis ni || sa de mȯn par ’thob mi srid || </p>
<p><a class="vuv" id="405"></a><a class="vvuv" id="19.11C"></a>glaṅ po’i naṅ na glaṅ chen daṅ || sin du’i caṅ śes rta daṅ ni ||<br>dre’u ’dul byed gaṅ yin pa || de bas bdag ñid ’dul ba mchog || </p>
<p><a class="vuv" id="406"></a><a class="vvuv" id="19.12"></a>bdag ñid legs ’dul gaṅ yin des || mya ṅan ’das gaṅ ’gro ’gyur gyi ||<br>bźon pa de dag rnams kyis ni || sa de mṅon par ’thob mi srid || </p>
<p><a class="vuv" id="407"></a><a class="vvuv" id="19.13"></a>’dul sbyoṅ byed pas rta bzaṅ ltar || bdag ñid kho na gdul bar bya ||<br>bdag ñid legs par ’dul ba yis || sdug bsṅal rnams kyi pha mthar phyin || </p>
<p><a class="vuv" id="408"></a><a class="vvuv" id="19.14"></a>bdag ñid kho na bdag gi mgon || bdag ñid bdag gi skyabs yin pas ||<br>’dul sbyoṅ byed pas rta bzaṅs ltar || de bas bdag ñid gdul bar bya || </p>
</blockquote>
<p class="endsection">rta yi tshoms te bcu dgu pa’o ||</p>
</article>
<aside id="metaarea">
<p>Translation by <span class="author">Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class="book">Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha's words), Derge edition, references to volume (Tibetan class and syllable numbering), page and line.</p>
<p>Original taken from <a href="https://www2.hf.uio.no/polyglotta/index.php?page=volume&vid=71" target='_blank'>University of Oslo, faculty of humanities</a>.
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
