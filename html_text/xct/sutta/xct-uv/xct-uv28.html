<!DOCTYPE html>
<html>
<head>
<meta charset="UTF-8">
<meta author="Vidyākaraprabhā, Rin chen mchog">
<title></title>
</head>
<body>
<div id="text" lang="xct">
<section class="sutta" id="xct-uv28">
<article class="latin-script">
<div class="hgroup">
<p class="division">|| rgya gar skad du | u dā na barga | bod skad du | ched du brjod pa’i tshoms |</p>
<h1><span class="add">28. Sin</span></h1>
</div>
<blockquote class="gatha">
<p><a class="kilde" id="kilde842387"></a><a class="d-vp" id="236a4"></a></p>
<p><a class="kilde" id="kilde842388"></a><a class="d-vp" id="236a4-b3"></a><a class="vuv" id="618"></a><a class="vvuv" id="28.1"></a> || sdig pa thams cad mi bya ste || dge ba phun sum tshogs par bya ||<br>raṅ gi sems ni yoṅs su gdul || ’di ni saṅs rgyas bstan pa yin || </p>
<p><a class="vuv" id="619"></a><a class="vvuv" id="28.2"></a>sbyin pas bsod nams rab tu ’phel || legs bsdams dgra sogs mi ’gyur ro ||<br>dge daṅ ldan pas sdig pa spoṅ || ñon moṅs zad pas mya ṅan ’da’ || </p>
<p><a class="vuv" id="620"></a><a class="vvuv" id="28.3"></a>mkhas daṅ ’dre daṅ byis pa’i skye bo daṅ || lhan cig spyod daṅ gcig pu gnas kyaṅ ruṅ ||<br>ṅaṅ pas chu la ’o ma ’thuṅ ba ltar || mkhas pas sdig ba can rnams rab tu spaṅ || </p>
<p><a class="vuv" id="621"></a><a class="vvuv" id="28.4"></a>’jig rten ñes dmigs mthoṅ ba daṅ || ’gog par ’gyur ba’i chos mthoṅ bas ||<br>’phags pa sdig la dga’ mi byed || sdig can dge la dga’ mi ’gyur || </p>
<p><a class="vuv" id="622"></a><a class="vvuv" id="28.5"></a>legs par ñer źi’i ro daṅ ni || rab tu dben pa’i ro śes pa ||<br>rims nad med ciṅ sdig med la || chos la dga’ ba’i ro dag ’thuṅ || </p>
<p><a class="vuv" id="623"></a><a class="vvuv" id="28.6"></a>sems kyi zag pa med pa daṅ || sems ni ’chiṅ bas ma bcom la ||<br>dge daṅ sdig pa rab spaṅs pa || ṅan ’gro rnams kyis ’jigs pa med || </p>
<p><a class="vuv" id="624"></a><a class="vvuv" id="28.7"></a>gnas min zlog daṅ legs smra daṅ || ñes dmigs ston par byed pa daṅ ||<br>mkhas pas tshar gcod smra byed pa || de lta’i skye dgu bsten par bya ||<br>de lta bu dag bsten byas na || sdig par mi ’gyur legs par ’gyur || </p>
<p><a class="vuv" id="625"></a><a class="vvuv" id="28.8"></a>ñe bar źi źiṅ rab źi la || dal bus smra źiṅ kheṅs med pa ||<br>sdig pa’i chos rnams sprug byed de || rluṅ gis ljon śiṅ lo ma bźin || </p>
<p><a class="vuv" id="626"></a><a class="vvuv" id="28.9"></a>gaṅ źiṅ skyes bu dag ciṅ ñon moṅs med || rab tu sdaṅ med mi la khro byed pa’i ||<br>byis pa de la sdig pa phyir ’gog ste || rdzi rdzogs su ni rdul rnams gtor ba bźin || </p>
<p><a class="vuv" id="627"></a><a class="vvuv" id="28.10"></a>dge ba byed pas dge ba daṅ || sdig pa byed pas sdig pa ste ||<br>mi yis gaṅ daṅ gaṅ byas pa || de de raṅ gis mthoṅ bar ’gyur || </p>
<p><a class="kilde" id="kilde842398"></a><a class="d-vp" id="236b3-237a1"></a><a class="vuv" id="628"></a><a class="vvuv" id="28.11;12ab"></a> bdag gis sdig pa byas na ni || de bdag kho na kun ñon moṅs ||<br>bdag gis sdig pa ma byas na || bdag ñid kho na rnam par dag ||<br>gźan gyis gźan spyod mi byed kyi || dag daṅ ma dag raṅ raṅ byed || </p>
<p><a class="vuv" id="629"></a><a class="vvuv" id="28.12cd"></a>bdag ñid kyis ni sdig pa dag || byas śiṅ ñe bar bsags pa yis ||<br>bsam brlag mṅon du ’joms par byed || rdo rjes nor bu ’bigs pa bźin || </p>
<p><a class="vuv" id="630"></a><a class="vvuv" id="28.13"></a>mig ldan ’gro bar byed pa yis || ñam ṅa’i lam dag ji lta bar ||<br>mkhas pas ’tsho ba’i ’jig rten ’di || sdig pa dag ni yoṅs su spaṅ || </p>
<p><a class="vuv" id="631"></a><a class="vvuv" id="28.14"></a>nor chen gyis ni grogs ñuṅ daṅ || tshoṅ pas ’jigs bcas lam daṅ ni ||<br>gson par ’dod pas dug lta bur || mkhas pa sdig can yoṅs su spaṅ || </p>
<p><a class="vuv" id="632"></a><a class="vvuv" id="28.15"></a>gal te lag mthil rma med na || lag pas dug ni bzuṅ byas kyaṅ ||<br>rma med dug ni mi ’dzin ltar || ma byas pa la sdig pa med || </p>
<p><a class="vuv" id="633"></a><a class="vvuv" id="28.16"></a>bdag la mi phan bya ba daṅ || legs pa ma yin bya bar sla ||<br>gaṅ dag phan źiṅ bder ’gyur ba || de ni mchog tu bya bar dka’ || </p>
<p><a class="vuv" id="634"></a><a class="vvuv" id="28.17"></a>dam pas legs pa bya sla yi || dam pas sdig pa bya bar dga’ ||<br>ṅan pas sdig pa bya sla yi|| ’phags pas sdig pa bya bar dka’ || </p>
<p><a class="vuv" id="635"></a><a class="vvuv" id="28.18"></a>ji srid sdig pa ma smin pa || de srid byis pa mṅar bar sems ||<br>gaṅ tshi sdig pa smin gyur pa || de tshe de ni tsha bar sems || </p>
<p><a class="vuv" id="636"></a><a class="vvuv" id="28.19"></a>ji srid sdig pa ma smin pa || de srid sdig pa ruṅ bar lta ||<br>gaṅ tshe sdig pa smin gyur pa || de tshe sdig pa mthoṅ bar ’gyur || </p>
<p><a class="vuv" id="637"></a><a class="vvuv" id="28.20"></a>ji srid bzaṅ po ma smin pa || de srid bzaṅ po sdig par mthoṅ ||<br>gaṅ tshe bzaṅ po smin gyur pa || de tshe bzaṅ por mthoṅ bar ’gyur || </p>
<p><a class="kilde" id="kilde842408"></a><a class="d-vp" id="237a1-7"></a><a class="vuv" id="638"></a><a class="vvuv" id="28.21"></a> sdig pa sdug bsṅal sogs pas na || de la dga’ bar mi bya’o ||<br>brgya la sdig pa byas na yaṅ || yaṅ daṅ yaṅ du de mi bya || </p>
<p><a class="vuv" id="639"></a><a class="vvuv" id="28.22"></a>bsod namasabade ba sogs pas na || de ñid la ni dga’ bar bya ||<br>gal te bsod nams byas na yaṅ || de ni yaṅ daṅ yaṅ du bya || </p>
<p><a class="vuv" id="640"></a><a class="vvuv" id="28.23"></a>sdig la yid ni mṅon dga’ ba || bsod nams dal bus byed ’gyur bas ||<br>sdig pa lasani sems bzlog ciṅ || bsod nams mṅon par smyur te bya || </p>
<p><a class="vuv" id="641"></a><a class="vvuv" id="28.24"></a>sdig pa chuṅ du byas pas kyaṅ || ’jig rten pha rol ’jig chen daṅ ||<br>phuṅ khrol chen po byed ’gyur te || khoṅ par soṅ ba’i dug bźin no || </p>
<p><a class="vuv" id="642"></a><a class="vvuv" id="28.25"></a>bsod nams chuṅ ṅu byas pas kyaṅ || ’jig rten pha rol badebara ’dren ||<br>don chen dag kyaṅ byed ’gyur te || ’bru rnams phun sum ’byor pa bźin || </p>
<p><a class="vuv" id="643"></a><a class="vvuv" id="28.26"></a>gaṅ źig ñes med chad pas gcod || sdaṅ ba min la rab sdaṅ ba ||<br>gnas gźan gaṅ yaṅ ruṅ ba bcu || myur du thob pa kho nar ’gyur || <br><a class="vuv" id="644"></a><a class="vvuv" id="28.28"></a>tshor ba mi bzad pa dag gam || yaṅ na lus ni ’dral ba’am ||<br>gnod pa’i tshor ba tsha ba’aṅ ruṅ || yaṅ na sems ’khrugs thob par ’gyur || </p>
<p><a class="vuv" id="645"></a><a class="vvuv" id="28.27"></a>gñen ’dun rnams daṅ bral ba’am || loṅs spyod zad par ’gyur ba’am ||<br>rgyal po’i gnod pa ’byuṅ ba’am || mi sñan śin tu mi bzad dam || </p>
<p><a class="vuv" id="646"></a><a class="vvuv" id="28.29"></a>yaṅ na khyim ni mi chen pos || ṅes par sreg par byed par ’gyur ||<br>śes rab ’chal ba lus źig nas || bcu pa ṅan ’gror ’gro bar ’gyur || </p>
<p><a class="vuv" id="647"></a><a class="vvuv" id="28.30"></a>sdig pa byas pas bag dbab mi bya ste || riṅ byas rgyaṅ mar byas kyaṅ bag mi dbab ||<br>dben par byas kyaṅ bag dbab mi bya ste || de yi rnam snin yod pas bag mi dbab || </p>
<p><a class="kilde" id="kilde842418"></a><a class="d-vp" id="237a7-238a1"></a><a class="vuv" id="648"></a><a class="vvuv" id="28.31"></a> bsod nams byas pas bag ni dbab bya ste || riṅ byas rgyaṅ riṅ byas kyaṅ bdag dbab ciṅ ||<br>dben par byas kyaṅ bag ni dbab par bya || de yi rnam smin yod pas bagt dbab bo || </p>
<p><a class="vuv" id="649"></a><a class="vvuv" id="28.32"></a>bdag gis sdig pa byas pas mya ṅan byed || riṅ daṅ rgyaṅ riṅ byas pas mya ṅan byed ||<br>bdag gis dben par byas pas mya ṅan byed || de yi rnam smin yo pas mya ṅan byed || <br><a class="vuv" id="650"></a><a class="vvuv" id="28.34"></a>bdag ñid nag po’i las daṅ ldan mthoṅ nas || ’dir yaṅ mya ṅan gźan du’aṅ mya ṅan byed ||<br>sdig pa byas pas gñi gar mya ṅan byed || de ni mya ṅan de rab mu ṅan byed || </p>
<p><a class="vuv" id="651"></a><a class="vvuv" id="28.33"></a>bdag gis bsod nams byas pas dga’ bar ’gyur || riṅ daṅ rgyaṅ riṅ byas pas dga’ bar ’gyur ||<br>bdag gis dben par byas pas dga’ bar ’gyur || de yi rnam smin yod pas dga’ bar ’gyur || </p>
<p><a class="vuv" id="652"></a><a class="vvuv" id="28.35"></a>bdag ñid rnam dag las daṅ ldan mthoṅ nas|| ’di na dga’ ’gyur gźan du’aṅ dga’ bar ’gyur ||<br>bsod nams byas pas gñi bar dga’ ’gyur źiṅ || de ni dga’ ’gyur de rab dga’ bar ’gyur || </p>
<p><a class="vuv" id="653"></a><a class="vvuv" id="28.36"></a>bdag gis sdig pa byas pas gduṅ ’gyur źiṅ || riṅ byas rgyaṅ riṅ byas pas gduṅ bar ’gyur ||<br>bdag gis dben par byas pas gdud ’gyur źiṅ || de yi rnam smin yod pas gduṅ bar ’gyur || <br><a class="vuv" id="654"></a><a class="vvuv" id="28.34"></a>bdag ñid nag po’i las daṅ ldan mthoṅ nas || ’di na gduṅ ’gyur pha rol gduṅ bar ’gyur ||<br>sdig pa byas pas gñi gar gduṅ ’gyur źiṅ || de ni gduṅ ’gyur de rab gduṅ bar ’gyur || </p>
<p><a class="vuv" id="655"></a><a class="vvuv" id="28.37"></a>bdag gis bsod nams byas pas dga’ ’gyur źiṅ || riṅ byas rgyaṅ riṅ byas pas dga’ bar ’gyur || bdag gis bden par byas pas dga’ ’gyur źiṅ || de yi rnam smin yod pas dga’ bar ’gyur || <br><a class="vuv" id="656"></a><a class="vvuv" id="28.35"></a>bdag ñid dkar po’i las daṅ ldan mthoṅ nas || ’di na dga’ ’gyur pa rol dga’ bar ’gyur ||<br>bsod nams byas bas gñi gar dga’ ’gyur źiṅ || de ni dga’ ’gyur de rab dga’ bar ’gyur || </p>
<p><a class="vuv" id="657"></a><a class="vvuv" id="28.39"></a>sdig pa byas śiṅ bsod nams ma byas la || chos daṅ gol źiṅ chos min thob pa’i mi||<br>sdig pa’i las can ’chi bas ’jigs ’gyur te || chu chen naṅ du gru ṅan źig pa bźin || </p>
<p><a class="vuv" id="658"></a><a class="vvuv" id="28.40"></a>bsod nams byas śiṅ sdig pa ma byas la || dam pa rnams kyi sṅon gyi chos spyod pas ||<br> ṅa ni nams kyaṅ ’chi bas ’jigs med do || brtan pa’i gru yis pha rol ’gro pa bźin || </p>
</blockquote>
<p class="endsection">sdig pa’i tshoms te ñi śu rtsa brgyad pa’o ||</p>
</article>
<aside id="metaarea">
<p>Translation by <span class="author">Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class="book">Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha's words), Derge edition, references to volume (Tibetan class and syllable numbering), page and line.</p>
<p>Original taken from <a href="https://www2.hf.uio.no/polyglotta/index.php?page=volume&vid=71" target='_blank'>University of Oslo, faculty of humanities</a>.
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
