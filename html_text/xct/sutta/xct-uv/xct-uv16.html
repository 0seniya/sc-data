<!DOCTYPE html>
<html>
<head>
<meta charset="UTF-8">
<meta author="Vidyākaraprabhā, Rin chen mchog">
<title></title>
</head>
<body>
<div id="text" lang="xct">
<section class="sutta" id="xct-uv16">
<article class="latin-script">
<div class="hgroup">
<p class="division">|| rgya gar skad du | u dā na barga | bod skad du | ched du brjod pa’i tshoms |</p>
<h1><span class="add">16. Miscellaneous</span></h1>
</div>
<blockquote class="gatha">
<p><a class="kilde" id="kilde842043"></a><a class="d-vp" id="223a3"></a></p>
<p><a class="kilde" id="kilde842044"></a><a class="d-vp" id="223a3-b2"></a><a class="vuv" id="326"></a><a class="vvuv" id="16.1"></a> || bdag gi bya ba bya ba’i dus g-yo bas || daṅ po kho nar bya ba’i mel tse gyis ||<br>bdag gis daṅ po de ltar byas na ni || bya ba bya ba’i dus ltar zad ’dod ciṅ || </p>
<p><a class="vuv" id="327"></a><a class="vvuv" id="16.2"></a>ji ltar ’dod pa de bźin ’byor ’gyur bar || de yi raṅ bźin ṅa yis mthoṅ bas na ||<br>ji srid don ni phun sum tshogs ’gyur ba || de srid par du mi yis bsgrim par gyis || </p>
<p><a class="vuv" id="328"></a><a class="vvuv" id="16.3"></a>bsgrim źiṅ brtson par bya ba yis|| bdag ñid gliṅ du ’gyur bar bya ||<br>mgar ba yis ni dbul bźin du || raṅ gi dri ma sbyaṅ bar gyis ||<br>dri ma sbyaṅs pa skyon mi ’byuṅ || phyi nas skye daṅ rga mi ’thob || </p>
<p><a class="vuv" id="329"></a><a class="vvuv" id="16.4"></a>ṅo tsha min la ṅo tsha źiṅ || ṅo tsha ba la ṅo mi tshe ||<br>mi ’jigs pa la ’jigs lta daṅ || ’jigs la mi ’jigs lta ba yi ||<br>log par lta ba blaṅs pa yis || sems can ṅan ’gror ’gro bar ’gyur | </p>
<p><a class="vuv" id="330"></a><a class="vvuv" id="16.5"></a>’di na gaṅ sṅon bag med las || phyi nas bag daṅ ldan gyur te ||<br>sprin bral ñi ma zla ba ltar || ’jig rten ’di na kun nas gsal || </p>
<p><a class="vuv" id="331"></a><a class="vvuv" id="16.6"></a>’di na gaṅ sṅon bag med las || phyi nas bag daṅ ldan gyur te ||<br>’jig rten ’di na sred pa las || dran pa legs par ’da’ bar ’gyur || </p>
<p><a class="vuv" id="332"></a><a class="vvuv" id="16.7"></a>gaṅ źig gźon nur rab byuṅ nas || saṅs rgyas bstan la ’jug pa de ||<br>sprin bral ñi ma zla ba ltar || ’jig rten ’di na kun nas gsal || </p>
<p><a class="vuv" id="333"></a><a class="vvuv" id="16.8"></a>gaṅ źig gźon nur rab byuṅ nas || saṅs rgyas bstan la ’jug pa de ||<br>’jig rten ’di na sred pa las || dran pas legs par ’da’ bar ’gyur || </p>
<p><a class="vuv" id="334"></a><a class="vvuv" id="16.9"></a>gaṅ źig sdig pa’i las byas pa || dge bas ’gebs par byed pa de ||<br>sprin bral ñi ma zla ba ltar || ’jig rten ’di na kun nas gsal || </p>
<p><a class="vuv" id="335"></a><a class="vvuv" id="16.10"></a>gaṅ źig sdig pa’i las byas pa || dge bas ’gebs par byed pa de ||<br>’jig rten ’di na sred pa las || dran pas legs par ’da’ bar ’gyur || </p>
<p><a class="kilde" id="kilde842054"></a><a class="d-vp" id="223b2-7"></a></p>
<p><a class="vuv" id="336"></a><a class="vvuv" id="16.12"></a>gaṅ źig gson la mi dga’ ba || de ni śi na’aṅ mya ṅan med ||<br>brtan pa go ’phaṅ mthoṅ ba de || mya ṅan dbus na’aṅ gduṅ mi ’gyur || </p>
<p><a class="vuv" id="337"></a><a class="vvuv" id="16.13"></a>gaṅ źig gson la mi dga’ ba || de ni śi na’aṅ mya ṅan med ||<br>brtan pa go ’phaṅs mthoṅ ba de || gñen ’dun dbus na lam mer ’dug || </p>
<p><a class="vuv" id="338"></a><a class="vvuv" id="16.14"></a>dge sloṅ dkar po bsgom gyis la || nag po’i chos ni rnam par spoṅs ||<br>khyim nas khyim med soṅ nas su || spyod yul dben pa gaṅ yin pa ||<br>de la mṅon par dga’ bslab ciṅ || ’dod pa ci yaṅ med par spaṅs || </p>
<p><a class="vuv" id="339"></a><a class="vvuv" id="16.15"></a>rtag tu sñiṅ po dag pa daṅ || rtag tu gso sbyoṅ dag pa daṅ ||<br>gtsaṅ ma’i las ni dag pa de’i || brtul źugs phun sum tshogs par ’gyur || </p>
<p><a class="vuv" id="340"></a><a class="vvuv" id="16.16"></a>źiṅ gi skyon ni rtswa yin ltar || skye dgu ’di la ’dod chags skyon ||<br>de bas ’dod chags bral rnams la || byin na ’bras bu chen por ’gyur || </p>
<p><a class="vuv" id="341"></a><a class="vvuv" id="16.17"></a>źiṅ gi skyon ni rtswa yin ltar || skye dgu ’di la źe sdaṅ skyon ||<br>de bas źe sdaṅ bral rnams la || byin na ’bras bu chen por ’gyur || </p>
<p><a class="vuv" id="342"></a><a class="vvuv" id="16.18"></a>źiṅ gi skyon ni rtswa yin ltar || skye dgu ’di la gti mug skyon ||<br>de bas gti mug bral rnams la || byin na ’bras bu chen por ’gyur || </p>
<p><a class="vuv" id="343"></a><a class="vvuv" id="16.19"></a>źiṅ gi skyon ni rtswa yin ltar || skye dgu ’di la ṅa rgyal skyon ||<br>de bas ṅa rgyal bral rnams la || byin na ’bras bu chen por ’gyur || </p>
<p><a class="vuv" id="344"></a><a class="vvuv" id="16.20"></a>źiṅ gi skyon ni rtswa yin ltar || skye dgu ’di la chags ba skyon ||<br>de bas chags daṅ bral rnams la || byin na ’bras bu cen por ’gyur || </p>
<p><a class="kilde" id="kilde842064"></a><a class="d-vp" id="223b7-224a3"></a><a class="vuv" id="345"></a><a class="vvuv" id="16.21"></a> źiṅ gi skyon ni rtswa yin ltar || skye dgu ’dil sred pa skyon ||<br>de bas sred daṅ bral rnams la || byin na ’bras bu chen por ’gyur || </p>
<p><a class="vuv" id="346"></a><a class="vvuv" id="16.22"></a>drug pa bdag po rgyal po ste || chags par gyur na chags can yin ||<br>ma chags gyur na ma chags yin || chags pa byis pa źes brjod do || </p>
<p><a class="vuv" id="347"></a><a class="vvuv" id="16.23"></a>’dod chags źe sdaṅ ṅa rgyal daṅ || ’chab pa gaṅ du gnas pa yi ||<br>groṅ khyer rus pa’i ra ba can || śa daṅ khrag gis źal źal byas || </p>
<p><a class="vuv" id="348"></a><a class="vvuv" id="16.24"></a>rgyu yis kun nas bslaṅ ba las byuṅ sdug bsṅal can || de ma mthoṅ na der ni de dag ’chiṅ ’gyur źiṅ ||<br>de dag rtogs na chu bo rnams ni rab tu spoṅ || phyi rol pa la chags pa de dag spoṅ ba med || </p>
</blockquote>
<p class="endsection">sil bu’i tshoms te bcu drug pa’o ||</p>
</article>
<aside id="metaarea">
<p>Translation by <span class="author">Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class="book">Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha's words), Derge edition, references to volume (Tibetan class and syllable numbering), page and line.</p>
<p>Original taken from <a href="https://www2.hf.uio.no/polyglotta/index.php?page=volume&vid=71" target='_blank'>University of Oslo, faculty of humanities</a>.
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
