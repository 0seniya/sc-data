<!DOCTYPE html>
<html>
<head>
<meta charset="UTF-8">
<meta author="Vidyākaraprabhā, Rin chen mchog">
<title></title>
</head>
<body>
<div id="text" lang="xct">
<section class="sutta" id="xct-uv17">
<article>
<div class="hgroup">
<p class="division">|| rgya gar skad du | u dā na barga | bod skad du | ched du brjod pa’i tshoms |</p>
<h1><span class="add">17. Water</span></h1>
</div>
<blockquote class="gatha">
<p><a class="kilde" id="kilde842069"></a><a class="d-vp" id="224a3"></a></p>
<p><a class="kilde" id="kilde842070"></a><a class="d-vp" id="224a3-b2"></a><a class="vuv" id="349"></a><a class="vvuv" id="17.1"></a> || de dag khyim la mi dga’ bar || dran daṅ ldan pa ’bad pa yis ||<br>ṅaṅ pas mtsho ṅan spoṅ ba ltar || de dag khyim spaṅs chu bo rgal || </p>
<p><a class="vuv" id="350"></a><a class="vvuv" id="17.2"></a>brtan pa ’jig rten ges byuṅ nas || bdud kyi sde rnams rab bcom ste ||<br>ñi ma’i lam nas ṅaṅ pa ltar || rdzu ’phrul gyis ni mkha’ la ’gro || </p>
<p><a class="vuv" id="351"></a><a class="vvuv" id="17.3"></a>tshaṅs par spyod pa ma spyad ciṅ || gźon nur nor ni ma rñed pa ||<br>mtsho ṅan ña ñuṅ ṅogs dag na || chu skyar rgan sems bźin du ’gyur || </p>
<p><a class="vuv" id="352"></a><a class="vvuv" id="17.4"></a>tshaṅs par spyod pa ma spyad ciṅ || gźon nur nor ni ma rñed pa ||<br>sṅan chad byas pa rjes dran źiṅ || lus bskums nas ni ñal bar ’gyur || </p>
<p><a class="vuv" id="353"></a><a class="vvuv" id="17.5"></a>sdig pa chuṅ byas bdag ñid kyi || phyi bźin mi ’oṅ ma sems śig ||<br>chu yi thigs pa lhuṅ ba yis || bum chen gaṅ ba ji bźin du ||<br>chuṅ zad chuṅ zad bsags pa yi || sdig pas byis pa gaṅ bar ’gyur || </p>
<p><a class="vuv" id="354"></a><a class="vvuv" id="17.6"></a>dge ba chuṅ byas bdag ñid kyi || phyi bźin mi ’od ma sems śig ||<br>chu yi thigs pa lhuṅ ba yis || bum chen gaṅ ba ji bźin du ||<br>chuṅ zad chuṅ zad bsags pa yi || dge bas brtan pa gaṅ bar ’gyur || </p>
<p><a class="vuv" id="355"></a><a class="vvuv" id="17.7"></a>gaṅ źig rags brtsigs mtsho ṅan sṅaṅs || rgya mtsho’i chu bo rgas ’dod pa ||<br>skye bos gziṅs ni bcas nas kyaṅ || skye bo mkhas pa rgal bar byed || </p>
<p><a class="vuv" id="356"></a><a class="vvuv" id="17.8"></a>rgal nas saṅs rgyas bcom ldan ’das || bram ze sgam sar gnas par mdzad ||<br>de la dge sloṅ khrus byed ciṅ || ñan thos rnams kyis gziṅs kyaṅ bcas || <br><a class="vuv" id="357"></a><a class="vvuv" id="17.11"></a>ji ltar mtsho chen zab mo dag || rab tu mnam daṅ rñog med ltar ||<br>de bźin mkhas pa raṅ daṅ bas || ’di ni chos ni ñan par byed || </p>
<p><a class="vuv" id="358"></a><a class="vvuv" id="17.9"></a>’di ltar kun na chu yod pas || su źig tshol źiṅ rgyu byed de ||<br>khron pa’i chu lta ci źig dgos || sred pa rtsa nas gcad par gyis || </p>
<p><a class="vuv" id="359"></a><a class="vvuv" id="17.10"></a>btso blag mkhan dag chus ’khru źiṅ || mda’ mkhan mes ni sroṅ ba daṅ ||<br>śiṅ mkhan śiṅ la ’jog sbyor ltar || mkhas pas bdag ñid gdul bar bya || </p>
<p><a class="kilde" id="kilde842080"></a><a class="d-vp" id="224b2-3"></a></p>
<p><a class="vuv" id="360"></a><a class="vvuv" id="17.12"></a>nam mkha’ lta bur chags med ciṅ || sgo them lta bur g-yo ba med ||<br>rñog pa can gyi mtsho lta bur || mkhas pa ’khor ba la mi dga’ || </p>
</blockquote>
<p class="endsection">chu’i tshoms te bcu bdun pa’o ||</p>
</article>
<aside id="metaarea">
<p>Translation by <span class="author">Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class="book">Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha's words), Derge edition, references to volume (Tibetan class and syllable numbering), page and line.</p>
<p>Original taken from <a href="https://www2.hf.uio.no/polyglotta/index.php?page=volume&vid=71" target='_blank'>University of Oslo, faculty of humanities</a>.
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
