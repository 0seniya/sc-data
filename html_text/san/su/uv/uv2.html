<!DOCTYPE html>
<html>
<head>
<meta charset="UTF-8">
<meta author="F. Bernhard">
<title></title>
</head>
<body><div id="text" lang="san">
<section class="sutta" id="uv2">
<article>
<div class="hgroup">
<p class="division">Udānavarga</p>
<h1>Kāmavarga</h1>
</div>
<blockquote class="gatha">
<p><a class="uv" id="2.1"></a><a class="vns" id="vns46"></a>kāma jānāmi te mūlaṃ<br>
saṃkalpāt kāma jāyase |<br>
na tvāṃ saṃkalpayiṣyāmi<br>
tato me na bhaviṣyasi ||</p>
<p><a class="uv" id="2.2"></a><a class="vns" id="vns47"></a>kāmebhyo jāyate śokaḥ<br>
kāmebhyo jāyate bhayam |<br>
kāmebhyo vipramuktānāṃ<br>
nāsti śokaḥ kuto bhayam ||</p>
<p><a class="uv" id="2.3"></a><a class="vns" id="vns48"></a>ratibhyo jāyate śoko<br>
ratibhyo jāyate bhayam |<br>
ratibhyo vipramuktānāṃ<br>
nāsti śokaḥ kuto bhayam ||</p>
<p><a class="uv" id="2.4"></a><a class="vns" id="vns49"></a>madhurāgrā vipāke tu<br>
kaṭukā hy abhinanditāḥ |<br>
kāmā dahanti vai bālān<br>
ulkevāmuñcataḥ karam ||</p>
<p><a class="uv" id="2.5"></a><a class="vns" id="vns50"></a>na tad dṛdhaṃ bandhanam āhur āryā<br>
yad āyasaṃ dāravaṃ balbajaṃ vā |<br>
saṃraktacittasya hi man<span class="supplied">da</span>buddheḥ<br>
p<span class="supplied2">u</span>treṣ<span class="supplied2">u</span> dāreṣu ca yā avekṣā ||</p>
<p><a class="uv" id="2.6"></a><a class="vns" id="vns51"></a>etad dṛdhaṃ bandhanam āhur āryāh<br>
samantataḥ susthiraṃ duṣpramokṣam |<br>
etad api cchitvā tu pari<span class="supplied">vra</span><span class="supplied2">janti</span><br>
<span class="supplied2">hy anape</span>kṣ<span class="supplied2">i</span>ṇaḥ kāmasukhaṃ prahāya ||</p>
<p><a class="uv" id="2.7"></a><a class="vns" id="vns52"></a>na te kāmā yāni citrāṇi loke<br>
saṃkalparāgaḥ puruṣasya kāmaḥ |<br>
tiṣṭhanti citrāṇi tathaiva loke<br>
athātra dhīrā vinayanti cchandam ||</p>
<p><a class="uv" id="2.8"></a><a class="vns" id="vns53"></a>na santi nityā manujeṣu kāmāḥ<br>
santi tv anityā<span class="supplied">ḥ</span> kāmino yatra baddhāḥ |<br>
tāṃs tu prahāya hy apunarbhavāya<br>
hy anāgataṃ mṛtyudheyaṃ vadāmi ||</p>
<p><a class="uv" id="2.9"></a><a class="vns" id="vns54"></a>chandajāto hy avasrāvī<br>
manasānāvilo bhavet |<br>
kāmeṣu tv apratibaddhacitta<br>
<span class="supplied2">ū</span>rdhvasroto nirucyate ||</p>
<p><a class="uv" id="2.10"></a><a class="vns" id="vns55"></a>anupūrveṇa medhāvī<br>
sto<span class="supplied">kaṃ</span> stokaṃ kṣaṇe kṣaṇe |<br>
karmāro rajatasyaiva<br>
nirdhamen malam ātmanaḥ ||</p>
<p><a class="uv" id="2.11"></a><a class="vns" id="vns56"></a>ratha­kāra iva carmanaḥ<br>
parikartann upānaham |<br>
yad ya<span class="supplied">j</span> <span class="supplied2">ja</span>hāti kā<span class="supplied2">m</span>ā<span class="supplied">n</span>ā<span class="supplied">ṃ</span><br>
<span class="supplied2">ta</span>t tat saṃpadyate sukham ||</p>
<p><a class="uv" id="2.12"></a><a class="vns" id="vns57"></a>sarvaṃ cet sukham iccheta<br>
sarvakāmāṃ paritya<span class="supplied">j</span>et |<br>
sarvakāmaparityāgī<br>
hy atyantaṃ sukhaṃ <span class="supplied2">e</span>dhate ||</p>
<p><a class="uv" id="2.13"></a><a class="vns" id="vns58"></a>y<span class="supplied">ā</span>vat kāmān anusaraṃ<br>
na tṛptiṃ manaso ’dhyagāt |<br>
tato nivṛttiṃ pratipaśyamānās<br>
te vai tṛptāḥ prajñayā ye sutṛptāḥ ||</p>
<p><a class="uv" id="2.14"></a><a class="vns" id="vns59"></a>śr<span class="supplied">e</span>yasī prajñayā tṛptir<br>
na hi kāmair vitṛpyate |<br>
prajñayā puruṣaṃ tṛptaṃ<br>
tṛṣṇā na kurute vaśam ||</p>
<p><a class="uv" id="2.15"></a><a class="vns" id="vns60"></a>gṛddhā hi kāmesu narāh pramattā<br>
hy adharme <span class="supplied2">bata</span> te ratāḥ |<br>
antarāyaṃ na te paśya<span class="supplied">n</span>ty<br>
alpake jīvite sati ||</p>
<p><a class="uv" id="2.16"></a><a class="vns" id="vns61"></a>durmedhasaṃ hanti bhogo<br>
na tv ihātmagaveṣiṇam |<br>
durmedh<span class="supplied">ā</span> bhoga<span class="supplied">t</span>ṛṣnābhir<br>
hanty ātmānam atho parān ||</p>
<p><a class="uv" id="2.17"></a><a class="vns" id="vns62"></a>na karṣāpaṇavarṣeṇa<br>
tṛptiḥ kāmair hi vidyate |<br>
<span class="supplied2">a</span>lpās­vādasukhāḥ kāmā<br>
iti vijñāya paṇḍitaḥ ||</p>
<p><a class="uv" id="2.18"></a><a class="vns" id="vns63"></a>api divyeṣu kāmeṣu<br>
sa ratiṃ nādhigacchati |<br>
tṛṣṇākṣayarato bhavati<br>
buddhānāṃ śrāvaka<span class="supplied2">ḥ sadā</span> ||</p>
<p><a class="uv" id="2.19"></a><a class="vns" id="vns64"></a>parvato ’pi suvarṇasya<br>
samo himavatā bhavet |<br>
vittaṃ taṃ nālam ekasya<br>
eta<span class="supplied">j</span> jñātvā samaṃ caret ||</p>
<p><a class="uv" id="2.20"></a><a class="vns" id="vns65"></a>duḥkhaṃ hi yo veda yato nidānaṃ<br>
kāmeṣu jantu sa kathaṃ rameta |<br>
upadhiṃ hi loke śalyam iti matvā<br>
tasyaiva dhīro vinayāya śikṣet ||<br></p>
</blockquote>
<p class="endsection">|| kāmavargaḥ || ||</p>
</article>
<aside id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>