<!DOCTYPE html>
<html>
<head>
<meta charset="UTF-8">
<meta author="F. Bernhard">
<title></title>
</head>
<body><div id="text" lang="san">
<section class="sutta" id="uv31">
<article>
<div class="hgroup">
<p class="division">Udānavarga</p>
<h1>Cittavarga</h1>
</div>
<blockquote class="gatha">
<p><a class="uv" id="31.1"></a><a class="vns" id="vns807"></a>durnigrahasya laghuno<br>
yatrakāmanipātinaḥ |<br>
cittasya damanaṃ sādhu<br>
cittaṃ dāntaṃ sukhāvaham ||</p>
<p><a class="uv" id="31.2"></a><a class="vns" id="vns808"></a><a class="dp" id="dp34"></a>vārijo vā sthale kṣipta<br>
okād oghāt samuddhṛta<span class="supplied">ḥ</span> |<br>
parispandati vai cittaṃ<br>
māradheyaṃ prahātavai ||</p>
<p><a class="uv" id="31.3"></a><a class="vns" id="vns809"></a>pṛthag vidhavate cittaṃ<br>
sūryasyeva hi raśmayaḥ |<br>
tat paṇḍito vārayati<br>
hy aṅkuśenaiva kuñjaram ||</p>
<p><a class="uv" id="31.4"></a><a class="vns" id="vns810"></a>bhrūṇadheyam idaṃ cittaṃ<br>
niḥsāram anidarśanam |<br>
sadainam anuśāsāmi<br>
mā me ’narthāya niścaret ||</p>
<p><a class="uv" id="31.5"></a><a class="vns" id="vns811"></a>idaṃ purā cittam acāri cārikāṃ<br>
yenecchakaṃ yena kāmaṃ yatheṣṭam |<br>
tat saṃnigṛhṇāmi hi yoniśas tv idaṃ<br>
nāgaṃ prabhinnaṃ hi yathāṅkuśena ||</p>
<p><a class="uv" id="31.6"></a><a class="vns" id="vns812"></a>an­ekaṃ jātisaṃsāraṃ<br>
saṃdhāvitvā punaḥ punaḥ |<br>
gṛhakārakaiṣamāṇas tvaṃ<br>
duhkhā jāti<span class="supplied">ḥ</span> punaḥ punaḥ ||</p>
<p><a class="uv" id="31.7"></a><a class="vns" id="vns813"></a>gṛhakāraka dṛṣṭo ’si<br>
na punar gehaṃ kariṣyasi |<br>
sarve te pārśukā bhagnā<br>
gṛhakūṭaṃ visaṃskṛtam |<br>
visaṃskāragate citte<br>
ihaiva kṣayam adhyagāḥ ||</p>
<p><a class="uv" id="31.8"></a><a class="vns" id="vns814"></a>spandanaṃ capalaṃ cittaṃ<br>
durakṣyaṃ durnivāraṇam |<br>
ṛjuṃ karoti medhāvī<br>
iṣukāra iva tejasā ||</p>
<p><a class="uv" id="31.8A"></a><a class="vns" id="vns815"></a><span class="supplied">dūraṃ­gamam ekacaram</span><br>
<span class="supplied">aśarīram guhāśayam</span> |<br>
<span class="supplied">ye cittaṃ damayisyanti</span><br>
<span class="supplied">vimokṣyante mahābhayāt</span> <span class="gn">|| 8A</span></p>
<p><a class="uv" id="31.9"></a><a class="vns" id="vns816"></a>na dveṣī dveṣiṇaḥ kuryād<br>
vairī vā vairiṇo hitam |<br>
mithyāpraṇihitaṃ cittaṃ<br>
yat kuryād ātmanātmanaḥ ||</p>
<p><a class="uv" id="31.10"></a><a class="vns" id="vns817"></a>na taṃ mātā pitā vāpi<br>
kuryāj jñātis tathāparaḥ |<br>
samyakpraṇihitaṃ cittaṃ<br>
yat kuryād dhitam ātmanaḥ ||</p>
<p><a class="uv" id="31.11"></a><a class="vns" id="vns818"></a>yathā hy agāraṃ ducchannaṃ<br>
vṛṣṭiḥ samatibhindati |<br>
evaṃ hy abhāvitaṃ cittaṃ<br>
rāgaḥ samatibhindati ||</p>
<p><a class="uv" id="31.12"></a><a class="vns" id="vns819"></a>yathā hy agāraṃ ducchannaṃ<br>
vṛṣṭiḥ samatibhindati |<br>
evaṃ hy abhāvitaṃ cittaṃ<br>
dveṣaḥ samatibhindati ||</p>
<p><a class="uv" id="31.13"></a><a class="vns" id="vns820"></a><span class="supplied">ya</span>thā hy agāraṃ ducchannaṃ<br>
vṛṣṭiḥ samatibhindati |<br>
evaṃ hy abhāvitaṃ cittaṃ<br>
mohaḥ samatibhindati ||</p>
<p><a class="uv" id="31.14"></a><a class="vns" id="vns821"></a>yathā hy agāraṃ ducchannaṃ<br>
vṛṣṭiḥ samatibhindati |<br>
evaṃ hy abhāvitaṃ cittaṃ<br>
mānaḥ samatibhindati ||</p>
<p><a class="uv" id="31.15"></a><a class="vns" id="vns822"></a>yathā hy agāraṃ ducchannaṃ<br>
vṛṣṭiḥ samatibhindati |<br>
evaṃ hy abhāvitaṃ cittaṃ<br>
lobhaḥ samatibhindati ||</p>
<p><a class="uv" id="31.16"></a><a class="vns" id="vns823"></a>yathā hy agāraṃ ducchannaṃ<br>
vṛṣṭiḥ samatibhindati |<br>
evaṃ hy abhāvitaṃ cittaṃ<br>
tṛṣṇā samatibhindati ||</p>
<p><a class="uv" id="31.17"></a><a class="vns" id="vns824"></a><a class="dp" id="dp14"></a>yathā hy agāraṃ succhannaṃ<br>
vṛṣṭir na vyatibhindati |<br>
evaṃ subhāvitaṃ cittaṃ<br>
rāgo na vyatibhindati ||</p>
<p><a class="uv" id="31.18"></a><a class="vns" id="vns825"></a>yathā hy agāraṃ succhannaṃ<br>
vrṣṭir na vyatibhindati |<br>
evaṃ subhāvitaṃ cittaṃ<br>
dveṣo na vyatibhindati ||</p>
<p><a class="uv" id="31.19"></a><a class="vns" id="vns826"></a>yathā hy agāraṃ succhannaṃ<br>
vṛṣṭir na vyatibhindati |<br>
evaṃ subhāvitaṃ cittaṃ<br>
moho na vyatibhindati ||</p>
<p><a class="uv" id="31.20"></a><a class="vns" id="vns827"></a>yathā hy agāraṃ succhannaṃ<br>
vṛṣṭir na vyatibhindati |<br>
evam subhāvitaṃ cittaṃ<br>
māno na vyatibhindati ||</p>
<p><a class="uv" id="31.21"></a><a class="vns" id="vns828"></a>yathā hy agāraṃ succhannaṃ<br>
vṛṣṭir na vyatibhindati |<br>
evam subhāvitaṃ cittaṃ<br>
lobho na vyatibhindati ||</p>
<p><a class="uv" id="31.22"></a><a class="vns" id="vns829"></a>yathā hy agāraṃ succhannaṃ<br>
vṛṣṭir na vyatibhindati |<br>
evaṃ subhāvitaṃ cittaṃ<br>
tṛṣṇā na vyatibhindati ||</p>
<p><a class="uv" id="31.23"></a><a class="vns" id="vns830"></a>manaḥpurvaṅ­gamā dharmā<br>
manaḥśreṣṭhā manojavā<span class="supplied">ḥ</span> |<br>
manasā hi praduṣṭena<br>
bhāṣate vā karoti vā |<br>
tatas taṃ duḥkham anveti<br>
cakraṃ vā vahataḥ padam ||</p>
<p><a class="uv" id="31.24"></a><a class="vns" id="vns831"></a>manaḥpurvaṅ­gamā dharmā<br>
manaḥśreṣṭhā manojavāḥ |<br>
manasā hi prasannena<br>
bhāṣate vā karoti vā |<br>
tatas taṃ sukham anveti<br>
cchāy<span class="supplied">ā</span> vā hy anugāminī ||</p>
<p><a class="uv" id="31.25"></a><a class="vns" id="vns832"></a>nāprasannena cittena<br>
duṣṭena kṣubhitena vā |<br>
dharmo hi śakyam ājñātuṃ<br>
saṃrambhabahulena vā ||</p>
<p><a class="uv" id="31.26"></a><a class="vns" id="vns833"></a>vinīya yas tu saṃrambham<br>
aprasādaṃ ca cetasā |<br>
āghātaṃ caiva niḥsṛjya<br>
prajānīyāt subhāṣitam ||</p>
<p><a class="uv" id="31.27"></a><a class="vns" id="vns834"></a>na pratyanīkasāreṇa<br>
suvijñeyaṃ subhāṣitam |<br>
upakliṣṭena cittena<br>
saṃrambhabahulena vā ||</p>
<p><a class="uv" id="31.28"></a><a class="vns" id="vns835"></a>anavasthita­cittas­ya<br>
saddharmam avijānataḥ |<br>
pāriplavaprasādasya<br>
prajñā na paripūryate ||</p>
<p><a class="uv" id="31.29"></a><a class="vns" id="vns836"></a>srotāṃ­si yasya ṣaṭtriṃśan<br>
manaḥprasravaṇāni hi |<br>
vahanti nityaṃ durdṛṣṭeḥ<br>
saṃkalpair gredhaniḥśritaiḥ ||</p>
<p><a class="uv" id="31.30"></a><a class="vns" id="vns837"></a>ratim anusṛtam indriyānugaṃ<br>
purusaṃ cittavaśānuvarta<span class="supplied">kam</span><br>
yaśa iha hi jahāti sarvadā<br>
drumam iva śīrnaphalaṃ yathāṇḍajaḥ ||</p>
<p><a class="uv" id="31.31"></a><a class="vns" id="vns838"></a><a class="dp" id="dp371"></a>ātāpī vihara tvam apramatto<br>
mā te kāmaguṇo matheta cittam |<br>
mā lohagudāṃ gileḥ pramattaḥ<br>
kranda<span class="supplied">ṃ</span> vai narakeṣu pacyamānaḥ ||</p>
<p><a class="uv" id="31.32"></a><a class="vns" id="vns839"></a>utthānakāleṣu nihīnavīryo<br>
vācā balī tv ālasiko nirāśaḥ |<br>
sadaiva saṃkalpahataḥ kusīdo<br>
jñānasya mārgaṃ satataṃ na vetti ||</p>
<p><a class="uv" id="31.33"></a><a class="vns" id="vns840"></a>sthūlāṃ vitarkān atha vāpi sūkṣmāṃ<br>
samudgatāṃ mānasasaṃplavārtham |<br>
vitarkayaṃ vai satataṃ vitarkān<br>
etāṃ sadā dhāvati bhrāntacittaḥ ||</p>
<p><a class="uv" id="31.34"></a><a class="vns" id="vns841"></a>etāṃ­s tu vidvāṃ manaso vitarkān<br>
ātāpavāṃ saṃvaravāṃ smṛtātmā |<br>
jahāty aśeṣān apunarbhavāya<br>
samāhito dhyānarataḥ sumedhāḥ ||</p>
<p><a class="uv" id="31.35"></a><a class="vns" id="vns842"></a>kumbhopamaṃ kāyam imaṃ viditvā<br>
nagaropamaṃ cittam adhiṣṭhitaṃ ca |<br>
yudhyeta māraṃ prajñāyudhena<br>
jitaṃ ca rakṣed aniveśanaḥ syāt ||</p>
<p><a class="uv" id="31.36"></a><a class="vns" id="vns843"></a>phenopamaṃ kāyam imaṃ viditvā<br>
nagaropamaṃ cittam adhiṣṭhitaṃ ca |<br>
yudhyeta māraṃ prajñāyudhena<br>
jitaṃ ca rakṣed aniveśanaḥ syāt ||</p>
<p><a class="uv" id="31.37"></a><a class="vns" id="vns844"></a>kumbhopamaṃ lokam imaṃ viditvā<br>
nagaropamaṃ cittam adhiṣṭhitaṃ ca |<br>
yudhyeta māraṃ prajñāyudhena<br>
jitaṃ ca rakṣed aniveśanaḥ syāt ||</p>
<p><a class="uv" id="31.38"></a><a class="vns" id="vns845"></a>phenopamaṃ lokam imaṃ viditvā<br>
nagaropamaṃ cittam adhiṣṭhitaṃ ca |<br>
yudhyeta māraṃ prajñāyudhena<br>
jitaṃ ca rakṣed aniveśanaḥ syat ||</p>
<p><a class="uv" id="31.39"></a><a class="vns" id="vns846"></a>sam­bodhyaṅ­gesu <span class="supplied">yeṣāṃs tu</span><br>
samyak cittaṃ subhāvitam |<br>
ādānaṃ pratiniḥsṛjya<br>
cānupādāyam āśritāḥ |<br>
kṣīṇāsravā vāntadoṣās<br>
te loke parinirvṛtā<span class="supplied">ḥ</span> ||</p>
<p><a class="uv" id="31.40"></a><a class="vns" id="vns847"></a>s­va­cittam anurakṣaṃ<br>
vai svavālaṃ camari yathā |<br>
bhūteṣu ca dayāpannaḥ<br>
sukhān na parihīyate ||</p>
<p><a class="uv" id="31.41"></a><a class="vns" id="vns848"></a>etaṃ nāgasya nāgena<br>
tv īṣādantasya hastinaḥ |<br>
sameti cittaṃ cittena<br>
yad eko ramate vane ||</p>
<p><a class="uv" id="31.42"></a><a class="vns" id="vns849"></a>avyāpannena cittena<br>
yo bhūtāny anukampate |<br>
maitraḥ sa sarvasatveṣu<br>
vairaṃ tasya na kena cit ||</p>
<p><a class="uv" id="31.42A"></a><a class="vns" id="vns850"></a><span class="supplied">avyāpannena cittena</span><br>
<span class="supplied">yo bhūtāny anukampate</span> |<br>
<span class="supplied">maitraḥ sa sarvaprāṇeṣu</span><br>
<span class="supplied">vairaṃ tasya na kena cit</span> <span class="gn">|| 42A</span></p>
<p><a class="uv" id="31.42B"></a><a class="vns" id="vns851"></a><span class="supplied">avyāpannena cittena</span><br>
<span class="supplied">yo bhūtāny anukampate</span> |<br>
<span class="supplied">maitraḥ sa sarvabhūtesu</span><br>
<span class="supplied">vairaṃ tasya na kena cit</span> <span class="gn">|| 42B</span></p>
<p><a class="uv" id="31.43"></a><a class="vns" id="vns852"></a>ekam api cet prāṇam aduṣṭacitto<br>
maitrāyate kuśalaṃ tena hi syāt |<br>
sarvāṃs tu satvāṃ manasānukampaṃ<br>
prabhūtam āryaḥ prakaroti puṇyam ||</p>
<p><a class="uv" id="31.44"></a><a class="vns" id="vns853"></a>yo hy udagreṇa cittena<br>
tv adīnena sadā naraḥ |<br>
bhāvayet kuśalāṃ dharmāṃ<br>
yogakṣemasya prāptaye ||</p>
<p><a class="uv" id="31.45"></a><a class="vns" id="vns854"></a>śāntam asya mano bhavati<br>
śāntā vāk kāyakarma ca |<br>
samyagājñāvimuktasya<br>
hy upaśāntasya bhikṣuṇaḥ ||</p>
<p><a class="uv" id="31.46"></a><a class="vns" id="vns855"></a>pañcāṅgikena tūryeṇa<br>
na ratir bhavati tādrsī |<br>
yādṛśy ekāgracittasya<br>
samyag dharmāṃ vipaśyataḥ ||</p>
<p><a class="uv" id="31.47"></a><a class="vns" id="vns856"></a>sukhaṃ svapanti munayo<br>
na te śocanti māmikām |<br>
yeṣāṃ dhyānarataṃ cittaṃ<br>
kāmas teṣāṃ na vidyate ||</p>
<p><a class="uv" id="31.48"></a><a class="vns" id="vns857"></a>sukhaṃ modanti munayo<br>
na te śocanti māmikām |<br>
yeṣāṃ dhyānarataṃ cittaṃ<br>
vartmas teṣāṃ na vidyate ||</p>
<p><a class="uv" id="31.49"></a><a class="vns" id="vns858"></a>yasya śailopamaṃ cittaṃ<br>
sthitaṃ nānuprakampate |<br>
viraktaṃ rajanīyebhyaḥ<br>
kopanīye na kupyate |<br>
yasyaivaṃ bhāvitaṃ cittaṃ<br>
kutas taṃ duḥkham eṣyati ||</p>
<p><a class="uv" id="31.50"></a><a class="vns" id="vns859"></a>nopavādī nopaghātī<br>
prātimokṣe ca saṃvaraḥ |<br>
mātrajñatā ca bhakteṣu<br>
prāhta<span class="supplied">ṃ</span> ca śayanāsanam |<br>
adhicitte samāyoga<br>
etad buddhasya śāsanam ||</p>
<p><a class="uv" id="31.51"></a><a class="vns" id="vns860"></a>citta­nimittasya kovidaḥ<br>
pravivekasya rasaṃ prajānakaḥ |<br>
dhyāyī nipakaḥ pratismṛto<br>
vetti prītisukhaṃ nirāmiṣam |</p>
<p><a class="uv" id="31.52"></a><a class="vns" id="vns861"></a>manaś ca yo rakṣati bhāṣitaṃ ca<br>
ceṣṭe ca kāyasya sadaiva yuktaḥ |<br>
sa prāpya śokaṃ hi na duḥkhitaḥ syāt<br>
satyasthitaḥ satyavidaḥ sumedhāḥ ||</p>
<p><a class="uv" id="31.53"></a><a class="vns" id="vns862"></a>arakṣitena cittena<br>
mithyādṛṣṭihatena ca |<br>
stīnamiddhābhibhūtena<br>
vaśaṃ mṛtyor nigacchati ||</p>
<p><a class="uv" id="31.54"></a><a class="vns" id="vns863"></a>tasmād rakṣitacitta<span class="supplied">ḥ</span> syāt<br>
samyakṣaṃkalpagocaraḥ |<br>
samyagdṛṣṭipuraskāro<br>
jñātvā caivodayavyayam |<br>
stīnamiddhābhibhūr bhikṣuḥ<br>
sarvadurgatayo jahet ||</p>
<p><a class="uv" id="31.55"></a><a class="vns" id="vns864"></a>cittasya hi saṃyamaḥ sukhaṃ<br>
cittaṃ rakṣata mā pramadyata |<br>
cittena hi vancitā prajā<br>
hy ekatyā narakeṣu pacyate ||</p>
<p><a class="uv" id="31.56"></a><a class="vns" id="vns865"></a>cittasya hi saṃyamaḥ sukhaṃ<br>
cittaṃ rakṣ<span class="supplied">a</span>ta mā pramadyata |<br>
cittena hi va<span class="supplied">ñ</span>citā prajā<br>
<span class="supplied">hy</span> ekatyā tīryakṣu pacyate ||</p>
<p><a class="uv" id="31.57"></a><a class="vns" id="vns866"></a>cittasya hi saṃyamaḥ sukhaṃ<br>
cittaṃ rakṣata mā pramadyata |<br>
cittena hi va<span class="supplied2">ñ</span>citā prajā<br>
hy ekatyā preteṣu pacyate ||</p>
<p><a class="uv" id="31.58"></a><a class="vns" id="vns867"></a>cittasya hi saṃyamaḥ sukham<br>
cittaṃ rakṣata mā pramadyata |<br>
citte tu surakṣite prajā<br>
<span class="supplied2">hy</span> ekatyā manujeṣu modate ||</p>
<p><a class="uv" id="31.59"></a><a class="vns" id="vns868"></a>cittasya hi saṃyamaḥ su<span class="supplied">kham</span><br>
cittaṃ rakṣata mā pramadyata |<br>
citte tu surakṣite prajā<br>
hy ekatyā svargeṣu modate ||</p>
<p><a class="uv" id="31.60"></a><a class="vns" id="vns869"></a>cittasya hi saṃyamaḥ sukhaṃ<br>
cittam rakṣata mā pramadyata |<br>
citte tu surakṣite prajā<br>
hy ekatyā nirvāṇam āpnute ||<br></p>
</blockquote>
<p class="endsection">|| cittavargaḥ || ||</p>
</article>
<aside id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>