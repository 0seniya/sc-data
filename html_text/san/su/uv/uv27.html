<!DOCTYPE html>
<html>
<head>
<meta charset="UTF-8">
<meta author="F. Bernhard">
<title></title>
</head>
<body><div id="text" lang="san">
<section class="sutta" id="uv27">
<article>
<div class="hgroup">
<p class="division">Udānavarga</p>
<h1>Paśyavarga</h1>
</div>
<blockquote class="gatha">
<p><a class="uv" id="27.1"></a><a class="vns" id="vns595"></a>supaśyaṃ paravadyaṃ syād<br>
ātmavadyaṃ tu durdṛśam |<br>
paraḥ parasya vadyāni<br>
tūtpunāti busaṃ yathā |<br>
ātmanaś chādayaty eṣa<br>
kṛtvā yadvat kaliṃ śaṭhaḥ ||</p>
<p><a class="uv" id="27.2"></a><a class="vns" id="vns596"></a>paravadyānudarśino<br>
nityāvadhyānasaṃjñinaḥ |<br>
vāmā dharmāḥ pravardhante<br>
sa hy ārād dharmadarśanāt ||</p>
<p><a class="uv" id="27.3"></a><a class="vns" id="vns597"></a><a class="dp" id="dp244"></a>ahrīkena sujīvaṃ syāt<br>
kākaśureṇa dhvā<span class="supplied">ṅ</span>kṣiṇā |<br>
praskandinā pragalbhena<br>
saṃ<span class="supplied">kliṣṭaṃ</span> tv iha jīvate ||</p>
<p><a class="uv" id="27.4"></a><a class="vns" id="vns598"></a>hrīmatā tv iha durjīvaṃ<br>
nityaṃ śucigaveṣiṇā |<br>
sulīnenāpragalbhena<br>
śuddhājīvena paśyatā ||</p>
<p><a class="uv" id="27.5"></a><a class="vns" id="vns599"></a>andhabhūto hy ayaṃ lokas<br>
tanuko ’tra vipaśyakaḥ |<br>
śakunto jalamuktaiva<br>
hy alpaṃ svargeṣu modate ||</p>
<p><a class="uv" id="27.6"></a><a class="vns" id="vns600"></a>moṣa­saṃ­bandhano loko<br>
bhavyarūpa iva dṛśyate |<br>
upadhībandhanā bālās<br>
tamasā parivāritāḥ |<br>
asat sad iva dṛśyate<br>
paśyato nāsti kiñcanam ||</p>
<p><a class="uv" id="27.7"></a><a class="vns" id="vns601"></a>ahaṃ­kārasṛtā martyāḥ<br>
parakāropasaṃhitāḥ |<br>
etad eke na jānanti<br>
paśyanti na hi śalyataḥ ||</p>
<p><a class="uv" id="27.8"></a><a class="vns" id="vns602"></a>etat tu śalyaṃ pratiyatya paśyato<br>
hy adhyavasitā yatra prajāḥ prasaktāḥ |<br>
ahaṃ karomīti na tasya hiṃsyāt<br>
paraḥ karotīti na tasya hiṃsyāt ||</p>
<p><a class="uv" id="27.9"></a><a class="vns" id="vns603"></a>mānopeto hy ayaṃ loko<br>
mānasaktaḥ sadā sthitaḥ |<br>
dṛṣṭibhiś caiva saṃrabdhaḥ<br>
saṃsāraṃ nātivartate ||</p>
<p><a class="uv" id="27.10"></a><a class="vns" id="vns604"></a>yat prāptaṃ yac ca prāptavyaṃ<br>
rajaḥkīrṇam idaṃ dvayam |<br>
āturyam iti taṃ jñātvā<br>
jahyād vidvāṃ samāhitaḥ ||</p>
<p><a class="uv" id="27.11"></a><a class="vns" id="vns605"></a>śikṣāsārāś ca ye satvā<br>
jīvino brahmajīvinaḥ |<br>
upasthānarataye ca<br>
sa eko ’ntaḥ prakīrtitaḥ ||</p>
<p><a class="uv" id="27.12"></a><a class="vns" id="vns606"></a>bhoktavyāḥ śucayaḥ kāmā<br>
na doṣas teṣu vidyate |<br>
ya evaṃ darśino bālā<br>
dvitīyo ’ntaḥ prakīrtitaḥ ||</p>
<p><a class="uv" id="27.13"></a><a class="vns" id="vns607"></a>etāv antāv anajñāya<br>
tv atilīyanti bāliśaḥ |<br>
apare tv atidhāvanti<br>
cakṣuṣmāṃs tāṃ prapaśyati ||</p>
<p><a class="uv" id="27.14"></a><a class="vns" id="vns608"></a>etāv antau viditvā tu<br>
nābhavaṃs tatra ye budhāḥ |<br>
na caiva tena manyante<br>
vartmas teṣāṃ na vidyate ||</p>
<p><a class="uv" id="27.15"></a><a class="vns" id="vns609"></a>yathā budbudikāṃ paśyed<br>
yathā paśyen marīcikām |<br>
evaṃ lokam avekṣaṃ vai<br>
mṛtyurājaṃ na paśyati ||</p>
<p><a class="uv" id="27.16"></a><a class="vns" id="vns610"></a>yathā budbudikāṃ paśyed<br>
yathā paśyen marīcikām |<br>
evaṃ kāyam avekṣa<span class="supplied">ṃ</span> vai<br>
mṛtyurājaṃ na paśyati ||</p>
<p><a class="uv" id="27.17"></a><a class="vns" id="vns611"></a>paśyatemaṃ sadā kāyaṃ<br>
citraṃ rājarathopamam |<br>
yatra bālāḥ pramuhyante<br>
saṅgo nāsti prajānatām ||</p>
<p><a class="uv" id="27.17A"></a><a class="vns" id="vns612"></a>paśyatemaṃ sadā kāyaṃ<br>
citraṃ rājarathopamam |<br>
yatra bālā viṣīdanti<br>
paṇḍito ’tra virajyate <span class="gn">|| 17A</span></p>
<p><a class="uv" id="27.18"></a><a class="vns" id="vns613"></a>paśyatemaṃ sadā kāyaṃ<br>
citraṃ rājarathopamam |<br>
yatra bālā viṣīdanti<br>
yathā paṅke jaradgavaḥ ||</p>
<p><a class="uv" id="27.19"></a><a class="vns" id="vns614"></a>paśyatemaṃ sadā kāyaṃ<br>
citraṃ rājarathopamam |<br>
yatra bālāḥ pramuhyante<br>
paṇḍito ’tra virajyate ||</p>
<p><a class="uv" id="27.20"></a><a class="vns" id="vns615"></a>paśya citrakṛtaṃ bimbam<br>
arukaṃ kāyasaṃjñitam |<br>
āturaṃ moṣasaṃkalpaṃ<br>
yasya nāsti dhruvasthitiḥ ||</p>
<p><a class="uv" id="27.20A"></a><a class="vns" id="vns616"></a><span class="suppliedmetre">⏓ ⏓ ⏓ ⏓ ⏑ − − −</span><br>
<span class="suppliedmetre">⏓ ⏓ ⏓ ⏓ ⏑ − ⏑ − |</span><br>
<span class="suppliedmetre">⏓ ⏓ ⏓ ⏓ ⏑ − − −</span><br>
sa<span class="supplied">ṅ</span>go nāsti pra<span class="supplied">jā</span>na<span class="supplied">tām</span> <span class="gn">|| 20A</span></p>
<p><a class="uv" id="27.20B"></a><a class="vns" id="vns617"></a><span class="suppliedmetre">⏓ ⏓ ⏓ ⏓ ⏑ − − −</span><br>
<span class="suppliedmetre">⏓ ⏓ ⏓ ⏓ ⏑ − ⏑ − |</span><br>
<span class="suppliedmetre">⏓ ⏓ ⏓ ⏓ ⏑ − − −</span><br>
<span class="suppliedmetre">⏓ ⏓ ⏓ ⏓ ⏑ − ⏑ −</span> <span class="gn">|| 20B</span></p>
<p><a class="uv" id="27.21"></a><a class="vns" id="vns618"></a>paśya citrakṛtaṃ bim<span class="supplied2">b</span>aṃ<br>
maṇibhiḥ kuṇḍalais tathā |<br>
alaṃ bālasya mohāya<br>
na tu pāragaveṣinām ||</p>
<p><a class="uv" id="27.22"></a><a class="vns" id="vns619"></a>paśya citrakṛtaṃ bimbaṃ<br>
maṇibhiḥ kuṇḍalais tathā |<br>
alaṃ bālasya mohāya<br>
paṇḍito ’tra virajyate ||</p>
<p><a class="uv" id="27.22A"></a><a class="vns" id="vns620"></a>gandhena gātrām anuliptaḥ<br>
pādau gairikara<span class="supplied">ñ</span>jitau |<br>
alaṃ bālasya mohāya<br>
na tu pāragaveṣiṇām <span class="gn">|| 22A</span></p>
<p><a class="uv" id="27.22B"></a><a class="vns" id="vns621"></a>gandhena gātrām anuliptaḥ<br>
pādau gairikara<span class="supplied">ñ</span>jitau |<br>
alaṃ bālasya mohāya<br>
paṇḍito ’tra virajyate <span class="gn">|| 22B</span></p>
<p><a class="uv" id="27.22C"></a><a class="vns" id="vns622"></a><span class="supplied">pa</span>śya <span class="supplied">citrakṛtaṃ bimbaṃ</span><br>
<span class="supplied">manibhi</span>ḥ kuṇḍalais tathā |<br>
<span class="supplied">alaṃ bālasya mohāya</span><br>
<span class="suppliedmetre">⏓ ⏓ ⏓ ⏓ ⏑ − ⏑ −</span> <span class="gn">|| 22C</span></p>
<p><a class="uv" id="27.22D"></a><a class="vns" id="vns623"></a><span class="supplied">paśya citrakṛtaṃ bimba</span>ṃ<br>
maṇibhiḥ <span class="supplied">k</span>u<span class="supplied">ṇḍalais ta</span>thā |<br>
alaṃ bālasya <span class="supplied">mohāya</span><br>
<span class="suppliedmetre">⏓ ⏓ ⏓ ⏓ ⏑ − ⏑ −</span> <span class="gn">|| 22D</span></p>
<p><a class="uv" id="27.23"></a><a class="vns" id="vns624"></a>aṣṭāpadīkṛtaḥ keśā<br>
netre cāñjanara<span class="supplied">ñ</span>jite |<br>
alaṃ bālasya mohāya<br>
na tu pāragavcṣiṇām ||</p>
<p><a class="uv" id="27.24"></a><a class="vns" id="vns625"></a>aṣṭāpadīkṛtāḥ keśā<br>
netre cāñjanara<span class="supplied">ñ</span>jite |<br>
<span class="supplied">a</span>laṃ bālasya mohāya<br>
paṇḍito ’tra virajyate ||</p>
<p><a class="uv" id="27.24A"></a><a class="vns" id="vns626"></a><span class="suppliedmetre">⏓ ⏓ ⏓ ⏓ ⏑ − − −</span><br>
<span class="suppliedmetre">⏓ ⏓ ⏓ ⏓ ⏑ − ⏑ − |</span><br>
<span class="supplied">alaṃ bālasya mo</span>hāya<br>
yasya nā<span class="supplied">st</span>i <span class="supplied">dhruvasthitiḥ</span> <span class="gn">|| 24A</span></p>
<p><a class="uv" id="27.24B"></a><a class="vns" id="vns627"></a><span class="suppliedmetre">⏓ ⏓ ⏓ ⏓ ⏑ − − −</span><br>
<span class="suppliedmetre">⏓ ⏓ ⏓ ⏓ ⏑ − ⏑ − |</span><br>
<span class="supplied">alaṃ bālasya mohāya</span><br>
<span class="supplied">saṅgo nāsti prajānatām</span> <span class="gn">|| 24B</span></p>
<p><a class="uv" id="27.25"></a><a class="vns" id="vns628"></a>añjanīva navā citrā<br>
pūtikāyo hy alaṃkṛtaḥ |<br>
alaṃ bālasya mohāya<br>
na tu pāragaveṣiṇām ||</p>
<p><a class="uv" id="27.26"></a><a class="vns" id="vns629"></a>a<span class="supplied2">ñ</span>janīva navā citrā<br>
pūtikāyo hy alaṃkṛtaḥ |<br>
alaṃ bālasya mohāya<br>
paṇḍito ’tra virajyate ||</p>
<p><a class="uv" id="27.26A"></a><a class="vns" id="vns630"></a><span class="supplied">gandhena gātrām a</span>nulipt<span class="supplied">aḥ</span><br>
pā<span class="supplied">dau gairikarañjitau</span> |<br>
alaṃ balasya mohāya<br>
yasya nāsti dhruvasthitiḥ <span class="gn">|| 26A</span></p>
<p><a class="uv" id="27.26B"></a><a class="vns" id="vns631"></a><span class="supplied">gandhena gātrām anuliptaḥ</span><br>
<span class="supplied">pādau gairikarañjitau</span> |<br>
<span class="supplied">alaṃ bālasya mo</span>hāya<br>
sa<span class="supplied">ṅ</span>go nā<span class="supplied">sti prajāna</span>tā<span class="supplied">m</span> <span class="gn">|| 26B</span></p>
<p><a class="uv" id="27.26C"></a><a class="vns" id="vns632"></a><span class="supplied">añjanīva</span> navā citr<span class="supplied">ā</span><br>
pūtikā<span class="supplied">y</span>o hy alaṃkṛta<span class="supplied">ḥ</span> |<br>
alaṃ bālasya mo<span class="supplied">hāya</span><br>
<span class="supplied">yasya nāsti dhruvasthitiḥ</span> <span class="gn">|| 26C</span></p>
<p><a class="uv" id="27.26D"></a><a class="vns" id="vns633"></a><span class="supplied">añjanīva</span> nav<span class="supplied">ā citrā</span><br>
<span class="supplied">pūtikā</span>yo hy alaṃkṛtaḥ |<br>
alaṃ bālasya mohā<span class="supplied">ya</span><br>
sa<span class="supplied">ṅ</span>go nā<span class="supplied">sti prajānatām</span> <span class="gn">|| 26D</span></p>
<p><a class="uv" id="27.27"></a><a class="vns" id="vns634"></a>kāmeṣu saktāḥ satataṃ hi mūḍhā<span class="supplied2">ḥ</span><br>
<span class="supplied2">saṃ­yojane</span> vadyam apaśyamānāḥ |<br>
na jātu saṃyojanasaṅgasaktā<br>
hy oghaṃ tareyur vipulaṃ mahāntam ||</p>
<p><a class="uv" id="27.28"></a><a class="vns" id="vns635"></a>ūrdhvaṃ cādhaḥ <span class="supplied2">sarvato vītar</span>āgo<br>
hy ayam aham asmīti ca nānupaśya<span class="supplied2">n</span> |<br>
evam vimukto hi tared ihaugham<br>
atīrṇapūrvaṃ hy apunarbhavāya ||</p>
<p><a class="uv" id="27.29"></a><a class="vns" id="vns636"></a><a class="dp" id="dp344"></a>yo nirvanagair vimokṣitaḥ<br>
saṃvanamukto vanam eva dhā<span class="supplied2">va</span>ti |<br>
taṃ paśyatha pudgalaṃ tv <span class="supplied2">imaṃ</span><br>
mukto <span class="supplied2">ba</span>ndhanam eva dhāvati ||</p>
<p><a class="uv" id="27.30"></a><a class="vns" id="vns637"></a>nelāṅgaḥ śvetasaṃchanna<br>
ekāro vartate rathaḥ |<br>
anighaṃ paśyatāyāntaṃ<br>
chinnayoktram abandhanam ||</p>
<p><a class="uv" id="27.31"></a><a class="vns" id="vns638"></a>bahavaḥ śaranaṃ yānti<br>
parvatāṃś ca vanāni ca |<br>
ārām<span class="supplied2">āṃ</span> vṛkṣacaityāṃś ca<br>
manuṣyā bhayatarjitāḥ ||</p>
<p><a class="uv" id="27.32"></a><a class="vns" id="vns639"></a>naitad dhi śaraṇaṃ kṣemaṃ<br>
naitac charaṇam uttamam |<br>
naitac charaṇam āgamya<br>
sarvaduḥkhāt pram<span class="supplied2">u</span>c<span class="supplied2">ya</span>te ||</p>
<p><a class="uv" id="27.33"></a><a class="vns" id="vns640"></a><span class="supplied2">y</span><span class="supplied">as tu</span> <span class="supplied2">buddhaṃ</span> ca dharmaṃ ca<br>
saṃghaṃ ca saraṇaṃ gataḥ |<br>
catvāri cāryasatyāni<br>
prajñayā <span class="supplied">paśyate</span> yadā ||</p>
<p><a class="uv" id="27.34"></a><a class="vns" id="vns641"></a>du<span class="supplied">ḥkhaṃ</span> duḥkha<span class="supplied">samutpā</span><span class="supplied2">daṃ</span><br>
<span class="supplied2">duḥkhasya samati</span>kramam |<br>
ā<span class="supplied">r­yaṃ</span> cāṣṭāṅgikaṃ mārgaṃ<br>
duḥkhopaśamagāminam ||</p>
<p><a class="uv" id="27.35"></a><a class="vns" id="vns642"></a>etad dhi śaraṇaṃ kṣema<span class="supplied2">m</span><br>
etac charaṇam uttamam |<br>
etac ch<span class="supplied">araṇa</span>m āgamya<br>
sarvaduḥkhāt pramucyate ||</p>
<p><a class="uv" id="27.36"></a><a class="vns" id="vns643"></a>paśyat<span class="supplied2">aḥ</span> paśyate paśyaṃ<br>
paśyate cāpy apaśyataḥ |<br>
apaśyaṃ paśyate naiva<br>
paśyato nāpy apaśyataḥ ||</p>
<p><a class="uv" id="27.37"></a><a class="vns" id="vns644"></a>anupaśy<span class="supplied2">a</span>nayā ca paśyanā<br>
nānātvaṃ hi tayor ihocyate |<br>
divasasya yathaiva rātribhiḥ<br>
sa<span class="supplied">ṃ</span>dhānaṃ ca tayor na vidyate ||</p>
<p><a class="uv" id="27.38"></a><a class="vns" id="vns645"></a>anupaśyati cen na paśyati<br>
tv atha cet paśyati nānupaśyati |<br>
paśya<span class="supplied">n</span>n ayaṃ nānupaśyati<br>
tv anupaśyaṃs tu sadā na paśyati ||</p>
<p><a class="uv" id="27.39"></a><a class="vns" id="vns646"></a>paśyaṃ nu kiṃ nānupaśyate<br>
kim apaśyaṃ nānupaśyate sadā<br>
kasmiṃ sati hānupaśyanā<br>
kasmiṃ na sati nānupaśyanā ||</p>
<p><a class="uv" id="27.40"></a><a class="vns" id="vns647"></a>duḥkhaṃ yad ayaṃ na paśyati<br>
tad apaśyann ātmeti paśyati |<br>
duḥkhaṃ tu yathā tathā prapaśya<span class="supplied">n</span>n<br>
ayam ātmeti sadānupaśyati ||</p>
<p><a class="uv" id="27.41"></a><a class="vns" id="vns648"></a>yenāvṛtaḥ pṛthagjanaḥ<br>
saṃskārāṃ duḥkhaṃ na paśyati |<br>
tasmiṃ sati hānupaśyanā<br>
vigate ’smiṃ vigatānupaśyanā ||<br></p>
</blockquote>
<p class="endsection">|| paśyavargaḥ || ||</p>
</article>
<aside id="metaarea">
<p>Based on the edition by F. <span class="author">Bernhard</span>, <cite class="book">Udānavarga, Band I: Einleitung, Beschreibung der Handschriften, Textausgabe, Bibliographie</cite>, Göttingen (Abhandlungen der Akademie der Wissenschaften in Göttingen, philologisch-historische Klasse, 3. Folge, Sanskrittexte aus den Turfanfunden, 10.</p>
<p>Electronically prepared by J. Gippert and K. Kupfer, Frankfurt a|M, 1996–1998. <a href="http://titus.uni-frankfurt.de/texte/etcs/ind/aind/bskt/udanav/udanat.htm" target="_blank" class="small-caps">TITUS</a> version by Jost Gippert, Frankfurt a|M, 11.1. | 1.6. | 20.11. | 3.12.</p>
<p>Prepared for SuttaCentral by <span class="editor">Bhikkhu Sujato</span>.</p></aside>
</section>
 
</div>
</body>
</html>