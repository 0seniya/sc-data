<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='lal23' lang='san'>
<header>
<ul>
<li class='division'>Lalitavistaraḥ |</li>
</ul>
<h1>23: saṃstavaparivartastrayoviṃśaḥ</h1>
</header>
<p><a class='ref sc' id='sc1'>SC 1</a><a class='ref vai' id='vai259'>Vai 259</a>atha khalu śuddhāvāsakāyikā devaputrā bodhimaṇḍaniṣaṇṇaṃ tathāgataṃ pradakṣiṇīkṛtya divyaiścandanacūrṇavarṣairabhyavakīrya ābhiḥ sārūpyābhirgāthābhirabhituṣṭuvuḥ—</p>
<blockquote class='gatha'>
<p><a class='ref sc' id='sc2'>SC 2</a>utpanno lokapradyoto lokanāthaḥ prabhaṃkaraḥ |<br>
andhabhūtasya lokasya cakṣurdātā raṇaṃjahaḥ || <a class='ref vns' id='vns23.1'>Verse 23.1</a></p>
<p><a class='ref sc' id='sc3'>SC 3</a>bhavān vijitasaṃgrāmaḥ puṇyaiḥ pūrṇamanorathaḥ |<br>
saṃpūrṇaḥ śukladharmaiśca jagattvaṃ tarpayiṣyasi || <a class='ref vns' id='vns23.2'>Verse 23.2</a></p>
<p><a class='ref sc' id='sc4'>SC 4</a>uttīrṇapaṅko hyanighaḥ sthale tiṣṭhati gautamaḥ |<br>
anyāṃ sattvāṃ mahoghena prodgatastārayiṣyasi || <a class='ref vns' id='vns23.3'>Verse 23.3</a></p>
<p><a class='ref sc' id='sc5'>SC 5</a>udgatastvaṃ mahāprājño lokeṣvapratipudgalaḥ |<br>
lokadharmairaliptastvaṃ jalasthamiva paṅkajaḥ || <a class='ref vns' id='vns23.4'>Verse 23.4</a></p>
<p><a class='ref sc' id='sc6'>SC 6</a>ciraprasuptamimaṃ lokaṃ tamaskandhāvaguṇṭhitam |<br>
bhavān prajñāpradīpena samarthaḥ pratibodhitum || <a class='ref vns' id='vns23.5'>Verse 23.5</a></p>
<p><a class='ref sc' id='sc7'>SC 7</a>cirāture jīvaloke kleśavyādhiprapīḍite |<br>
vaidyarāṭ tvaṃ samutpannaḥ sarvavyādhipramocakaḥ || <a class='ref vns' id='vns23.6'>Verse 23.6</a></p>
<p><a class='ref sc' id='sc8'>SC 8</a>bhaviṣyantyakṣaṇā śūnyā tvayi nāthe samudgate |<br>
manuṣyāścaiva devāśca bhaviṣyanti sukhānvitāḥ || <a class='ref vns' id='vns23.7'>Verse 23.7</a></p>
<p><a class='ref sc' id='sc9'>SC 9</a>yeṣāṃ tvaddarśanaṃ saumya eṣyase puruṣarṣabha |<br>
na te kalpasahasrāṇi jātu yāsyanti durgatim || <a class='ref vns' id='vns23.8'>Verse 23.8</a></p>
<p><a class='ref sc' id='sc10'>SC 10</a>paṇḍitāścāpyarogāśca dharmaṃ śroṣyanti ye ’pi te |<br>
gambhīrāścopadhīkṣīṇā bhaviṣyanti viśāradāḥ || <a class='ref vns' id='vns23.9'>Verse 23.9</a></p>
<p><a class='ref sc' id='sc11'>SC 11</a>mokṣyante ca laghuṃ sarve chittvā vai kleśabandhanam |<br>
yāsyanti nirupādānāḥ phalaprāptivaraṃ śubham || <a class='ref vns' id='vns23.10'>Verse 23.10</a></p>
<p><a class='ref sc' id='sc12'>SC 12</a>dakṣiṇīyāśca te loke āhutīnāṃ pratigrahāḥ |<br>
na teṣu dakṣiṇā nyūnā sattvānirvāṇahetukī || <a class='ref vns' id='vns23.11'>Verse 23.11</a></p>
</blockquote>
<p><a class='ref sc' id='sc13'>SC 13</a>evaṃ khalu bhikṣavaḥ śuddhāvāsakāyikā devaputrāstathāgatamabhiṣṭutyaikānte prāñjalayastasthuḥ, prāñjalayastathāgataṃ namasyantaḥ ||</p>
<p><a class='ref sc' id='sc14'>SC 14</a>atha khalu cābhāsvarā devaputrāstathāgataṃ bodhimaṇḍaniṣaṇṇaṃ divyairnānāprakāraiḥ puṣpadhūpagandhamālyavilepanachatradhvajapatākābhiḥ saṃpūjya tripradakṣiṇīkṛtya cābhirgāthābhirabhyastāviṣuḥ— <a class='ref vai' id='vai260'>Vai 260</a></p>
<blockquote class='gatha'>
<p><a class='ref sc' id='sc15'>SC 15</a>gambhīrabuddhe madhurasvarā mune brahmasvarā munivaragīta susvaram |<br>
varāgrabodhi paramārthaprāptā sarvasvare pāragate namaste || <a class='ref vns' id='vns23.12'>Verse 23.12</a></p>
<p><a class='ref sc' id='sc16'>SC 16</a>trātāsi dīpo ’si parāyaṇo ’si nātho ’si loke kṛpamaitracittaḥ |<br>
vaidyottamastvaṃ khalu śalyahartā cikitsakastvaṃ paramaṃ hitaṃkaraḥ || <a class='ref vns' id='vns23.13'>Verse 23.13</a></p>
<p><a class='ref sc' id='sc17'>SC 17</a>dīpaṃkarasya sahadarśanaṃ tvayā samudānitaṃ maitrakṛpābhrajālam |<br>
pramuñca nāthā amṛtasya dhārāṃ śamehi tāpaṃ suramānuṣāṇām || <a class='ref vns' id='vns23.14'>Verse 23.14</a></p>
<p><a class='ref sc' id='sc18'>SC 18</a>tvaṃ padmabhūtaṃ tribhaveṣvaliptaṃ tvaṃ merukalpo vicalo hyakampyaḥ |<br>
tvaṃ vajrakalpo hyacalapratijña tvaṃ candramā sarvaguṇāgradhārī || <a class='ref vns' id='vns23.15'>Verse 23.15</a></p>
</blockquote>
<p><a class='ref sc' id='sc19'>SC 19</a>evaṃ khalu bhikṣava ābhāsvarā devāstathāgatamabhisaṃstutyaikānte tasthuḥ prāñjalayastathāgataṃ namasyantaḥ ||</p>
<p><a class='ref sc' id='sc20'>SC 20</a>atha khalu subrahmadevaputrapramukhā brahmakāyikā devāstathāgataṃ bodhimaṇḍaniṣaṇṇamanekamaṇiratnakoṭīnayutaśatasahasrapratyuptena ratnajālenābhichādya tripradakṣiṇīkṛtya cābhiḥ sārūpyābhirgāthābhirabhyastāviṣuḥ—</p>
<blockquote class='gatha'>
<p><a class='ref sc' id='sc21'>SC 21</a>śubhavimalaprajña prabhatejadharā dbātriṃśallakṣaṇavarāgradharā |<br>
smṛtimaṃ matimaṃ guṇajñānadharā akilāntakā śirasi vandami te || <a class='ref vns' id='vns23.16'>Verse 23.16</a></p>
<p><a class='ref sc' id='sc22'>SC 22</a>amalā vimalā trimalairvimalā trailokyaviśruta trividyagatā |<br>
trividhāvimokṣavaracakṣudadā vandāmi tvāṃ trinayanaṃ vimalam || <a class='ref vns' id='vns23.17'>Verse 23.17</a></p>
<p><a class='ref sc' id='sc23'>SC 23</a><a class='ref vai' id='vai261'>Vai 261</a>kalikaluṣa uddhṛta sudāntamanā kṛpakaruṇa udgata jagārthakarā |<br>
muni mudita udgata praśāntamanā dvayamativimocaka upekṣaratā || <a class='ref vns' id='vns23.18'>Verse 23.18</a></p>
<p><a class='ref sc' id='sc24'>SC 24</a>vrata tapasa udgata jagārthakarā | svacarīviśuddhacaripāragatā |<br>
catusatyadarśaka vimokṣaratā mukto vimocayasi cānyajagat || <a class='ref vns' id='vns23.19'>Verse 23.19</a></p>
<p><a class='ref sc' id='sc25'>SC 25</a>balavīrya āgatu ihā namuci prajñāya vīrya tava maitrya jito |<br>
prāptaṃ ca te padavaraṃ amṛtaṃ vandāma te śaṭhacamūmathanā || <a class='ref vns' id='vns23.20'>Verse 23.20</a></p>
</blockquote>
<p><a class='ref sc' id='sc26'>SC 26</a>evaṃ khalu bhikṣavaḥ subrahmadevaputrapramukhā brahmakāyikā devāstathāgatamābhirgāthābhirabhiṣṭutya ekānte tasthuḥ prāñjalayastathāgataṃ namasyantaḥ ||</p>
<p><a class='ref sc' id='sc27'>SC 27</a>atha khalu te śuklapākṣikā māraputrā yena tathāgatastenopasaṃkrāman | upasaṃkramya mahāratnachatravitānaistathāgatamabhicchādya prāñjalayastathāgatamābhiḥ sārūpyābhirgāthābhirabhyastāviṣuḥ—</p>
<blockquote class='gatha'>
<p><a class='ref sc' id='sc28'>SC 28</a>pratyakṣe ’smi bale tavātivipule mārasya ghorā camū<br>
yatsā māracamū mahāpratibhayā ekakṣaṇe te jitā |<br>
na ca te utthitu naiva kāyu trasito no vā girā vyāhṛtā<br>
tvāṃ vandāmahi sarvalokamahitaṃ sarvārthasiddhaṃ munim || <a class='ref vns' id='vns23.21'>Verse 23.21</a></p>
<p><a class='ref sc' id='sc29'>SC 29</a>mārā koṭisahasranekanayutā gaṅgāṇubhiḥ saṃmitāḥ<br>
te tubhyaṃ na samartha bodhisuvaṭā saṃcālituṃ kampitum |<br>
yajñā koṭisahasranekanayutā gaṅgā yathā vālikā<br>
yaṣṭā bodhivaṭāsitena bhavatā tenādya vibhrājase || <a class='ref vns' id='vns23.22'>Verse 23.22</a></p>
<p><a class='ref sc' id='sc30'>SC 30</a>bhāryā ceṣṭatamā sutāśca dayitā dāsyaśca<br>
dāsāstathā udyānā nagarāṇi rāṣṭranigamā rājyāni sāntaḥpurāḥ |<br>
hastā pādaśirottamāṅgamapi vā cakṣūṃṣi jihvā tathā<br>
tyaktā te varabodhicarya caratā tenādya vibhrājase || <a class='ref vns' id='vns23.23'>Verse 23.23</a></p>
<p><a class='ref sc' id='sc31'>SC 31</a><a class='ref vai' id='vai262'>Vai 262</a>uktaṃ yadvacanaṃ tvayā subahuśo buddho bhaviṣyāmyahaṃ<br>
tāriṣye bahusattvakoṭinayutā duḥkhārṇavenohyatā |<br>
dhyānādhīndriyabuddhibhiḥ kavacitaḥ saddharmanāvā svayaṃ<br>
sā caiṣā pratipūrṇa tubhya praṇidhistāriṣyase prāṇinaḥ || <a class='ref vns' id='vns23.24'>Verse 23.24</a></p>
<p><a class='ref sc' id='sc32'>SC 32</a>yatpuṇyaṃ ca stavitva vādivṛṣabhaṃ lokasya cakṣurdadaṃ<br>
sarve bhūtva udagrahṛṣṭamanasaḥ prārthema sarvajñatām |<br>
samudānītva varāgrabodhimatulāṃ buddhaiḥ susaṃvarṇitāṃ<br>
evaṃ tadvinihatya mārapariṣāṃ buddhema sarvajñatām || <a class='ref vns' id='vns23.25'>Verse 23.25</a></p>
</blockquote>
<p><a class='ref sc' id='sc33'>SC 33</a>evaṃ khalu bhikṣavo māraputrāstathāgatamabhiṣṭutyaikānte tasthuḥ prāñjalayastathāgataṃ namasyantaḥ ||</p>
<p><a class='ref sc' id='sc34'>SC 34</a>atha khalu paranirmitavaśavartī devaputro ’nekairdevaputraśatasahasraiḥ parivṛtaḥ puraskṛto jāmbūnadasuvarṇavarṇaiḥ padmaistathāgatamabhyavakīrya saṃmukhamābhirgāthābhirabhyastāvīt—</p>
<blockquote class='gatha'>
<p><a class='ref sc' id='sc35'>SC 35</a>apīḍita aluḍita avitathavacanā apagatatamaraja amṛtagatigatā |<br>
arahasi divi bhuvi śriyakriyamatulā atidyutismṛtimati praṇipati śirasā || <a class='ref vns' id='vns23.26'>Verse 23.26</a></p>
<p><a class='ref sc' id='sc36'>SC 36</a>ratikara raṇajaha rajamalamathanā ramayasi suranara suviśadavacanaiḥ |<br>
vikasita suvipula varatanu kiraṇaiḥ suranarapatiriva jayasi jagadidam || <a class='ref vns' id='vns23.27'>Verse 23.27</a></p>
<p><a class='ref sc' id='sc37'>SC 37</a>paragaṇipramathana paracarikuśalā priyu bhava naramaru paramati dhunatā |<br>
paracari vibhajasi sunipuṇamatimān pathi iha vicaratu daśabalagamane || <a class='ref vns' id='vns23.28'>Verse 23.28</a></p>
<p><a class='ref sc' id='sc38'>SC 38</a>tyaji pṛthu bhavagrahi vitathadukha mahā vinayasi suranara yathamati vinaye |<br>
vicarasi catudiśa śaśiriva gagane cakṣu bhava parāyaṇa iha bhuvi tribhave || <a class='ref vns' id='vns23.29'>Verse 23.29</a></p>
<p><a class='ref sc' id='sc39'>SC 39</a>priyu bhava naramaru na ca khali viṣaye ramayasi śubharati kāmarativirato |<a class='ref vai' id='vai263'>Vai 263</a><br>
dinadarśi pariṣadi na ti samu tribhave nāthu gati parāyaṇu tvamiha hi jagataḥ || <a class='ref vns' id='vns23.30'>Verse 23.30</a></p>
</blockquote>
<p><a class='ref sc' id='sc40'>SC 40</a>evaṃ khalu bhikṣavo vaśavartidevapramukhāḥ parinirmitavaśavartino devaputrāstathāgatamabhiṣṭutyaikānte tasthuḥ prāñjalayastathāgataṃ namasyantaḥ ||</p>
<p><a class='ref sc' id='sc41'>SC 41</a>atha khalu sunirmito devaputro devasaṃghaparivṛtaḥ puraskṛto nānāratnapaṭṭadāmaistathāgatamabhichādya saṃmukhamābhirgāthābhirabhyastāvīt—</p>
<blockquote class='gatha'>
<p><a class='ref sc' id='sc42'>SC 42</a>dharmāloka bhavān samudgata trividhamalanucchido<br>
mohādṛṣṭiavidyaghātako hiriśiribharitaḥ |<br>
mithyāmārgaratāmimāṃ prajāmamṛte thapayito<br>
utpanno iha loki cetiyo divi bhuvi mahitaḥ || <a class='ref vns' id='vns23.31'>Verse 23.31</a></p>
<p><a class='ref sc' id='sc43'>SC 43</a>tvaṃ vaidyo kuśalacikitsako hyamṛtasukhadado<br>
dṛṣṭikleśamavidyasaṃcayaṃ purimamanuśayam |<br>
sarvavyādhyapanesi dehināṃ purimajinapathe<br>
tasmādvaidyatamo ’si nāyakā vicarasi dharaṇīm || <a class='ref vns' id='vns23.32'>Verse 23.32</a></p>
<p><a class='ref sc' id='sc44'>SC 44</a>candrāsūryaprabhāśca jyotiṣā maṇi tatha jvalanā<br>
śakrabrahmaprabhā na bhāsate puratu śirighane |<br>
prajñālokakarā prabhaṃkarā prabhasiribharitā<br>
pratyakṣāstava jñāti adbhute praṇipati śirasā || <a class='ref vns' id='vns23.33'>Verse 23.33</a></p>
<p><a class='ref sc' id='sc45'>SC 45</a>satyāsatyakathī vināyakā sumadhuravacanā<br>
dāntā śāntamanā jitendriya praśamitamanasā |<br>
śāstā śāsaniyāṃ praśāsase naramarupariṣāṃ<br>
vande śākyamuniṃ nararṣabhaṃ suranaramahitam || <a class='ref vns' id='vns23.34'>Verse 23.34</a></p>
<p><a class='ref sc' id='sc46'>SC 46</a>jñāniṃ jñānakathāgradhārakā jñapayasi tribhave<br>
traividyatrivimokṣadeśakā trimalamalanudā |<br>
bhavyābhavya mune prajānase yathamati vinaye<br>
vande tvāṃ trisahasri adbhutaṃ divi bhuvi mahitam || <a class='ref vns' id='vns23.35'>Verse 23.35</a></p>
</blockquote>
<p><a class='ref sc' id='sc47'>SC 47</a>evaṃ khalu bhikṣavaḥ sunirmito devaputraḥ saparivārastathāgatamabhiṣṭutyaikānte ’sthāt prāñjalīkṛtastathāgataṃ namaskurvan ||</p>
<p><a class='ref sc' id='sc48'>SC 48</a><a class='ref vai' id='vai264'>Vai 264</a>atha khalu saṃtuṣito devaputraḥ sārdhaṃ tuṣitakāyikairdevairyena tathāgatastenopasaṃkrāmat | upasaṃkramya mahatā divyavastrajālena bodhimaṇḍaniṣaṇṇaṃ tathāgatamabhisaṃchādya saṃmukhamābhirgāthābhirabhyastauṣīt—</p>
<blockquote class='gatha'>
<p><a class='ref sc' id='sc49'>SC 49</a>tuṣitālayi yadvasitastvaṃ tatra ti deśitu dharma udāro |<br>
na ca chidyati sā anuśāsti adyapi dharmacarī suraputrā || <a class='ref vns' id='vns23.36'>Verse 23.36</a></p>
<p><a class='ref sc' id='sc50'>SC 50</a>na ca darśana tṛpti labhāmo dharma śṛṇotu na vindati tṛptim |<br>
guṇasāgara lokapradīpā vandima te śirasā manasā ca || <a class='ref vns' id='vns23.37'>Verse 23.37</a></p>
<p><a class='ref sc' id='sc51'>SC 51</a>tuṣitālaya yaccalitastvaṃ śoṣita akṣaṇa sarvi tadā te |<br>
yada bodhivaṭe upaviṣṭaḥ sarvajagasya kileśa praśāntāḥ || <a class='ref vns' id='vns23.38'>Verse 23.38</a></p>
<p><a class='ref sc' id='sc52'>SC 52</a>yasya kṛtena ca bodhi udārā eṣa ti prāpti jinitvana māram |<br>
tvā praṇidhī tapasā paripūrṇā kṣipra pravartaya cakramudāram || <a class='ref vns' id='vns23.39'>Verse 23.39</a></p>
<p><a class='ref sc' id='sc53'>SC 53</a>bahu dikṣiṣu prāṇisahasrā dharmaratā kṣuṇiyāmatha dharmam |<br>
kṣipra pravartaya cakramudāraṃ mocaya prāṇisahasra bhaveṣu || <a class='ref vns' id='vns23.40'>Verse 23.40</a></p>
</blockquote>
<p><a class='ref sc' id='sc54'>SC 54</a>evaṃ khalu bhikṣavaḥ saṃtuṣito devaputraḥ saparivārastathāgatamabhiṣṭatyaikānte ’sthāt prāñjalīkṛtastathāgataṃ namasyamānaḥ ||</p>
<p><a class='ref sc' id='sc55'>SC 55</a>atha khalu suyāmadevaputrapramukhāḥ suyāmā devā yena tathāgatastenopasaṃkrāmat |<br>
upasaṃkramya nānāpuṣpadhūpagandhamālyavilepanairbodhimaṇḍaniṣaṇṇaṃ tathāgataṃ saṃpūjya saṃmukhamābhiḥ sārūpyābhirgāthābhistuṣṭavuḥ—</p>
<blockquote class='gatha'>
<p><a class='ref sc' id='sc56'>SC 56</a>sadṛśo ’sti na te kutontare śīla samādhi tathaiva prajñayā |<br>
adhimuktivimuktikovidā śirasā vandima te tathāgatam || <a class='ref vns' id='vns23.41'>Verse 23.41</a></p>
<p><a class='ref sc' id='sc57'>SC 57</a><a class='ref vai' id='vai265'>Vai 265</a>dṛṣṭā sa viyūha śobhanā bodhimaṇḍasmi marubhi yā kṛtā |<br>
na tamarhati anya kaścanā yatha tvaṃ devamanuṣyapūjitaḥ || <a class='ref vns' id='vns23.42'>Verse 23.42</a></p>
<p><a class='ref sc' id='sc58'>SC 58</a>na mudhāya bhavān samudgato yasya arthe bahu cīrṇa duṣkarā |<br>
vijito hi śaṭhaḥ sasainyakaḥ prāptā bodhi anuttarā tvayā || <a class='ref vns' id='vns23.43'>Verse 23.43</a></p>
<p><a class='ref sc' id='sc59'>SC 59</a>āloka kṛto daśādiśe prajñādīpena triloka jvālitaḥ |<br>
timiraṃ apanāyayiṣyase dāsyasi cakṣuranuttaraṃ jage || <a class='ref vns' id='vns23.44'>Verse 23.44</a></p>
<p><a class='ref sc' id='sc60'>SC 60</a>bahukalpa stuvanti bhāṣato romarūpasya na cāntu asti te |<br>
guṇasāgara lokaviśrutā śirasā vandima te tathāgatam || <a class='ref vns' id='vns23.45'>Verse 23.45</a></p>
</blockquote>
<p><a class='ref sc' id='sc61'>SC 61</a>evaṃ khalu te suyāmadevaputrapramukhā devāstathāgatamabhiṣṭutyaikānte tasthuḥ prāñjalastathāgataṃ namasyantaḥ ||</p>
<p><a class='ref sc' id='sc62'>SC 62</a>atha khalu śakro devānāmindraḥ sārdhaṃ trāyatriṃśakāyikairdevairnānāpuṣpadhūpadīpagandhamālyavilepanacūrṇacīvarachatradhvajapatākāvyūhaistathāgataṃ saṃpūjya ābhirgāthābhirabhyastāvīt—</p>
<blockquote class='gatha'>
<p><a class='ref sc' id='sc63'>SC 63</a>askhalitā anavadyā sadā susthitā merukalpā mune<br>
daśadiśi suvighuṣṭa jñānaprabhā puṇyatejānvitā |<br>
buddhaśatasahasra saṃpūjitā pūrvi tubhyaṃ mune<br>
tasya viśeṣu yena bodhidrume mārasenā jitā || <a class='ref vns' id='vns23.46'>Verse 23.46</a></p>
<p><a class='ref sc' id='sc64'>SC 64</a>śīlaśrutasamādhiprajñākarā jñānaketudhvajā<br>
jaramaraṇanighāti vaidyottamā lokacakṣurdadā |<br>
trimalakhilaprahīṇa śāntendriyā śāntacittā mune<br>
śaraṇu tavamupema śākyarṣabhā dharmarājā jage || <a class='ref vns' id='vns23.47'>Verse 23.47</a></p>
<p><a class='ref sc' id='sc65'>SC 65</a>bodhicarī anantatulyā abhūdvīryasthāmodgatā<br>
prajñābala upāya maitrābalaṃ brāhmapuṇyaṃ balam |<a class='ref vai' id='vai266'>Vai 266</a><br>
eti balamanantatulyā bhavaṃ bodhi saṃprasthite<br>
daśabalabaladhārī adyā punarbodhimaṇḍe bhuto || <a class='ref vns' id='vns23.48'>Verse 23.48</a></p>
<p><a class='ref sc' id='sc66'>SC 66</a>dṛṣṭva camu anantasattve surā bhītatrastābhavan<br>
mā khu śramaṇarāju bādhiṣyate bodhimaṇḍe sthitaḥ |<br>
na ca bhavatu babhūva tebhyo bhayaṃ no ca kāyeñjanā<br>
karahata gurubhāra saṃkampanā mārasenā jitā || <a class='ref vns' id='vns23.49'>Verse 23.49</a></p>
<p><a class='ref sc' id='sc67'>SC 67</a>yatha ca purimakebhi siṃhāsane prāpta bodhi varā<br>
tatha tvayā anubuddha tulyā samā anyathā tvaṃ na hi |<br>
samamanasa samacitta sarvajñatā sthāma prāptaṃ tvayā<br>
tena bhava svayaṃbhu lokottamo puṇyakṣetraṃ jage || <a class='ref vns' id='vns23.50'>Verse 23.50</a></p>
</blockquote>
<p><a class='ref sc' id='sc68'>SC 68</a>evaṃ khalu bhikṣavaḥ śakro devānāmindraḥ sārdhaṃ devaputraistrāyatriṃśaistathāgatamabhiṣṭutyaikānte ’sthāt prāñjalīkṛtastathāgataṃ namaskurvan ||</p>
<p><a class='ref sc' id='sc69'>SC 69</a>atha khalu catvāro mahārājānaḥ sārdhaṃ caturmahārājakāyikairdevaputrairyena tathāgatastenopasaṃkrāmat | upasaṃkramyābhimuktakacampakasumanāvārṣikadhānuskārimālyadāmaparigṛhītā apsaraḥśatasahasraparivṛtā divyasaṃgītisaṃpravāditena tathāgatasya pūjāṃ kṛtvā ābhiḥ sārūpyābhirgāthābhistuṣṭuvuḥ—</p>
<blockquote class='gatha'>
<p><a class='ref sc' id='sc70'>SC 70</a>sumadhuravacanā manojñaghoṣā śaśi va praśāntikarā prasannacittā |<br>
prahasitavadanā prabhūtajihvā paramasuprītikarā mune namaste || <a class='ref vns' id='vns23.51'>Verse 23.51</a></p>
<p><a class='ref sc' id='sc71'>SC 71</a>rutaravita ya asti sarvaloke sumadhura premaṇiyā narāmarūṇām |<br>
bhavata svaru pramukta mañjughoṣo abhibhavate ruta sarvi bhāṣamāṇāṃ || <a class='ref vns' id='vns23.52'>Verse 23.52</a></p>
<p><a class='ref sc' id='sc72'>SC 72</a>rāgu samayi doṣamohakleśā prīti janeti amānuṣāṃ viśuddhām |<br>
akaluṣahṛdayā niśāmya dharmaṃ ārya vimukti labhanti te hi sarve || <a class='ref vns' id='vns23.53'>Verse 23.53</a></p>
<p><a class='ref sc' id='sc73'>SC 73</a>na ca bhava atimanyase avidvāṃ na ca puna vidvamadena jātu mattaḥ |<a class='ref vai' id='vai267'>Vai 267</a><br>
unnatu na ca naiva conatastvaṃ giririva susthitu sāgarasya madhye || <a class='ref vns' id='vns23.54'>Verse 23.54</a></p>
<p><a class='ref sc' id='sc74'>SC 74</a>lābha iha sulabdha mānuṣāṇāṃ yatra hi tādṛśu jātu sattva loke |<br>
śrīriva padumo dhanasya dātrī tatha tava dāsyati dharmu sarvaloke || <a class='ref vns' id='vns23.55'>Verse 23.55</a></p>
</blockquote>
<p><a class='ref sc' id='sc75'>SC 75</a>evaṃ khalu caturmahārājapramukhā mahārājakāyikā devā bodhimaṇḍaniṣaṇṇaṃ tathāgatamabhiṣṭutyaikānte tasthuḥ prāñjalayastathāgataṃ namasyantaḥ ||</p>
<p><a class='ref sc' id='sc76'>SC 76</a>atha khalvantarikṣā devāstathāgatasyāntikamupasaṃkramyābhisaṃbodheḥ pūjākarmaṇe sarvamantarīkṣaṃ ratnajālena kiṅkiṇījālena ratnachatrai ratnapatākābhī ratnapaṭṭadāmai ratnāvataṃsakairvividhamuktāhārapuṣpadāmārdhakāyikadevatāparigṛhītairardhacandrakaiśca samalaṃkṛtya tathāgatāya niryātayanti sma | niryātya ca saṃmukhamābhirgāthābhirabhyastāviṣuḥ—</p>
<blockquote class='gatha'>
<p><a class='ref sc' id='sc77'>SC 77</a>asmāku vāsaṃ gagane dhruvaṃ mune paśyāma sattvā cariyā yathā jage |<br>
bhavataścariṃ prekṣiya śuddhasattva skhalitaṃ na paśyāma tavaikacitte || <a class='ref vns' id='vns23.56'>Verse 23.56</a></p>
<p><a class='ref sc' id='sc78'>SC 78</a>ye āgatā pūjana bodhisattvā gaganaṃ sphuṭaṃ tairnaranāyakebhiḥ |<br>
hānirvimānāna na cābhavanta tathā hi te vai gaganātmabhāvāḥ || <a class='ref vns' id='vns23.57'>Verse 23.57</a></p>
<p><a class='ref sc' id='sc79'>SC 79</a>ye antarīkṣātu pravarṣi puṣpāṃ syāccūḍabandhā hi mahāsahasrā |<br>
te tubhya kāye patitā aśeṣā nadyo yathā sāgari saṃpraviṣṭāḥ || <a class='ref vns' id='vns23.58'>Verse 23.58</a></p>
<p><a class='ref sc' id='sc80'>SC 80</a>paśyāma chatrāṇyavataṃsakā ca mālāguṇāṃ campakapuṣpadāmāṃ |<br>
hārāṃśca candrāṃśca tathārdhacandrāṃ kṣipanti devā na ca saṃskaroti || <a class='ref vns' id='vns23.59'>Verse 23.59</a></p>
<p><a class='ref sc' id='sc81'>SC 81</a>vālasya nābhūdavakāśamasmin devaiḥ sphuṭaṃ sarvata antarīkṣam |<br>
kurvanti pūjāṃ dvipadottamasya na ca te mado jāyati vismayo vā || <a class='ref vns' id='vns23.60'>Verse 23.60</a></p>
</blockquote>
<p><a class='ref sc' id='sc82'>SC 82</a><a class='ref vai' id='vai268'>Vai 268</a>evaṃ khalvantarīkṣadevā bodhimaṇḍe niṣaṇṇaṃ tathāgatamabhiṣṭutyaikānte ’vatasthivantaḥ prāñjalayastathāgataṃ namasyantaḥ ||</p>
<p><a class='ref sc' id='sc83'>SC 83</a>atha khalu bhaumā devāstathāgatasya pūjākarmaṇe sarvāvantaṃ dharaṇītalaṃ suśodhitopaliptaṃ gandhodakapariṣiktaṃ puṣpāvakīrṇaṃ ca kṛtvā nānādūṣyavitānavitataṃ ca tathāgatāya niryātayanti sma | ābhirgāthābhirabhituṣṭuvuḥ—</p>
<blockquote class='gatha'>
<p><a class='ref sc' id='sc84'>SC 84</a>vajramiva abhedyā saṃsthitā triḥsahasrā vajramayapadenāyaṃ sthito bodhimaṇḍe |<br>
iha mama tvacamāṃsaṃ śuṣyatāmasthimajjā na ca ahu aspṛśitvā bodhi uttheṣya asmāt || <a class='ref vns' id='vns23.61'>Verse 23.61</a></p>
<p><a class='ref sc' id='sc85'>SC 85</a>savibhava narasiṃhā sarviyaṃ triḥsahasrā na kariṣu adhisthānaṃ syādvidīrṇaśeṣā |<br>
tādṛśa mahavegā āgatā bodhisattvā yeṣa kramatalebhiḥ kampitā kṣetrakoṭyaḥ || <a class='ref vns' id='vns23.62'>Verse 23.62</a></p>
<p><a class='ref sc' id='sc86'>SC 86</a>lābha iha sulabdhā bhūmidevairudārā yatra paramasattvaścaṃkramī medinīye |<br>
yatra ku raju loke sarva obhāsitāste cetibhu trisahasraḥ kiṃ punastubhya kāyaḥ || <a class='ref vns' id='vns23.63'>Verse 23.63</a></p>
<p><a class='ref sc' id='sc87'>SC 87</a>hesti śatasahasraṃ yāvataścāpaskandho dharaṇitalu jagasyā yāvataścopajīvyaḥ |<br>
sarva vayu dharemo medinī triḥsahasrāṃ sarva tava dadāmo bhuṅkṣvimāṃ tvaṃ yatheṣṭam || <a class='ref vns' id='vns23.64'>Verse 23.64</a></p>
<p><a class='ref sc' id='sc88'>SC 88</a>yatra bhava sthihedvā caṃkramedvā śayedvā ye ’pi sugataputrāḥ śrāvakā gautamasya |<br>
dharmakatha kathentī ye ’pi vā tāṃ śṛṇonti sarvakuśalamūlaṃ bodhiye nāmayāmaḥ || <a class='ref vns' id='vns23.65'>Verse 23.65</a></p>
</blockquote>
<p><a class='ref sc' id='sc89'>SC 89</a>evaṃ khalu bhaumā devā bodhimaṇḍaniṣaṇṇaṃ tathāgatamabhiṣṭatyaikānte tasthuḥ prāñjalayastathāgataṃ namasyantaḥ ||</p>
<p class='endsection'><a class='ref sc' id='sc90'>SC 90</a>|| iti śrīlalitavistare saṃstavaparivarto nāma trayoviṃśatitamo ’dhyāyaḥ ||</p>
<footer>
<p>Based on the edition by P.L. <span class='author'>Vaidya</span>, Darbhanga: The Mithila Institute, <span class='publication-date'>1958</span>, (Buddhist Sanskrit Texts, 1)</p>
<p>Input by members of the <a href='http://www.uwest.edu/sanskritcanon'>Sanskrit Buddhist Input Project</a> of Nagarjuna Institute, Nepal and University of the West, Rosemead, California, USA.</p>
<p>Sutra section, text no. 22.</p>
<p>The transliteration emulates the conventions of Nagari script, so many word boundaries are not marked by blanks.</p>
<p>REFERENCE SYSTEM (added):<br>
Lal_nn.nn = Lalitavistara_parivarta.verse<br>
(Vaidya nn) = pagination of P.L. Vaidya’s edition</p>
<p>Text file sourced from <a href='http://www.sub.uni-goettingen.de/ebene_1/gretil/gretil.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
