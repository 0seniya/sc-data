<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy26' lang='san'>
<header>
<ul>
<li class='division'>Divyāvadānam</li>
</ul>
<h1>26. pāṃśupradānāvadānam</h1>
</header>
<p><a class='ref vai' id='vai216.001'>Vai 216.001</a> yo ’sau svamāṃsatanubhiryajanāni kṛtvā tāvacciraṃ karuṇayā jagato hitāya |<br>
<a class='ref vai' id='vai216.003'>Vai 216.003</a> tasya śramasya saphalīkaraṇāya santaḥ saṃmārjitaṃ śṛṇuta sāmpratabhāṣyamāṇam (1)|<br>
<a class='ref vai' id='vai216.006'>Vai 216.006</a> <span class='evam'>evaṃ mayā śrutam</span> |<br>
ekasmin samaye bhagavāñ śrāvastyāṃ viharatīti sūtraṃ vaktavyam |<br>
<a class='ref vai' id='vai216.007'>Vai 216.007</a> atra tāvadbhagavattathāgatavadanāṃmodharavivarapratyudgatavacanasaratsaliladhārāsampātāpanītarāgadveṣamohamadamānamāyāśāṭhyapaṅkapaṭalānāṃ śabdanyāyāditarkaśāstrārthāvalokanotpannaprajñāpradīpaprotsāritakuśāstradarśanāndhakārāṇāṃ saṃsāratṛṣṇāchedipravarasaddharmapayaḥpānaśauṇḍānāṃ gurūṇāṃ saṃnidhau sarvāvavādakaṃ mahātmānamatimāharddhikaṃ sthaviropaguptamārabhya kāṃcideva vibuddhajanamanaḥprasādakarīṃ dharmyāṃ kathāṃ samanusmariṣyāmaḥ |<br>
<a class='ref vai' id='vai216.012'>Vai 216.012</a> tatra tāvadgurubhiravahitaśrotrairbhavitavyam |<br>
|<br>
<a class='ref vai' id='vai216.013'>Vai 216.013</a> evamanuśrūyate—yadā bhagavān parinirvāṇakālasamaye palālanāgaṃ vinīya kumbhakārīṃ caṇḍālīṃ gopālīṃ ca, teṣāṃ mathurāmanuprāptaḥ, tatra bhagavānāyuṣmantamānandamāmantrayate sma—asyāmānanda mathurāyāṃ mama varṣaśataparinirvṛtasya gupto nāma gāndhiko bhaviṣyati |<br>
<a class='ref vai' id='vai216.015'>Vai 216.015</a> tasya putro bhaviṣyatyupagupto nāma alakṣaṇako buddho yo mama varṣaśatapatinirvṛtasya buddhakāryaṃ bhavi(kari)ṣyati |<br>
<a class='ref vai' id='vai216.017'>Vai 216.017</a> tasyāvavādena bahavo bhikṣavaḥ sarvakleśaprahāṇādarhattvaṃ sākṣātkariṣyanti |<br>
te ’ṣṭādaśahastāmāyāmena dvādaśahastāṃ vistāreṇa caturaṅgalamātrābhiḥ śaṇakābhiḥ pūjayiṣyanti |<br>
<a class='ref vai' id='vai216.018'>Vai 216.018</a> eṣo ’gro me ānanda śrāvakāṇāṃ bhaviṣyatyavavādakānām yaduta upagupto bhikṣuḥ |<br>
<a class='ref vai' id='vai216.019'>Vai 216.019</a> paśyasi tvamānanda dūrata eva nīlanīlāmbararājim? evaṃ bhadanta |<br>
<a class='ref vai' id='vai216.020'>Vai 216.020</a> eṣa ānanda rurumuṇḍo nāma parvataḥ |<br>
atra varṣaśataparinirvṛtasya tathāgatasya śāṇakavāsī nāma bhikṣurbhaviṣyati |<br>
<a class='ref vai' id='vai216.021'>Vai 216.021</a> so ’tra rurumuṇḍaparvate vihāraṃ pratiṣṭhāpayiṣyati, upaguptaṃ ca pravrājayiṣyati |<br>
<a class='ref vai' id='vai216.022'>Vai 216.022</a> mathurāyāmānanda naṭo bhaṭaśca dvau bhrātarau śreṣṭhinau bhaviṣyataḥ |<br>
<a class='ref vai' id='vai216.023'>Vai 216.023</a> tasya naṭabhaṭiketi saṃjñā bhaviṣyati |<br>
<a class='ref vai' id='vai216.024'>Vai 216.024</a> etadagraṃ me ānanda bhaviṣyati śamathānukūlānāṃ śayyāsanānām yadidaṃ naṭabhaṭikāraṇyāyatanam |<br>
<a class='ref vai' id='vai216.025'>Vai 216.025</a> athāyuṣmānānando bhagavantamidamavocat—āścaryaṃ bhadanta yadīdṛśamāyuṣmānupagupto bahujanahitaṃ kariṣyati |<br>
<a class='ref vai' id='vai216.026'>Vai 216.026</a> bhagavānāha—na ānanda etarhi, yathā atīte ’pyadhvani tena vinipatitaśarīreṇāpyatraiva urumuṇḍaparvate trayaḥ pārśvāḥ |<br>
<a class='ref vai' id='vai216.027'>Vai 216.027</a> ekatra pradeśe pañca pratyekabuddhaśatāni prativasanti |<br>
<a class='ref vai' id='vai216.028'>Vai 216.028</a> dvitīye pañcaṛṣiśatāni |<br>
tṛtīye pañcamarkaṭaśatāni |<br>
tatra yo ’sau pañcānāṃ markaṭaśatānām yūthapatiḥ, sa tam yūthamapahāya yatra pārśve pañca pratyekabuddhaśatāni prativasanti, tatra gataḥ |<br>
<a class='ref vai' id='vai216.030'>Vai 216.030</a> tasya tān pratyekabuddhān dṛṣṭvā prasādo jātaḥ |<br>
sa teṣāṃ pratyekabuddhānāṃ śīrṇaparṇāni mūlaphalāni copanāmayati |<br>
<a class='ref vai' id='vai216.031'>Vai 216.031</a> yadā ca te paryaṅkenopaviṣṭā bhavanti, sa vṛddhānte praṇāmaṃ kṛtvā yāvannavāntaṃ gatvā paryaṅkenopaviśati, yāvat te pratyekabuddhāḥ parinirvṛtāḥ | sa teṣāṃ śīrṇaparṇāni mūlaphalāni copanāmayati, te na pratigṛhṇanti |<a class='ref vai' id='vai217.001'>Vai 217.001</a></p>
<p>sa teṣāṃ cīvarakarṇikānyākarṣayati, pādau gṛhṇāti |<br>
<a class='ref vai' id='vai217.002'>Vai 217.002</a> yāvat sa markaṭaścintayati—niyatamete kālagatā bhaviṣyanti |<br>
<a class='ref vai' id='vai217.003'>Vai 217.003</a> tataḥ sa markaṭaḥ śocitvā paridevitvā ca dvitīyaṃ pārśvaṃ gato yatra pañca ṛṣiśatāni prativasanti |<br>
<a class='ref vai' id='vai217.004'>Vai 217.004</a> te ca ṛṣayaḥ kecit kaṇḍakāpāśrayāḥ, kecidbhasmāpāśrayāḥ, kecidūrdhvahastāḥ, kecit pañcātapāvasthitāḥ |<br>
<a class='ref vai' id='vai217.005'>Vai 217.005</a> sa teṣāṃ teṣāmīryāpathān vikopayitumārabdhaḥ |<br>
ye kaṇḍakāpāśrayāsteṣāṃ kaṇḍakānuddharati |<br>
<a class='ref vai' id='vai217.006'>Vai 217.006</a> bhasmāpāśrayāṇāṃ bhasma vidhunoti |<br>
ūrdhvahastānāmadho hastaṃ pātayati |<br>
<a class='ref vai' id='vai217.007'>Vai 217.007</a> pāñcātapāvasthitānāmagnimavakirati |<br>
yadā ca tairīryāpatho vikopito bhavati, tadā sa teṣāmagrataḥ paryaṅkaṃ badhnāti |<br>
<a class='ref vai' id='vai217.008'>Vai 217.008</a> yāvat tairṛṣibhirācāryāya niveditam |<br>
tenāpi coktam—paryaṅkena tāvanniṣīdatha, yāvat tāni pañca ṛṣiśatāni paryaṅkenopaviṣṭāni |<br>
<a class='ref vai' id='vai217.009'>Vai 217.009</a> te ’nācāryakā anupadeśakāḥ saptatriṃśadbodhipakṣān dharmānāmukhīkṛtya pratyekāṃ bodhiṃ sākṣātkṛtavantaḥ |<br>
<a class='ref vai' id='vai217.011'>Vai 217.011</a> atha teṣāṃ pratyekabuddhānāmetadabhavat—yat kiṃcidasmābhiḥ śreyo ’vāptam, tatsarvamimaṃ markaṭamāgamya |<br>
<a class='ref vai' id='vai217.012'>Vai 217.012</a> tairyāvat sa markaṭaḥ phalamūlaiḥ paripālitaḥ, kālagatasya ca taccharīraṃ gandhakāṣṭhairdhmāpitam |<br>
|<br>
<a class='ref vai' id='vai217.014'>Vai 217.014</a> tatkiṃ manyase ānanda? yo ’sau pañcānāṃ markaṭaśatānām yūthapatiḥ, sa eṣa upaguptaḥ |<br>
<a class='ref vai' id='vai217.015'>Vai 217.015</a> tadāpi tena vinipatitaśarīreṇāpyatraivorumuṇḍe parvate bahujanahitaṃ kṛtam |<br>
anāgate ’pyadhvani varṣaśataparinirvṛtasya mama atraivorumuṇḍe parvate bahujanahitaṃ kariṣyati |<br>
<a class='ref vai' id='vai217.016'>Vai 217.016</a> tacca yathaivaṃ tathopadarśayiṣyāmah—yadā sthavireṇa śāṇakavāsinā urumuṇḍe parvate vihāraḥ pratiṣṭhāpitaḥ, samanvāharati—kimasau gāndhika utpannaḥ, athādyāpi notpadyate iti? paśyatyutpannam |<br>
<a class='ref vai' id='vai217.018'>Vai 217.018</a> sa yāvat samanvāharati—yo ’sau tasya putra upagupto nāṃnā alakṣa.ṅko buddho nirdiṣṭaḥ, yo mama varṣaśataparinirvṛtasya buddhakāryaṃ kariṣyatīti, kimasau utpanno ’dyāpi notpadyate? tena yāvadupāyena gupto gāndhiko bhagavacchāsane ’bhiprasāditaḥ |<br>
<a class='ref vai' id='vai217.021'>Vai 217.021</a> sa yadā abhiprasannastadā sthaviraḥ saṃbahulairbhikṣubhiḥ sārdhamekadivasaṃ tasya gṛhaṃ praviṣṭaḥ |<br>
<a class='ref vai' id='vai217.022'>Vai 217.022</a> aparasminnahanyātmadvitīyaḥ |<br>
anyasminnahanyekākī |<br>
<a class='ref vai' id='vai217.023'>Vai 217.023</a> yāvadgupto gandhikaḥ sthaviraṃ śāṇakavāsinamekākinaṃ dṛṣṭvā kathayati—na khalu āryasya kaścit paścāccchramaṇah? sthavira uvāca—jarādharmāṇāṃ kuto ’smākaṃ paścācchramaṇo bhavati? yadi kecit śraddhāpurogena pravrajanti, te ’smākaṃ paścācchramaṇā bhavanti |<br>
<a class='ref vai' id='vai217.025'>Vai 217.025</a> gupto gāndhika uvāca—ārya, ahaṃ tāvadgṛhavāse parigṛddho viṣayābhirataśca |<br>
<a class='ref vai' id='vai217.026'>Vai 217.026</a> na mayā śakyaṃ pravrajitum |<br>
api tu yo ’smākaṃ putro bhavati, taṃ vayamāryasya paścācchramaṇaṃ dāsyāmaḥ |<br>
<a class='ref vai' id='vai217.027'>Vai 217.027</a> sthavira uvāca—vatsa, evamastu |<br>
api tu dṛḍhapratijñāṃ smarethāstvamiti |<br>
<a class='ref vai' id='vai217.028'>Vai 217.028</a> yāvadguptasya gāndhikasya putro jātaḥ |<br>
tasyāśvagupta iti nāmadheyaṃ kṛtam |<br>
<a class='ref vai' id='vai217.029'>Vai 217.029</a> sa yadā mahān saṃvṛttastadā sthaviraḥ śāṇakavāsī guptaṃ gāndhikamadhigamyovāca—vatsa, tvayā pratijñātam—yo ’smākaṃ putro bhaviṣyati, taṃ vayamāryasya paścācchramaṇaṃ dāsyāmaḥ |<br>
<a class='ref vai' id='vai217.031'>Vai 217.031</a> anujānīhi, pravrajayiṣyāmīti |<br>
gāndhika uvāca—ārya, ayamasmākamekaputraḥ |<br>
marṣaya naḥ |<br>
<a class='ref vai' id='vai217.032'>Vai 217.032</a> yo ’smākaṃ dvitīyaḥ putro bhaviṣyati, taṃ vayamāryasya paścācchramaṇaṃ dāsyāmaḥ |<br>
yāvat sthavirah <a class='ref vai' id='vai218.000'>Vai 218.000</a>śāṇakavāsī samanvāharati—kimayaṃ sa upaguptah? paśyati neti |<br>
<a class='ref vai' id='vai218.001'>Vai 218.001</a> tena sthavireṇābhihitah—evamastu iti |<br>
<a class='ref vai' id='vai218.002'>Vai 218.002</a> tasya yāvaddvitīyaḥ putro jātaḥ |<br>
tasya dhanagupta iti nāma kṛtam |<br>
so ’pi yadā mahān saṃvṛttaḥ, tadā sthaviraḥ śāṇakavāsī guptaṃ gāndhikamuvāca—vatsa, tvayā pratijñātam—yo ’smākaṃ putro bhaviṣyati, taṃ vayamāryasya paścācchramaṇaṃ dāsyāmaḥ |<br>
<a class='ref vai' id='vai218.004'>Vai 218.004</a> ayaṃ ca te putro jātaḥ |<br>
<a class='ref vai' id='vai218.005'>Vai 218.005</a> anujānīhi, pravrajayiṣyāmīti |<br>
gāndhika uvāca—ārya marṣaya, eko ’smākaṃ dravyaṃ saṃśayiṣyati, sa āryasya dattaḥ |<br>
<a class='ref vai' id='vai218.007'>Vai 218.007</a> yāvat sthaviraḥ śāṇakavāsī samanvāharati—kimayaṃ sa upaguptah? paśyati neti |<br>
<a class='ref vai' id='vai218.008'>Vai 218.008</a> tataḥ sthavira uvāca—evamastu iti |<br>
yāvadguptasya gāndhikasya tṛtīyaḥ putro jāto ’bhirūpo darśanīyaḥ prasādiko ’tikrānto mānuṣavarṇamasamprāptaśca divyavarṇam |<br>
<a class='ref vai' id='vai218.009'>Vai 218.009</a> tasya vistareṇa jātau jātimahaṃ kṛtvā upagupta iti nāma kṛtam |<br>
<a class='ref vai' id='vai218.010'>Vai 218.010</a> so ’pi yadā mahān saṃvṛttaḥ, yāvat sthaviraśāṇakavāsī guptaṃ gāndhikamabhigamyovāca—vatsa, tvayā pratijñātam—yo ’smākaṃ tṛtīyaḥ putro bhaviṣyati, bayamāryasya dāsyāmaḥ paścācchramaṇārthe |<br>
<a class='ref vai' id='vai218.012'>Vai 218.012</a> ayaṃ te tṛtīyaḥ putra utpannaḥ |<br>
<a class='ref vai' id='vai218.013'>Vai 218.013</a> anujānīhi, pravrājayiṣyāmīti |<br>
gupto gāndhika uvāca—ārya, samayataḥ |<br>
yadā lābho ’nucchedo bhaviṣyatīti, tadā anujñāsyāmi |<br>
<a class='ref vai' id='vai218.014'>Vai 218.014</a> yadā tena samayaḥ kṛtaḥ, tadā māreṇa sarvāvatī mathurā gandhāviṣṭā |<br>
<a class='ref vai' id='vai218.015'>Vai 218.015</a> te sarve upaguptasakāśādgandhān krīṇanti |<br>
sa prabhūtāni dāsyati |<br>
yāvat sthaviraśāṇakavāsī upaguptasakāśaṃ gataḥ |<br>
<a class='ref vai' id='vai218.016'>Vai 218.016</a> upaguptaśca gandhāpaṇe sthitaḥ |<br>
sa dharmeṇa vyavahāraṃ karoti, gandhān vikrīṇīte |<br>
<a class='ref vai' id='vai218.017'>Vai 218.017</a> sa sthavireṇa śāṇakavāsinā abhihitah—vatsa, kīdṛśāste cittacetasikāḥ pravartante kliṣṭā vā akliṣṭā veti? upagupta uvāca—ārya, naiva jānāmi kīdṛśāḥ kliṣṭāścittacetasikāḥ, kīdṛśā akliṣṭā iti |<br>
<a class='ref vai' id='vai218.019'>Vai 218.019</a> sthaviraḥ śāṇakavāsī uvāca—vatsa, yadi kevalaṃ cittaṃ parijñātuṃ na śakyasi, pratipakṣaṃ mocayitum |<br>
<a class='ref vai' id='vai218.020'>Vai 218.020</a> tena tasya kṛṣṇikapaṭṭikā dattā pāṇḍurikā ca |<br>
<a class='ref vai' id='vai218.021'>Vai 218.021</a> yadi kliṣṭaṃ cittamutpadyate, kṛṣṇikāṃ paṭṭikāṃ sthāpaya |<br>
athākliṣṭaṃ cittamutpadyate, pāṇḍurāṃ paṭṭikāṃ sthāpaya |<br>
<a class='ref vai' id='vai218.022'>Vai 218.022</a> śubhāṃ manasi kuru, buddhānusmṛtiṃ ca bhāvayasveti tenāsya vyapadiṣṭam |<br>
<a class='ref vai' id='vai218.023'>Vai 218.023</a> tasya yāvadārabdhā ākliṣṭāścittacetasikāḥ pravartitum, sa dvau bhāgau kṛṣṇikānāṃ sthāpayati, ekaṃ pāṇḍurikāṇām |<br>
<a class='ref vai' id='vai218.024'>Vai 218.024</a> yāvadardhaṃ kuṣṇikānāṃ sthāpayati ardhaṃ pāṇḍurikāṇām |<br>
<a class='ref vai' id='vai218.025'>Vai 218.025</a> yāvat dvau bhāgau pāṇḍurikāṇāṃ sthāpayati, ekaṃ kṛṣṇikānām |<br>
yāvadanupūrveṇa sarvāṇyeva śuklāni cittānyutpadyante, sa pāṇḍurikāṇāmeva paṭṭikāṃ sthāpayati |<br>
<a class='ref vai' id='vai218.026'>Vai 218.026</a> dharmeṇa vyavahāraṃ karoti |<br>
|<br>
<a class='ref vai' id='vai218.028'>Vai 218.028</a> mathurāyāṃ vāsavadattā nāma gaṇikā |<br>
tasyā dāsī upaguptasakāśaṃ gatvā gandhān krīṇāti |<br>
<a class='ref vai' id='vai218.029'>Vai 218.029</a> so vāsavadattayā cocyate—dārike, muṣyate sa gāndhikastvayā |<br>
bahūn gandhānānayasīti |<br>
<a class='ref vai' id='vai218.030'>Vai 218.030</a> dārikovāca—āryaduhite, upagupto gāndhikadārako rūpasampannaścāturyamādhuryasampannaśca dharmeṇa vyavahāraṃ karori |<br>
<a class='ref vai' id='vai218.031'>Vai 218.031</a> śrutvā ca vāsavadattāyā upaguptasakāśe sānurāgaṃ cittamutpannam |<br>
tayā yāvaddāsī upaguptasakāśaṃ preṣitā—tvatsakāśamāgamiṣyāmi |<br>
<a class='ref vai' id='vai218.032'>Vai 218.032</a> icchāmi tvayā sārdhaṃ ratimanubhavitum |<br>
yāvaddāsyā <a class='ref vai' id='vai219.000'>Vai 219.000</a>upagutasya niveditam |<br>
<a class='ref vai' id='vai219.001'>Vai 219.001</a> upagupta uvāca akālaste bhagini maddarśanāyeti |<br>
vāsavadattā pañcabhiḥ purāṇaśataiḥ paricārayate |<br>
<a class='ref vai' id='vai219.002'>Vai 219.002</a> tasyā buddhirutpannā—niyataṃ pañca purāṇaśatāni notsahate dātum |<br>
tayā yāvaddāsī upaguptasakāśaṃ preṣitā—na mamāryaputrasakāśāt kārṣāpaṇenāpi prayojanam |<br>
<a class='ref vai' id='vai219.003'>Vai 219.003</a> kevalamāryaputreṇa saha ratimanubhaveyam |<br>
<a class='ref vai' id='vai219.004'>Vai 219.004</a> dāsyā tathā niveditam |<br>
upagupta uvāca—akālaste bhagini maddarśanāyeti |<br>
<a class='ref vai' id='vai219.005'>Vai 219.005</a> yāvadanyataraḥ śreṣṭhiputro vāsavadattāyāḥ sakāśaṃ praviṣṭaḥ |<br>
anyataraśca sārthavāha uttarāpathāt pañcaśatamaśvapaṇyaṃ gṛhītvā mathurāmanuprāptaḥ |<br>
<a class='ref vai' id='vai219.006'>Vai 219.006</a> tenābhihitam—katarā veśyā sarvapradhānā? tena śrutam—vāsavadatteti |<br>
<a class='ref vai' id='vai219.007'>Vai 219.007</a> sa pañca puraṇaśatāni gṛhītvā bahūṃśca prābhṛtān vāsavadattāyāḥ sakāśāmabhigataḥ |<br>
<a class='ref vai' id='vai219.008'>Vai 219.008</a> tato vāsavadattayā lobhākṛṣṭena taṃ śreṣṭhiputraṃ praghātayitvā^vaskare prakṣipya sārthavāhena saha ratimanubhutā |<br>
<a class='ref vai' id='vai219.009'>Vai 219.009</a> yāvat sa śreṣṭhiputro bandhubhiravaskarāduddhṛtya(tah) |<br>
rājño niveditam |<br>
<a class='ref vai' id='vai219.010'>Vai 219.010</a> tato rājñā abhihitam—gacchantu bhavantaḥ, vāsavadattāṃ hastapādau karṇanāsaṃ ca cchittvā śmaśāne chorayantu |<br>
<a class='ref vai' id='vai219.011'>Vai 219.011</a> yāvat tairvāsavadattā hastapādau karṇanāsaṃ ca cchittvā śmaśāne choritā |<br>
<a class='ref vai' id='vai219.012'>Vai 219.012</a> yāvadupaguptena śrutam—vāsavadattā hastapādau karṇanāsaṃ ca cchittvā śmaśāne choritā |<br>
<a class='ref vai' id='vai219.013'>Vai 219.013</a> tasya buddhirutpannā—pūrvaṃ tayā mama viṣayanimittaṃ darśanamākāṅkṣitam |<br>
idānīṃ tu tasyā hastapādau karṇanāsaṃ ca vikārtitau, idānīṃ tu tasyā darśanakāla iti |<br>
<a class='ref vai' id='vai219.014'>Vai 219.014</a> āha ca—<a class='ref vai' id='vai219.015'>Vai 219.015</a> yadā praśastāmbarasaṃvṛtāṅgī abhūdvicitrābharaṇairvibhūṣitā |<br>
<a class='ref vai' id='vai219.017'>Vai 219.017</a> mokṣārthināṃ janmaparānmukhānāṃ śreyastadāsyāstu na darśanaṃ syāt (2)|<br>
<a class='ref vai' id='vai219.019'>Vai 219.019</a> idānīṃ tu tasyāḥ kāle ’yaṃ draṣṭuṃ gatamānarāgaharṣāyāḥ |<br>
<a class='ref vai' id='vai219.020'>Vai 219.020</a> niśitāsivikṣatāyāḥ svabhāvaniyatasya rūpasya (3)|<br>
<a class='ref vai' id='vai219.021'>Vai 219.021</a> yāvadekena dārakenopasthāyakena cchatramādāya praśānteneryāpathena śmaśānamanuprāptaḥ |<br>
<a class='ref vai' id='vai219.022'>Vai 219.022</a> tasyāśca preṣikā pūrvaguṇānurāgāt samīpe ’vasthitā kākādīn nivārayati |<br>
tayā ca vāsavadattāyā niveditam—āryaduhitaḥ, yasya tvayā ahaṃ sakāśaṃ punaḥ punaranupreṣitā, ayaṃ sa upagupto ’bhyagataḥ |<br>
<a class='ref vai' id='vai219.024'>Vai 219.024</a> niyatameṣa kāmarāgārta āgato bhaviṣyati |<br>
śrutvā ca vāsavadattā kathayati—<a class='ref vai' id='vai219.026'>Vai 219.026</a> pranaṣṭaśobhāṃ duḥkhārtāṃ bhūmau rudhirapiñjarām |<br>
<a class='ref vai' id='vai219.027'>Vai 219.027</a> māṃ dṛṣṭvā kathametasya kāmarāgo bhaviṣyati (4)|<br>
<a class='ref vai' id='vai219.028'>Vai 219.028</a> tataḥ preṣikāmuvāca—yau hastapādau karṇanāsaṃ ca maccharīrādvikartitau, tau śleṣayeti |<br>
<a class='ref vai' id='vai219.029'>Vai 219.029</a> tayā yāvat śleṣayitvā paṭṭakena pracchāditā |<br>
upaguptaścāgatya vāsavadattāyā agrataḥ sthitaḥ |<br>
tato vāsavadattā upaguptamagrataḥ sthitaṃ dṛṣṭvā kathayati—āryaputra, yadā maccharīraṃ svasthabhūtaṃ viṣayaratyanukūlaṃ tadā mayā āryaputrasya punaḥ punardūtī visarjitā |<br>
<a class='ref vai' id='vai219.031'>Vai 219.031</a> āryaputreṇābhihitam—akālaste bhagini māṃ darśanāyeti |<br>
<a class='ref vai' id='vai220.001'>Vai 220.001</a> idānīṃ mama hastapādau karṇanāsau ca vikartitau, svarudhirakardama evāvasthitā |<br>
<a class='ref vai' id='vai220.002'>Vai 220.002</a> idānīṃ kimāgato ’si? āha ca—<a class='ref vai' id='vai220.003'>Vai 220.003</a> idam yadā paṅkajagarbhakomalaṃ mahārhavastrābharaṇairvibhūṣitam |<br>
<a class='ref vai' id='vai220.005'>Vai 220.005</a> babhūva gātraṃ mama darśanakṣamaṃ tadā na dṛṣṭo ’si mayālpabhāgyayā (5)|<br>
<a class='ref vai' id='vai220.007'>Vai 220.007</a> etarhi kiṃ draṣṭumihāgato ’si yadā śarīraṃ mama darśanākṣamam |<br>
<a class='ref vai' id='vai220.009'>Vai 220.009</a> nivṛttalīlāratiharṣavismayaṃ bhayāvahaṃ śoṇitapaṅkalepanam (6)|<br>
<a class='ref vai' id='vai220.011'>Vai 220.011</a> upagupta uvāca—<a class='ref vai' id='vai220.012'>Vai 220.012</a> nāhaṃ bhagini kāmārtaḥ saṃnidhāvāgatastava |<br>
<a class='ref vai' id='vai220.013'>Vai 220.013</a> kāmānāmaśubhānāṃ tu svabhāvaṃ draṣṭumāgataḥ (7)|<br>
<a class='ref vai' id='vai220.014'>Vai 220.014</a> pracchāditā vastravibhūṣaṇādyairbāhyairvicitrairmadanānukūlaiḥ |<br>
<a class='ref vai' id='vai220.016'>Vai 220.016</a> nirīkṣyamāṇā api yatnavadbhir nāpyatra dṛṣṭāsi bhavedyathāvat (8)|<br>
<a class='ref vai' id='vai220.018'>Vai 220.018</a> idaṃ tu rūpaṃ tava dṛśyametat sthitaṃ svabhāve racanādviyuktam |<br>
<a class='ref vai' id='vai220.020'>Vai 220.020</a> te ’paṇḍitāste ca vigarhaṇīyā ye prākṛte ’smin kuṇape ramante (9)|<br>
<a class='ref vai' id='vai220.022'>Vai 220.022</a> tvacāvanaddhe rudhirāvasakte carmāvṛte māṃsaghanāvalipte |<br>
<a class='ref vai' id='vai220.024'>Vai 220.024</a> śirāsahasraiśca vṛte samantāt ko nāma rajyeta itaḥ śarīre (10)|<br>
<a class='ref vai' id='vai220.026'>Vai 220.026</a> api ca bhagini |<br>
<a class='ref vai' id='vai220.027'>Vai 220.027</a> bahirbhadrāṇi rūpāṇi dṛṣṭvā bālo ’bhirajyate |<br>
<a class='ref vai' id='vai220.028'>Vai 220.028</a> abhyantaraviduṣṭāni jñātvā dhīro virajyate (11)|<br>
<a class='ref vai' id='vai220.029'>Vai 220.029</a> avakṛṣṭāvakṛṣṭasya kuṇapasya hyamedhyatā |<br>
<a class='ref vai' id='vai220.030'>Vai 220.030</a> medhyāḥ kāmopasaṃhārāḥ kāminaḥ śubhasaṃjñinaḥ (12)|<br>
iha hi—<a class='ref vai' id='vai221.002'>Vai 221.002</a> daurgandhyaṃ prativāryate bahuvidhairgandhairamedhyākarairvaikṛtyaṃ bahirādhriyeta vividhairvastrādibhirbhūṣaṇaiḥ |<br>
<a class='ref vai' id='vai221.004'>Vai 221.004</a> svedakledamalādayo ’pyaśucayastānnirharatyambhasā yenāmedhyakaraṅkametadaśubhaṃ kāmātmabhiḥ sevyate (13)|<br>
<a class='ref vai' id='vai221.006'>Vai 221.006</a> saṃbuddhasya tu ye vacaḥ suvacasaḥ śṛṇvanti kurvantyapi te kāmāñ śramaśokaduḥkhajananān sadbhiḥ sadā garhitān |<br>
<a class='ref vai' id='vai221.008'>Vai 221.008</a> tyaktvā kāmanimittamuktamanasaḥ śānte vane nirgatāḥ pāram yānti bhavārṇavasya mahataḥ saṃśritya mārgaplavam (14)|<br>
<a class='ref vai' id='vai221.010'>Vai 221.010</a> śrutvā vāsavadattā saṃsārādudvignā |<br>
buddhaguṇānusmaraṇāccāvarjitahṛdayovāca—<a class='ref vai' id='vai221.011'>Vai 221.011</a> evametattathā sarvam yathā vadasi paṇḍita |<br>
<a class='ref vai' id='vai221.012'>Vai 221.012</a> me tvāṃ sādhuṃ samāsādya buddhasya vacanaṃ śrutam (15)|<br>
<a class='ref vai' id='vai221.013'>Vai 221.013</a> yāvadupaguptena vāsavadattāyā anupūrvikāṃ kathāṃ kṛtvā satyāni saṃprakāśitāni |<br>
<a class='ref vai' id='vai221.014'>Vai 221.014</a> upaguptaśca vāsavadattāyāḥ śarīrasvabhāvamavagamya kāmadhātuvairāgyaṃ gataḥ |<br>
tenātmīyayā dharmadeśanayā sahasatyābhisamayādanāgāmiphalaṃ vāsavadattayā ca srotāpattiphalaṃ prāptam |<br>
<a class='ref vai' id='vai221.015'>Vai 221.015</a> tato vāsavadattā dṛṣṭasatyā upaguptaṃ saṃrāgayantyuvāca—<a class='ref vai' id='vai221.017'>Vai 221.017</a> tavānubhāvātpihitaḥ sughoro hyapāyamārgo bahudoṣayuktaḥ |<br>
<a class='ref vai' id='vai221.019'>Vai 221.019</a> apāvṛtā svargagatiḥ supuṇyā nirvāṇamārgaśca mayopalabdhaḥ (16)|<br>
<a class='ref vai' id='vai221.021'>Vai 221.021</a> api ca |<br>
eṣāhaṃ taṃ bhagavantaṃ tathāgatamarhantaṃ samyaksambuddhaṃ śaraṇaṃ gacchāmi dharma ca bhikṣusaṃghaṃ cetyāha—<a class='ref vai' id='vai221.023'>Vai 221.023</a> eṣā vrajāmi śaraṇaṃ vibuddhanavakamalavimaladhavalanetram |<br>
<a class='ref vai' id='vai221.024'>Vai 221.024</a> tamamarabudhajanamahitaṃ jinaṃ virāgaṃ ca saṃghaṃ ca (17)|<br>
iti |<br>
|<br>
<a class='ref vai' id='vai221.025'>Vai 221.025</a> yāvadupagupto vāsavadattāṃ dharmyayā kathayā saṃdarśya prakrāntaḥ |<br>
aciraprakrānte copagupte vāsavadattā kālagatā deveṣūpapannā |<br>
<a class='ref vai' id='vai221.026'>Vai 221.026</a> devataiśca mathurāyāmārocitam—vāsavadattayā upaguptasakāśāddharmadeśanāṃ śrutvā āryasatyāni dṛṣṭāni, deveṣūpapanneti |<br>
<a class='ref vai' id='vai221.027'>Vai 221.027</a> śrutvā ca mathurāvāsatavyena janakāyena vāsavadattāyāḥ śarīre pūjā kṛtā |<br>
|<br>
<a class='ref vai' id='vai221.029'>Vai 221.029</a> yāvat sthaviraḥ śāṇakavāsī guptaṃ gāndhikamabhigamyovāca—anujānīhi upaguptaṃ pravrājayiṣyāmīti |<br>
<a class='ref vai' id='vai221.030'>Vai 221.030</a> gupto gāndhika uvāca—ārya, eṣa samayaḥ |<br>
yadā na lābho na cchedo bhaviṣyati, tadā anujñāsyāmīti |<br>
<a class='ref vai' id='vai221.031'>Vai 221.031</a> yāvat sthaviraśāṇakavāsinā ṛddhyā tathā adhiṣṭhitam yathā <a class='ref vai' id='vai222.000'>Vai 222.000</a> <a class='ref vai' id='vai222.001'>Vai 222.001</a> na lābho na cchedaḥ |<br>
tato gupto gāndhiko gaṇayati, tulayati, māpayati, paśyati—na lābho na cchedaḥ |<br>
<a class='ref vai' id='vai222.002'>Vai 222.002</a> tataḥ sthaviraḥ śāṇakavāsī guptaṃ gāndhikamuvāca—ayaṃ hi bhagavatā buddhena nirdiṣṭo mama varṣaśataparinirvṛtasya buddhakāryaṃ kariṣyatīti |<br>
<a class='ref vai' id='vai222.003'>Vai 222.003</a> anujānīhi, pravrājayiṣyāmīti |<br>
yāvadguptena gāndhikenābhyanujñātaḥ |<br>
<a class='ref vai' id='vai222.004'>Vai 222.004</a> tataḥ sthavireṇa śāṇakavāsinā upagupto naṭabhaṭikāraṇyāyatanaṃ nītaḥ, upasampāditaśca |<br>
<a class='ref vai' id='vai222.005'>Vai 222.005</a> jñapticaturthaṃ ca karma vyavasitam |<br>
upaguptena ca sarvakleśaprahāṇādarhattvaṃ sākṣātkṛtam |<br>
<a class='ref vai' id='vai222.006'>Vai 222.006</a> tataḥ sthavireṇa śāṇakavāsinābhihitam—vatsa upagupta, tvaṃ bhagavatā nirdiṣṭo vaiṣaśataparinirvṛtasya mamopagupto nāma bhikṣurbhaviṣyatyalakṣaṇako buddhaḥ, yo mama varṣaśataparinirvṛtasya buddhakāryaṃ kariṣyatīti |<br>
<a class='ref vai' id='vai222.008'>Vai 222.008</a> eṣo ’gro me ānanda śrāvakāṇāmavavādakānām yaduta upagupto bhikṣuḥ |<br>
<a class='ref vai' id='vai222.009'>Vai 222.009</a> idānīṃ vatsa śāsanahitaṃ kuruṣveti |<br>
upagupta uvāca—evamastu iti |<br>
<a class='ref vai' id='vai222.010'>Vai 222.010</a> tataḥ sa dharmaśravaṇe ’dhīṣṭaḥ |<br>
mathurāyāṃ ca śabdo visṛtah—upagupto nāmālakṣaṇako buddho ’dya dharmaṃ deśayiṣyatīti |<br>
<a class='ref vai' id='vai222.011'>Vai 222.011</a> śrutvā cānekāni prāṇiśatasahasrāṇi nirgatāni |<br>
yāvat sthaviropaguptaḥ samāpadyāvalokayati—kathaṃ tathāgatena pariṣaṇṇā? paśyati cārdhacandrākāreṇa parṣadavasthitā |<br>
<a class='ref vai' id='vai222.013'>Vai 222.013</a> yāvadavalokayati—kathaṃ tathāgatena dharmadeśanā kṛtā? paśyati pūrvakālakaraṇīyāṃ kathāṃ kṛtvā satyasamprakāśanā kṛtā |<br>
<a class='ref vai' id='vai222.014'>Vai 222.014</a> so ’pi pūrvakālakaraṇīyāṃ kathāṃ kṛtvā satyasamprakāśanāṃ kartumārabdhaḥ |<br>
<a class='ref vai' id='vai222.015'>Vai 222.015</a> māreṇa ca tasyāṃ parṣadi muktāhāravarṣamutsṛṣṭam, vaineyānāṃ manāṃsi vyākulīkṛtāni, ekenāpi satyadarśanaṃ na kṛtam |<br>
<a class='ref vai' id='vai222.016'>Vai 222.016</a> yāvat sthaviropagupto vyavalokayati—kenāyaṃ vyākṣepaḥ kṛtah? paśyati māreṇa |<br>
<a class='ref vai' id='vai222.017'>Vai 222.017</a> yāvaddvitīye divase bahutarako janakāyo nirgataḥ |<br>
upagupto dharmaṃ deśayati, muktāhāraṃ ca varṣopavarṣitamiti |<br>
<a class='ref vai' id='vai222.018'>Vai 222.018</a> yāvat dvitīye ’pi divase sthaviropaguptena pūrvakālakaraṇīyāṃ kathāṃ kṛtvā satyasamprakāśanāyāmārabdhāyāṃ māreṇa cāsyāṃ parṣadi suvarṇavarṣamutsṛṣṭam, vaineyānāṃ manāṃsi saṃlakṣobhitāni, ekenāpi satyadarśanaṃ na kṛtam |<br>
<a class='ref vai' id='vai222.020'>Vai 222.020</a> yāvat sthaviropagupto vyavalokayati—kenāyaṃ vyākṣepaḥ kṛtah? paśyati māreṇa pāpīyaseti |<br>
<a class='ref vai' id='vai222.021'>Vai 222.021</a> yāvat tṛtīye śivase bahutarako janakāyo nirgataḥ |<br>
<a class='ref vai' id='vai222.022'>Vai 222.022</a> upagupto dharmaṃ deśayati, muktāvarṣaṃ suvarṇavarṣaṃ ca patatīti |<br>
<a class='ref vai' id='vai222.023'>Vai 222.023</a> yāvat tṛtīye ’pi divase sthaviropaguptaḥ pūrvakālakaraṇīyāṃ kathāṃ kṛtvā satyā nyārabdhaḥ saṃprakāśayitum |<br>
<a class='ref vai' id='vai222.024'>Vai 222.024</a> māreṇa ca nātidūre nāṭakamārabdham |<br>
divyāni ca vādyāni saṃpravāditāni, divyāścāpsaraso nāṭayituṃ pravṛttāḥ |<br>
<a class='ref vai' id='vai222.025'>Vai 222.025</a> yāvadvītarāgo janakāyo divyāni rūpāṇi dṛṣṭvā divyāṃśca śabdāñ śrutvā māreṇākṛṣṭaḥ |<br>
<a class='ref vai' id='vai222.026'>Vai 222.026</a> ato māreṇopaguptasya parṣadākṛṣṭā |<br>
praītimanasā māreṇa sthaviropaguptasya śirasi mālā buddhā |<br>
<a class='ref vai' id='vai222.027'>Vai 222.027</a> yāvat sthaviropaguptaḥ samanvāharitumārabdhah—ko ’yam? paśyati māraḥ |<br>
<a class='ref vai' id='vai222.028'>Vai 222.028</a> tasya buddhirutpannā—ayaṃ māro bhagavacchāsane mahāntaṃ vyākṣepaṃ karoti |<br>
<a class='ref vai' id='vai222.029'>Vai 222.029</a> kimarthamayaṃ bhagavatā na vinītah? paśyati mamāyaṃ vineyaḥ |<br>
tasya ca vinayāt sattvānugrahādahaṃ bhagavatā alakṣaṇako buddho nirdiṣṭaḥ |<br>
<a class='ref vai' id='vai222.030'>Vai 222.030</a> yāvat sthaviropaguptaḥ samanvāharati—kimasya vinayakāla upasthita āhosvinneti? paśyati—vinayakāla upasthitaḥ |<br>
<a class='ref vai' id='vai222.031'>Vai 222.031</a> tataḥ sthaviropaguptena trayaḥ kuṇapā gṛhītāh—ahikṛṇapaṃ kurkurakuṇapaṃ manuṣyakuṇapam |<br>
<a class='ref vai' id='vai222.032'>Vai 222.032</a> ṛddhyā ca <a class='ref vai' id='vai223.000'>Vai 223.000</a>puṣpamālāmabhinirmāya mārasakāśamabhigataḥ |<br>
<a class='ref vai' id='vai223.001'>Vai 223.001</a> dṛṣṭvā ca mārasya prītirutpannā—upagupto ’pi mayā ākṛṣṭa iti |<br>
<a class='ref vai' id='vai223.002'>Vai 223.002</a> tato māreṇa svaśarīramupanāmitam |<br>
sthaviropaguptaḥ svayameva badhnāti |<br>
tataḥ sthaviropaguptenāhikuṇapaṃ mārasya baddham, kurkurakuṇapaṃ grīvāyām, karṇavasaktaṃ manuṣyakuṇapaṃ ca |<br>
<a class='ref vai' id='vai223.004'>Vai 223.004</a> tataḥ samālabhyovāca—<a class='ref vai' id='vai223.005'>Vai 223.005</a> bhikṣujanapratikūlā mālā baddhā yathaiva me bhavatā |<br>
<a class='ref vai' id='vai223.006'>Vai 223.006</a> kāmijanapratikūlaṃ tava kuṇapamidaṃ mayā baddham (18)|<br>
<a class='ref vai' id='vai223.007'>Vai 223.007</a> yatte balaṃ bhavati tatpratidarśayasva buddhātmajena hi sahādya samāgato ’si |<br>
<a class='ref vai' id='vai223.009'>Vai 223.009</a> udvṛttamapyanilabhinnataraṃgavakraṃ vyāvartane malayakukṣiṣu sāgarāmbhaḥ (19)|<br>
<a class='ref vai' id='vai223.011'>Vai 223.011</a> atha mārastaṃ kuṇapamapanetumārabdhaḥ |<br>
paramapi ca svayamanupraviśya pipīlika ivādrirājamapanayituṃ na śaśāka |<br>
<a class='ref vai' id='vai223.012'>Vai 223.012</a> asamartho vaihāyasamutpatyovāca—<a class='ref vai' id='vai223.013'>Vai 223.013</a> yadi moktuṃ na śakyāmi kaṇṭhāt śvakuṇapaṃ svayam |<br>
<a class='ref vai' id='vai223.014'>Vai 223.014</a> anye devāpi mokṣyante matto ’bhyadhikatejasaḥ (20)|<br>
<a class='ref vai' id='vai223.015'>Vai 223.015</a> sthavira uvāca—<a class='ref vai' id='vai223.016'>Vai 223.016</a> brahmāṇaṃ śaraṇaṃ śatakratuṃ vā dīptaṃ vā praviśa hutāśamarṇavaṃ vā |<br>
<a class='ref vai' id='vai223.018'>Vai 223.018</a> na kledaṃ na ca pariśoṣaṇaṃ na bhedaṃ kaṇṭhasthaṃ kuṇapamidaṃ tu yāsyatīha (21)|<br>
<a class='ref vai' id='vai223.020'>Vai 223.020</a> samahendrarudropendradraviṇeśvarayamavaruṇakuberavāsavadīnāṃ devānāmabhigamya akṛtārtha eva brahmāṇamabhigataḥ |<br>
<a class='ref vai' id='vai223.021'>Vai 223.021</a> tena coktah—marṣaya vatsa, <a class='ref vai' id='vai223.022'>Vai 223.022</a> śiṣyeṇa daśabalasya svayamṛddhyā kṛtāntamaryādā |<br>
<a class='ref vai' id='vai223.023'>Vai 223.023</a> kastāṃ bhettuṃ śakto velāṃ varuṇālayasyeva (22)|<br>
<a class='ref vai' id='vai223.024'>Vai 223.024</a> api padmanālasūtraiebaddhvā himavantamuccharet kaścit |<br>
<a class='ref vai' id='vai223.025'>Vai 223.025</a> na tu tava kaṇṭhāsaktaṃ śvakuṇapamidamuddhareyamaham (23)|<br>
<a class='ref vai' id='vai223.026'>Vai 223.026</a> kāmaṃ mamāpi mahadasti balaṃ tathāpi nāhaṃ tathāgatasutasya balena tulyaḥ |<br>
<a class='ref vai' id='vai223.028'>Vai 223.028</a> tejasvināṃ na khalu na jvalane ’sti kiṃ tu nāsau dyutirhutavahe ravimaṇḍale yā (24)|<br>
māro ’bravīt—kimidānīmājñāpayasi? kaṃ śaraṇaṃ vrajāmīti? brahmābravīt—<a class='ref vai' id='vai224.002'>Vai 224.002</a> śaghrīṃ tameva śaraṇaṃ vraja yaṃ sametya bhraṣṭo hi yaḥ kṣititale bhavatīha janturuttiṣṭhati kṣitimasāvavalambya bhūyaḥ (25)|<br>
<a class='ref vai' id='vai224.006'>Vai 224.006</a> atha mārastathāgataśiṣyasāmarthyamupalabhya cintayāmāsa—<a class='ref vai' id='vai224.007'>Vai 224.007</a> brahmaṇā pūjyate yasya śiṣyāṇāmapi śāsanam |<br>
<a class='ref vai' id='vai224.008'>Vai 224.008</a> tasya buddhasya sāmarthya pramātuṃ ko nu śaknuyāt (26)|<br>
<a class='ref vai' id='vai224.009'>Vai 224.009</a> kartukāmo ’bhaviṣyatkāṃ śiṣṭiṃ sa mama suvrataḥ |<br>
<a class='ref vai' id='vai224.010'>Vai 224.010</a> yāṃ nākariṣyatkṣāntyā tu tenāhamanurakṣitaḥ (27)|<br>
<a class='ref vai' id='vai224.011'>Vai 224.011</a> kiṃ bahunā?<a class='ref vai' id='vai224.012'>Vai 224.012</a> adyāvaimi munermahākaruṇatāṃ tasyātimaitryātmanaḥ sarvopadravavipramuktamanasaścāmīkarādridyuteḥ |<br>
<a class='ref vai' id='vai224.014'>Vai 224.014</a> mohāndhena hi tatra tatra sa mayā taistair nayaiḥ kheditastenāhaṃ ca tathāpi nāma balinā naivāpriyaṃ śrāvitaḥ (28)|<br>
<a class='ref vai' id='vai224.016'>Vai 224.016</a> atha kāmadhātvadhipatirmāro nāstyanyā gatiranyatropaguptakādeveti jñātvā sarvamutsṛjya sthaviropaguptasamīpamupetya pādayor nipatyovāca—bhadanta, kimaviditametadbhadantasya yathā bodhimūlamupādāya mayā bhagavato vipriyaśatāni kṛtāni? kutah?<a class='ref vai' id='vai224.019'>Vai 224.019</a> śālāyāṃ brāhmaṇagrāme māmāsādya sa gautamaḥ |<br>
<a class='ref vai' id='vai224.020'>Vai 224.020</a> bhaktacchedamapi prāpya nākārṣānmama vipriyam (29)|<br>
<a class='ref vai' id='vai224.021'>Vai 224.021</a> gaurbhūtvā sarpavat sthitvā kṛtvā śākaṭikākṛtim |<br>
<a class='ref vai' id='vai224.022'>Vai 224.022</a> sa mayāyāsito nātho na cāhaṃ tena hiṃsitaḥ (30)|<br>
<a class='ref vai' id='vai224.023'>Vai 224.023</a> tvayā punarahaṃ vīra tyaktvā (tu) sahajāṃ dāyām |<br>
<a class='ref vai' id='vai224.024'>Vai 224.024</a> sadevāsuramadhyeṣu lokeṣvadya viḍambitaḥ (31)|<br>
<a class='ref vai' id='vai224.025'>Vai 224.025</a> sthaviro ’bravīt—pāpīyan, kathamaparīkṣyaiva tathāgatamāhātmyeṣyu śrāvakamupasaṃharasi—<a class='ref vai' id='vai224.026'>Vai 224.026</a> kiṃ sarṣapeṇa samatāṃ nayasīha meruṃ khadyotakena raviṃ maṇḍalinā samudram |<br>
<a class='ref vai' id='vai224.028'>Vai 224.028</a> anyā hi sā daśabalasya kṛpā prajāsu na śrāvakasya hi mahākaruṇāsti saumya (32)|<br>
<a class='ref vai' id='vai224.030'>Vai 224.030</a> api ca—<a class='ref vai' id='vai224.031'>Vai 224.031</a> yadarthena bhagavatā sāparodho ’pi marṣitaḥ |<br>
<a class='ref vai' id='vai224.032'>Vai 224.032</a> idaṃ tat kāraṇaṃ sākṣādasmābhirupalakṣitam (33)|<br>
māra uvāca—<a class='ref vai' id='vai225.002'>Vai 225.002</a> brūhi brūhi śrīmatastasya bhāvaṃ saṅgaṃ chettuṃ kṣāntiguptavratasya |<br>
<a class='ref vai' id='vai225.004'>Vai 225.004</a> yo ’sau mohānnityamāyāsito me tenāhaṃ ca prekṣito maitryeṇaiva (34)|<br>
<a class='ref vai' id='vai225.006'>Vai 225.006</a> sthavira uvāca—śṛṇu saumya, tvaṃ hi bhagavatyasakṛdasakṛdavaskhalitaḥ |<br>
na ca buddhāvropitānāmakuśalānāṃ dharmāṇāmanyat prakṣālanamanyatra tathāgataprasādādeva |<br>
<a class='ref vai' id='vai225.008'>Vai 225.008</a> tadetatkāraṇaṃ tena paśyatā dīrghadarśinā |<br>
<a class='ref vai' id='vai225.009'>Vai 225.009</a> tvaṃ nāpriyamiha proktaḥ priyāṇyeva tu lambhitaḥ (35)|<br>
<a class='ref vai' id='vai225.010'>Vai 225.010</a> nyāyenānena bhaktistava hṛdi janitā tenāgramatinā svalpāpi hyatra bhaktirbhavati matimatāṃ nirvāṇaphaladā |<br>
<a class='ref vai' id='vai225.012'>Vai 225.012</a> saṃkṣepādyatkṛtaṃ te vṛjinamiha mune mohāndhamanasā sarvaṃ prakṣālitaṃ tattava hṛdayagataiḥ śraddhāmbuvisaraiḥ (36)|<br>
<a class='ref vai' id='vai225.014'>Vai 225.014</a> atha māraḥ kadambapuṣpavadāhṛṣṭaromakūpaḥ sarvāṅgena praṇipatyovāca—<a class='ref vai' id='vai225.015'>Vai 225.015</a> sthāne mayā bahuvidhaṃ parikhedito ’sau prāk siddhitaśca bhuvi siddhamanorathena |<br>
<a class='ref vai' id='vai225.017'>Vai 225.017</a> sarvaṃ ca marṣitamṛṣipravareṇa tena putrāparādha iva sānunayena pitrā (37)|<br>
<a class='ref vai' id='vai225.019'>Vai 225.019</a> sa buddhaprasādāpyāyitamanāḥ suciraṃ buddhaguṇānanusmṛtya sthavirasya padayor nipatyovāca—<a class='ref vai' id='vai225.020'>Vai 225.020</a> anugraho paraḥ kṛtastvayā niveśitam yanmayi buddhagauravam |<br>
<a class='ref vai' id='vai225.022'>Vai 225.022</a> idaṃ tu kaṇṭhavyavalambi maitryā maharṣikopābharaṇaṃ visarjaya (38)|<br>
<a class='ref vai' id='vai225.024'>Vai 225.024</a> sthavira uvāca—samayato vimokṣyāmīti |<br>
māra uvāca—kaḥ samaya iti? sthavira uvāca—adyaprabhṛti bhikṣavo na viheṭhayitavyā iti |<br>
<a class='ref vai' id='vai225.025'>Vai 225.025</a> māro ’bravīt—na viheṭhayiṣye |<br>
kamaparamājñāpayasīti? sthavira uvāca—evaṃ tāvacchāsanakāryaṃ prati mamājñā |<br>
<a class='ref vai' id='vai225.026'>Vai 225.026</a> svakāryaṃ prati vijñāpayiṣyāmi bhavantam |<br>
<a class='ref vai' id='vai225.027'>Vai 225.027</a> tato māraḥ sasambhrama uvāca—prasīda sthavira, kimājñāpayasi? sthaviro ’bravīt—svayamavagacchasi—yadahaṃ varṣaśataparinirvṛte bhagavati pravrajitaḥ, taddharmakāyo mayā tasya dṛṣṭaḥ |<br>
<a class='ref vai' id='vai225.029'>Vai 225.029</a> trailokyanāthasya kāñcanādrinibhastasya na dṛṣṭo rūpakāyo me |<br>
tadanu tvamanugrahamapratimimiha vidarśaya buddhavigraham |<br>
226.003, priyamadhikamato hi nāstiṃ me daśabalarūpakutūhalo hyāham (39)|<br>
<a class='ref vai' id='vai226.005'>Vai 226.005</a> māra uvāca—tena hi mamāpi samayaḥ śrūyatām |<br>
<a class='ref vai' id='vai226.006'>Vai 226.006</a> sahasā tamihodvīkṣya buddhanepathyadhāriṇam |<br>
<a class='ref vai' id='vai226.007'>Vai 226.007</a> na praṇāmastvayā kāryaḥ sarvajñaguṇagauravāt (40)|<br>
<a class='ref vai' id='vai226.008'>Vai 226.008</a> buddhānusmṛtipeśalena manasā pūjām yadi tvaṃ mayi svalpāmapyupadarśayiṣyasi vibho dagdho bhaviṣyāmyaham |<br>
<a class='ref vai' id='vai226.010'>Vai 226.010</a> kā śaktirmama vītarāgavihitāṃ soḍhuṃ praṇāmakriyāṃ hastanyāsamivodvahanti na gajasyairaṇḍavṛkṣāṅkurāḥ (41)|<br>
<a class='ref vai' id='vai226.012'>Vai 226.012</a> sthaviro ’pyāha—evamastu |<br>
na bhavantaṃ praṇamiṣyāmīti |<br>
māro ’bravīt—tena hi muhūrtamāgamaya, yāvadahaṃ vanagahanamanupraviśya—<a class='ref vai' id='vai226.014'>Vai 226.014</a> śūraṃ vañcayituṃ purā vyavasitenottaptahemaprabhaṃ bauddhaṃ rūpamacintyabuddhivibhavādāsīnmayā yatkṛtam |<br>
<a class='ref vai' id='vai226.016'>Vai 226.016</a> kṛtvā rūpamahaṃ tadeva nayanaprahlādikaṃ dehināmeṣo ’pyarkamayūkhajālamamalaṃ bhāmaṇḍalenākṣipan (42)|<br>
<a class='ref vai' id='vai226.018'>Vai 226.018</a> atha sthavirah evamastu ityuktvā taṃ kuṇapamapanīya tathāgatarūpadarśanotsuko ’vasthitaḥ |<br>
<a class='ref vai' id='vai226.019'>Vai 226.019</a> māraśca vanagahanamanupraviśya buddharūpaṃ kṛtvā naṭa iva suruciranepathyastasmādvanagahanādārabdho nikṣramitum |<br>
<a class='ref vai' id='vai226.020'>Vai 226.020</a> vakṣyate hi—<a class='ref vai' id='vai226.021'>Vai 226.021</a> tathāgataṃ vapurathottamalakṣaṇāḍhyamādarśayannayanaśāntikaraṃ narāṇām |<br>
<a class='ref vai' id='vai226.023'>Vai 226.023</a> pratyagraraṅgamiva citrapaṭaṃ mahārhamuddhāṭayan vanamasau tadalaṃcakāra (43)|<br>
|<br>
<a class='ref vai' id='vai226.025'>Vai 226.025</a> atha vyāmaprabhāmaṇḍalamaṇḍitamasecanakadarśanaṃ bhagavato rūpamabhinirmāya dakṣiṇe pārśve sthaviraśāradvatīputraṃ vāmapārśve sthaviramahāmaudgalyāyanaṃ pṛṣṭhataścāyuṣmantamānandaṃ buddhapātravyagrahastaṃ sthaviramahākaśyapāniruddhasubhūtipramṛtīnāṃ ca mahāśrāvakāṇāṃ rūpāṇyabhinirmāya ardhatrayodaśabhirbhikṣuśatairardhacandreṇānuparivṛtaṃ buddhaveṣamādarśayitvā māraḥ sthaviropaguptasyāntikamājagāma |<br>
<a class='ref vai' id='vai226.029'>Vai 226.029</a> sthaviropaguptasya ca bhagavato rūpamidamīdṛśamiti prāmodyamutpannam |<br>
sa pramuditamanāstvaritamāsanādutthāya nirīkṣamāṇa uvāca—dhigastu tāṃ niṣkaruṇāmanityatāṃ bhinatti rūpāṇi yadīdṛśānyapi |<br>
<a class='ref vai' id='vai227.003'>Vai 227.003</a> śarīramīdṛkkila tanmahāmuneranityatāṃ prāpya vināśamāgatam (44)|<br>
<a class='ref vai' id='vai227.005'>Vai 227.005</a> sa buddhāvalambanayā smṛtyā tathāpyāsaktamanāḥ saṃvṛtto yathā buddhaṃ bhagavantamahaṃ paśyāmīti vyaktamupāgataḥ |<br>
<a class='ref vai' id='vai227.006'>Vai 227.006</a> sa padmamukulapratimamañjaliṃ kṛtvovāca—aho rūpaśobhā bhagavataḥ |<br>
<a class='ref vai' id='vai227.007'>Vai 227.007</a> kiṃ bahunā?<a class='ref vai' id='vai227.008'>Vai 227.008</a> vaktreṇābhibhavatyayaṃ hi kamalaṃ nīlotpalaṃ cakṣuṣā kāntyā puṣpavanaṃ ghanaṃ priyatayā candraṃ samāptadyutim |<br>
<a class='ref vai' id='vai227.010'>Vai 227.010</a> gāmbhīryeṇa mahodadhiṃ sthiratayā meruṃ raviṃ tejasā gatyā siṃhamavekṣitena vṛṣabhaṃ varṇena cāmīkaram (45)|<br>
<a class='ref vai' id='vai227.012'>Vai 227.012</a> sa bhūyasyā mātrayā harṣaṇāpūryamāṇahṛdayo vyāpinā svareṇovāca—<a class='ref vai' id='vai227.013'>Vai 227.013</a> aho bhāvaviśuddhānāṃ karmaṇo madhuraṃ phalam |<br>
<a class='ref vai' id='vai227.014'>Vai 227.014</a> karmaṇedaṃ kṛtaṃ rūpaṃ naiśvaryeṇa yadṛcchayā (46)|<br>
<a class='ref vai' id='vai227.015'>Vai 227.015</a> yattatkalpasahasrakoṭiniyutairvākkāyacittodbhavaṃ dānakṣāntisamādhibuddhiniyamaistenārhatā śodhitam |<br>
<a class='ref vai' id='vai227.017'>Vai 227.017</a> tenedaṃ jananetrakāntamamalaṃ rūpaṃ samutthāpitam yaṃ dṛṣṭvā ripurapyabhipramuditaḥ syātkiṃ punarmadvidhaḥ (47)|<br>
<a class='ref vai' id='vai227.019'>Vai 227.019</a> saṃbuddhālambanaiḥ saṃjñāṃ vismṛtya buddhasaṃjñāmadhiṣṭhāya mūlanikṛtta iva drumaḥ sarvaśarīreṇa mārasya pādayor nipatitaḥ |<br>
<a class='ref vai' id='vai227.020'>Vai 227.020</a> atha māraḥ sasambhramo ’bravīt—evaṃ taṃ bhadanta nārhasi samayaṃ vyatikramitum |<br>
<a class='ref vai' id='vai227.021'>Vai 227.021</a> sthavira uvāca—kaḥ samaya iti? māra uvāca—nanu pratijñātaṃ bhadantena—nāhaṃ bhavantaṃ praṇamiṣyāmīti |<br>
<a class='ref vai' id='vai227.022'>Vai 227.022</a> tataḥ sthaviropaguptaḥ pṛthivītalādutthāya sagadgadakaṇṭho ’bravīt—pāpīyan,<a class='ref vai' id='vai227.024'>Vai 227.024</a> na khalu na viditaṃ me yasya vādipradhāno jalavihata ivāgnir nirvṛtiṃ saṃprayātaḥ |<br>
<a class='ref vai' id='vai227.026'>Vai 227.026</a> api tu nayanakāntāmākṛtiṃ tasya dṛṣṭvā tamṛṣimabhinato ’haṃ tvāṃ tu nābhyarcayāmi (48)|<br>
<a class='ref vai' id='vai227.028'>Vai 227.028</a> māra uvāca—kathamihāhaṃ nārcito bhavāmi, yadevaṃ māṃ praṇamasīti |<br>
sthaviro ’bravīt—śrūyatām, yathā tvaṃ naiva mayā abhyarcito bhavasi, na ca mayā samayātikramaḥ kṛta iti |<br>
mṛṇmayeṣu pratikṛtiṣvamarāṇām yathā janaḥ |<br>
<a class='ref vai' id='vai228.002'>Vai 228.002</a> mṛtasaṃjñāmanādṛtya namatyamarasaṃjñayā (49)|<br>
<a class='ref vai' id='vai228.003'>Vai 228.003</a> tathāhaṃ tvāmihodvīkṣya lokanāthavapurdharam |<br>
<a class='ref vai' id='vai228.004'>Vai 228.004</a> mārasaṃjñāmanādṛtya nataḥ sugatasaṃjñayā (50)|<br>
<a class='ref vai' id='vai228.005'>Vai 228.005</a> atha māro buddhaveṣamantardhāpayitvā sthaviropaguptamabhyarcya prakrāntaḥ |<br>
yāvaccaturthe divase māraḥ svayameva mathurāyāṃ ghaṇṭāvaghoṣitumārabdhah—yo yuṣmākaṃ svargāpavargasukhaṃ prārthayate, sa sthaviroaguptasakāśāddharmaṃ śṛṇotu, yaiśca yuṣmābhistathāgato na dṛṣṭaste sthaviropaguptaṃ paśyantu iti |<br>
<a class='ref vai' id='vai228.008'>Vai 228.008</a> āha ca—<a class='ref vai' id='vai228.009'>Vai 228.009</a> utsṛjya dāridryamanarthamūlam yaḥ sphītaśobhāṃ śriyamicchatīha |<br>
<a class='ref vai' id='vai228.011'>Vai 228.011</a> svargāpavargāya ca yasya vāñchā sa śraddhayā dharmamataḥ śṛṇotu (51)|<br>
<a class='ref vai' id='vai228.013'>Vai 228.013</a> dṛṣṭo na yairvā dvipadapradhānaḥ śāstā mahākāruṇikaḥ svayambhūḥ |<br>
<a class='ref vai' id='vai228.015'>Vai 228.015</a> te śāstṛkalpaṃ sthaviropaguptaṃ paśyantu bhāsvatribhavapradīpam (52)|<br>
<a class='ref vai' id='vai228.017'>Vai 228.017</a> yāvanmathurāyāṃ śabdo visṛtah—sthaviropaguptena māro vinīta iti |<br>
śrutvā ca yadbhūyasā mathurāvāstavyo janakāyaḥ sthaviropaguptasakāśaṃ nirgataḥ |<br>
<a class='ref vai' id='vai228.018'>Vai 228.018</a> tataḥ sthaviropagupto ’nekeṣu brāhamaṇaśatasahasreṣu saṃnipatiteṣu siṃha iva nirbhīḥ siṃhāsanamabhirūḍhaḥ |<br>
<a class='ref vai' id='vai228.019'>Vai 228.019</a> vakṣyati ca—<a class='ref vai' id='vai228.020'>Vai 228.020</a> māṃ prati na te śakyaṃ siṃhāsanamaviduṣā samabhiroḍhum |<br>
<a class='ref vai' id='vai228.021'>Vai 228.021</a> yaḥ sa siṃhāsanastho mṛga iva sa hi yāti saṃkocam (53)|<br>
<a class='ref vai' id='vai228.022'>Vai 228.022</a> siṃha iva yastu nirbhīr ninadati pravarāridarpanāśārtham |<br>
<a class='ref vai' id='vai228.023'>Vai 228.023</a> siṃhāsanamabhiroḍhuṃ sa kathikasiṃho bhavati yogyaḥ (54)|<br>
<a class='ref vai' id='vai228.024'>Vai 228.024</a> yāvat sthaviropaguptena pūrvakālakaraṇīyāṃ kathāṃ kṛtvā satyāni saṃprakāśitāni |<br>
<a class='ref vai' id='vai228.025'>Vai 228.025</a> śrutvā cānekaiḥ prāṇiśatasahasrairmokṣabhāgīyāni kuśalamūlānyākṣiptāni |<br>
kaiścidanāgāmiphalaṃ prāptam, kaiścit sakṛdāgāmiphalam, kaiścit srotāapattiphalam, yāvadaṣṭādaśasahasrāṇi pravrajitāni |<br>
<a class='ref vai' id='vai228.027'>Vai 228.027</a> sarvaiśca yujyamānairyāvadarhattvaṃ prāpram |<br>
|<br>
<a class='ref vai' id='vai228.028'>Vai 228.028</a> tatra corumuṇḍaparvate guhā aṣṭadaśahastā dairdhyeṇa dvādaśahastā vistāreṇa |<br>
yadā te kṛtakaraṇīyāḥ saṃvṛttāstadā sthaviropaguptenābhihitam—yo madīyenāvavādena sarvakleśaprahāṇādarhattvaṃ sākṣātkariṣyati, tena caturaṅgulamātrā śalākā guhāyāṃ prakṣeptavyā |<br>
<a class='ref vai' id='vai228.030'>Vai 228.030</a> yāvadekasmin divase daśabhirarhatsahasraiḥ śalākāḥ prakṣiptāḥ |<br>
<a class='ref vai' id='vai228.031'>Vai 228.031</a> tasya yāvadāsamudrāyām <span class='supplied'>pṛthivyām</span> śabdo visṛtah—mathurāyāmupaguptanāmā<a class='ref vai' id='vai229.000'>Vai 229.000</a> avavādakānāmagro nirdiṣṭo bhagavatā |<br>
<a class='ref vai' id='vai229.001'>Vai 229.001</a> tadyathā hi vinītakāmadhātvīśvare dvitīyaśāstṛkalpe mahātmani sthaviropagupte suramanujamahoragāsuragaruḍayakṣagandharvavidyādharārcitapādayugme pūrvabuddhakṣotrāvaropitakuśalabījasaṃtatīnāmanekeṣāṃ sattvaśatasahasrāṇāṃ saddharmasalilavarṣadhārānipātena mokṣāṅkurānabhivardhayannurumuṇḍe śaile |<br>
|<br>
<a class='ref vai' id='vai229.005'>Vai 229.005</a> kāryānurodhāt praṇatasakalasāmantacūḍāmaṇimayūkhodbhāsitapādapīṭhasyāśokasya rājñaḥ pūrvaṃ pāṃśupradānaṃ samanusmariṣyāmaḥ |<br>
<a class='ref vai' id='vai229.006'>Vai 229.006</a> ityevamanuśrūyate—<a class='ref vai' id='vai229.007'>Vai 229.007</a> bhagavān rājagṛhe viharati veṇuvane kalindakanivāpe |<br>
atha bhagavān pūrvāhṇe nivāsya pātracīvaramādāya bhikṣugaṇaparivṛto bhikṣusaṃghapuraskṛto rājagṛhaṃ piṇḍāya prāvikṣat |<br>
<a class='ref vai' id='vai229.009'>Vai 229.009</a> vakṣyati ca—<a class='ref vai' id='vai229.010'>Vai 229.010</a> kanakācalasaṃnibhāgradeho dviradendrapratimaḥ salīlagāmī |<br>
<a class='ref vai' id='vai229.012'>Vai 229.012</a> pāripūrṇaśaśāṅkasaumyavaktro bhagavān bhikṣugaṇairvṛto jagāma (55)|<br>
<a class='ref vai' id='vai229.014'>Vai 229.014</a> yāvadbhagavatā sābhisaṃskāraṃ nagaradvāre pādaṃ pratiṣṭhāpitam |<br>
dharmatā khalu yasmin samaye buddhā bhagavantaḥ sābhisaṃskāraṃ nagaradvāramindrakīle pādau vyavasthāpayanti, tadā citrāṇyadbhutāni prādurbhavanti |<br>
<a class='ref vai' id='vai229.016'>Vai 229.016</a> andhāścakṣūṃṣi pratilabhante |<br>
badhirāḥ śrotragrahaṇasamarthā bhavanti |<br>
<a class='ref vai' id='vai229.017'>Vai 229.017</a> paṅgavo gamanasamarthā bhavanti |<br>
haḍinigaḍacārakāvabaddhānāṃ sattvānāṃ bandhanāni śithilībhavanti |<br>
<a class='ref vai' id='vai229.018'>Vai 229.018</a> janmajanmavairānubaddhāḥ sattvāstadanantaraṃ maitracitratāṃ labhante |<br>
vatsā dāmāni cchittvā mātṛbhiḥ sārdhaṃ samāgacchanti |<br>
<a class='ref vai' id='vai229.019'>Vai 229.019</a> hastinas trośanti, aśvā heṣante, ṛṣabhā garjanti, śukaśārikakokilajīvaṃjīvakabarhiṇo madhurān <span class='supplied'>śabdān</span> nikūjanti |<br>
<a class='ref vai' id='vai229.020'>Vai 229.020</a> peḍāgatā alaṃkārā madhuraśabdaṃ niścārayanti |<br>
<a class='ref vai' id='vai229.021'>Vai 229.021</a> aparāhatāni ca vāditrabhāṇḍāni madhuraṃ śabdaṃ niścārayanti |<br>
unnatonnatāḥ pṛthivīpradeśā avanamanti |<br>
<a class='ref vai' id='vai229.022'>Vai 229.022</a> avanatāśconnamanti, apagatapāṣāṇaśarkarakapālāścāvatiṣṭhante |<br>
iyaṃ ca tasmin samaye pṛthivī ṣaḍanikāraṃ prakampate |<br>
<a class='ref vai' id='vai229.023'>Vai 229.023</a> tadyathā—pūrvo digbhāga unnamati paścimo ’vanamati, anto ’vanamati madhya unnamati, calitaḥ pracalito vedhitaḥ pravedhitaḥ |<br>
<a class='ref vai' id='vai229.024'>Vai 229.024</a> itīme cānye cādbhutadharmāḥ prādurbhavanti bhagavato nagarapraveśe |<br>
<a class='ref vai' id='vai229.025'>Vai 229.025</a> vakṣyati ca—<a class='ref vai' id='vai229.026'>Vai 229.026</a> lavaṇajalanivāsinī tato vā nagaranigamamaṇḍitā saśailā |<br>
<a class='ref vai' id='vai229.028'>Vai 229.028</a> municaraṇanipīḍitā ca bhūmī pavanabalābhihateva yāvapātram (56)|<br>
<a class='ref vai' id='vai229.030'>Vai 229.030</a> atha buddhapraveśakālaniyataiḥ prātihāryairāvarhjitāḥ strīmanuṣyāstannagaramanilabalacalitabhinnavīcītaraṅgakṣubhitamiva mahāsamudraṃ vimuktoccanādaṃ babhūva |<br>
<a class='ref vai' id='vai229.031'>Vai 229.031</a> na hi buddhapraveśatulyaṃ nāma jagatyadbhutamupalabhyate |<br>
<a class='ref vai' id='vai229.032'>Vai 229.032</a> purapraveśasamaye hi bhagavataścitrāṇyadbhutāni dṛśyante |<br>
vakṣyati ca—niṃnā connamate natāvanamate buddhānubhāvānmahī sthāṇuḥ śarkarakaṇḍakavyapagato nirdoṣatām yāti ca |<br>
<a class='ref vai' id='vai230.002'>Vai 230.002</a> andhā mūkajaḍendriyāśca puruṣā vyaktendriyāstatkṣaṇaṃ saṃvādyantyanighaṭṭitāśca nagare nandanti tūryakhanāḥ (57)|<br>
<a class='ref vai' id='vai230.005'>Vai 230.005</a> sarvaṃ ca tannagaraṃ sūryasahasrātirekayā kanakamarīcivarṇayā buddhaprabhayā sphuṭaṃ babhūva |<br>
<a class='ref vai' id='vai230.006'>Vai 230.006</a> āha ca—<a class='ref vai' id='vai230.007'>Vai 230.007</a> sūryaprabhāmavabhartsya hi tasya bhābhirvyāptaṃ jagatsakalameva sakānanastham |<br>
<a class='ref vai' id='vai230.009'>Vai 230.009</a> saṃprāpya ca pravaradharmakathābhirāmo lokaṃ surāsuranaraṃ hi samuktabhāvam (58)|<br>
<a class='ref vai' id='vai230.011'>Vai 230.011</a> yāvadbhagavān rājamārgaṃ pratipannaḥ |<br>
tatra dvau bāladārakau |<br>
eko ’grakulikaputro dvitīyaḥ kulikaputraśca pāṃśvāgārais trīḍataḥ |<br>
<a class='ref vai' id='vai230.012'>Vai 230.012</a> ekasya jayo nāma, dvitīyasya vijayaḥ |<br>
tābhyāṃ bhagavān dṛṣṭo dvātriṃśanmahāpuruṣalakṣaṇālaṃkṛtaśarīrah asecanakadarśanaśca |<br>
<a class='ref vai' id='vai230.013'>Vai 230.013</a> yāvajjayena dārakena saktuṃ dāsyāmīti pāṃśvañjalirbhagavataḥ pātre prakṣiptaḥ, vijayena ca kṛtāñjalinābhyanumoditam |<br>
<a class='ref vai' id='vai230.015'>Vai 230.015</a> vakṣyati ca—<a class='ref vai' id='vai230.016'>Vai 230.016</a> dṛṣṭvā mahākāruṇikaṃ svayambhavaṃ vyāmaprabhoddyotitasarvagātram |<br>
<a class='ref vai' id='vai230.018'>Vai 230.018</a> dhīreṇa vaktreṇa kṛtaprasādaḥ pāṃśuṃ dadau jātijarāntakāya (59)|<br>
<a class='ref vai' id='vai230.020'>Vai 230.020</a> sa bhagavate pratipādayitvā praṇidhānaṃ kartumārabdhah—anenāhaṃ kuśalamūlena ekacchatrāyāṃ pṛthivyāṃ rājā syām, atraiva ca buddhe kārāṃ kuryāmiti |<br>
<a class='ref vai' id='vai230.022'>Vai 230.022</a> tato munistasya niśābhya bhāvaṃ bālasya samyakpraṇidhiṃ ca buddhvā |<br>
<a class='ref vai' id='vai230.024'>Vai 230.024</a> iṣṭaṃ phalaṃ kṣṛtravaśena dṛṣṭvā jagrāha pāṃśuṃ karuṇāyamānaḥ (60)|<br>
<a class='ref vai' id='vai230.026'>Vai 230.026</a> tena yāvadrājyavipākyaṃ kuśalamākṣiptam |<br>
tato bhavatā smitaṃ vidarśitam |<br>
dharmatā khalu yasmin samaye buddhā bhagavantaḥ smitaṃ vidarśayanti, tasmin samaye nīlapītalohitāvadātamañjiṣṭhasphaṭikarajatavarṇā arciṣo mukhānniścaranti |<br>
<a class='ref vai' id='vai230.028'>Vai 230.028</a> kecidūrdhvato gacchanti, kecidadhastādgacchanti |<br>
<a class='ref vai' id='vai230.029'>Vai 230.029</a> ye ’dho gacchanti, te saṃjīvaṃ kālasūtraṃ saṃghātaṃ rauravaṃ mahārauravaṃ tapanaṃ pratāpanamavīciparyanteṣu gatvā ye śītanarakāsteṣūṣṇībhūtvā nipatanti, ye uṣṇanarakāsteṣu śītībhūtvā nipatanti |<br>
<a class='ref vai' id='vai230.031'>Vai 230.031</a> tena teṣāṃ sattvānāṃ kāraṇāviśeṣāḥ pratiprasrabhyante |<br>
teṣāmevaṃ bhavati—kiṃ nu <a class='ref vai' id='vai231.000'>Vai 231.000</a>bhavanto vayamitaścyutāḥ, āhosvidanyatropapannā iti, yenāsmākaṃ kāraṇāviśeṣāḥ pratiprasrabdhāḥ |<br>
<a class='ref vai' id='vai231.002'>Vai 231.002</a> teṣāṃ bhagavān prasādasaṃjananārthaṃ nirmitaṃ visarjayati |<br>
teṣāmevaṃ bhavati—na vayamitaścyutāḥ, nāpyanyatropapannāḥ |<br>
<a class='ref vai' id='vai231.003'>Vai 231.003</a> api tvayamapūrvadarśanah <span class='supplied'>sattvah</span> |<br>
asyānubhāvenāsmākaṃ kāraṇāviśeṣāḥ pratiprasrabdhā iti |<br>
<a class='ref vai' id='vai231.004'>Vai 231.004</a> te nirmite cittāni prasādayitvā narakavedanīyāni karmāṇi kṣapayitvā devamanuṣyeṣu pratisaṃdhiṃ gṛhṇanti yatra satyānāṃ bhājanabhūtā bhavanti |<br>
<a class='ref vai' id='vai231.005'>Vai 231.005</a> ye ūrddhvato gacchanti, te cāturmahārājikān devāṃstrāyastriṃśān yāmāṃstuṣitānnirmāṇaratīn paranirmitavaśavartino brahmakāyikān brahmapurohitān mahābrahmān parīttābhānapramāṇābhānābhāsvarān parīttaśubhānapramāṇaśubhāñ śubhakṛtsnānanabhrakān puṇyaprasavān bṛhatphalānabṛhānatapān sudṛśān sudarśanānakaniṣṭhaparyanteṣu deveṣu gatvā anityaṃ duḥkhaṃ śūnyamanātmetyuddhoṣayanti |<br>
<a class='ref vai' id='vai231.009'>Vai 231.009</a> gāthādvayaṃ ca bhāṣante—<a class='ref vai' id='vai231.010'>Vai 231.010</a> ārabhadhvaṃ niṣkrāmata yujyadhvaṃ buddhaśāsane |<br>
<a class='ref vai' id='vai231.011'>Vai 231.011</a> dhunīta mṛtyunaḥ sainyaṃ naḍāgāramiva kuñjaraḥ (61)|<br>
<a class='ref vai' id='vai231.012'>Vai 231.012</a> yo hyasmin dharmavinaye apramattaścariṣyati |<br>
<a class='ref vai' id='vai231.013'>Vai 231.013</a> prahāya jātisaṃsāraṃ duḥkhasyāntaṃ kariṣyati (62)|<br>
<a class='ref vai' id='vai231.014'>Vai 231.014</a> atha tā arciṣastrisāhasramahāsāhasraṃ lokadhātumanvāhiṇḍya bhagavantamevānugacchanti |<br>
<a class='ref vai' id='vai231.015'>Vai 231.015</a> yadi bhagavānatītaṃ karma vyākartukāmo bhavati, pṛṣṭhato ’ntardhīyante |<br>
anāgataṃ vyākartukāmo bhavati, purato ’ntardhīyante |<br>
<a class='ref vai' id='vai231.016'>Vai 231.016</a> narakopapattiṃ vyākartukāmo bhavati, pādatale ’ntardhīyante |<br>
tiryagupapattiṃ vyākartukāmo bhavati, pārṣṇyāmantardhīyante |<br>
<a class='ref vai' id='vai231.017'>Vai 231.017</a> pretopapattiṃ vyākartukāmo bhavati, pādāṅguṣṭhe ’ntardhīyante |<br>
<a class='ref vai' id='vai231.018'>Vai 231.018</a> manuṣyopapattiṃ vyākartukāmo bhavati, jānuno ’ntardhīyante |<br>
balacakravartirājyaṃ vyākartukāmo bhavati, vāme karatale ’ntardhīyante |<br>
<a class='ref vai' id='vai231.019'>Vai 231.019</a> cakravartirājyaṃ vyākartukāmo bhavati, dakṣiṇe karatale ’ntardhīyante |<br>
<a class='ref vai' id='vai231.020'>Vai 231.020</a> devopapattiṃ vyākartukāmo bhavati, nābhyāmantardhīyante |<br>
śrāvakabodhiṃ vyākartukāmo bhavati, āsye ’ntardhīyante |<br>
<a class='ref vai' id='vai231.021'>Vai 231.021</a> pratyekāṃ bodhiṃ vyākartukāmo bhavati, ūrṇāyāmantardhīyante |<br>
<a class='ref vai' id='vai231.022'>Vai 231.022</a> anuttarāṃ samyaksambodhiṃ vyākartukāmo bhavati, uṣṇīṣe ’ntardhīyante |<br>
atha tā arciṣo bhagavantaṃ triḥ pradakṣiṇīkṛtya bhagavato vāme karatale ’ntarhitāḥ |<br>
<a class='ref vai' id='vai231.023'>Vai 231.023</a> athāyuṣmānānandaḥ kṛtāñjalipuṭo gāthāṃ bhāsate—<a class='ref vai' id='vai231.025'>Vai 231.025</a> vigatodbhavā dainyamadaprahīṇā buddhā jagatyuttamahetubhūtāḥ |<br>
<a class='ref vai' id='vai231.027'>Vai 231.027</a> nākāraṇaṃ śaṅkhamṛṇālagauraṃ smitaṃ vidarśayanti jinā jitārayaḥ (36)|<br>
<a class='ref vai' id='vai231.029'>Vai 231.029</a> tatkālaṃ svayamadhigamya vīra buddhyā śrotṛrṇāṃ śramaṇa jinendra kāṅkṣitānām |<br>
<a class='ref vai' id='vai231.031'>Vai 231.031</a> dhīrābhirmunivṛṣa vāgbhiruttamābhirutpannaṃ vyapanaya saṃśayaṃ śubhābhiḥ (64)|<br>
<a class='ref vai' id='vai232.001'>Vai 232.001</a> meghastanitanirghoṣa govṛṣendranibhekṣaṇa |<br>
<a class='ref vai' id='vai232.002'>Vai 232.002</a> phalaṃ pāṃśupradānasya vyākuruṣva narottam (65)|<br>
<a class='ref vai' id='vai232.003'>Vai 232.003</a> bhagavānāha—evametadānanda evametadānanda |<br>
nāhetvapratyayaṃ tathāgatā arhantaḥ samyaksambuddhāḥ smitamupadarśayanti |<br>
<a class='ref vai' id='vai232.004'>Vai 232.004</a> api tu sahetu sapratyayaṃ tathāgatā arhantaḥ samyaksambuddhāḥ smitamupadarśayanti |<br>
<a class='ref vai' id='vai232.005'>Vai 232.005</a> paśyasi tvamānanda dārakam yena tathāgatasya pātre pāṃśvañjaliḥ prakṣiptah? evaṃ bhadanta |<br>
<a class='ref vai' id='vai232.006'>Vai 232.006</a> ayamānanda dārako ’nena kuśalamūlena varṣaśataparinirvṛtasya tathāgatasya pāṭaliputre nagare aśoko nāṃnā rājā bhaviṣyati caturbhāgacakravartī dhārmiko dharmarājā, yo me śarīradhātūn vaistārikān kariṣyati |<br>
<a class='ref vai' id='vai232.008'>Vai 232.008</a> caturaśītiṃ dharmarājikāsahasraṃ pratiṣṭhāpayiṣyati |<br>
<a class='ref vai' id='vai232.009'>Vai 232.009</a> bahujanahitāya pratipatsyata iti |<br>
āha ca—<a class='ref vai' id='vai232.010'>Vai 232.010</a> astaṃgate mayi bhaviṣyati ekarājā yo ’sau hyaśoka iti nāma viśālakīrtiḥ |<br>
<a class='ref vai' id='vai232.012'>Vai 232.012</a> maddhātugarbhaparimaṇḍitajambukhaṇḍametatkariṣyati narāmarapūjitānām (66)|<br>
<a class='ref vai' id='vai232.014'>Vai 232.014</a> ayamasya deyadharmo yattathāgatasya pāṃśvañjaliḥ pātre pakṣiptaḥ |<br>
yāvadbhagavatā teṣāṃ sarva āyuṣmate ānandāya dattāḥ |<br>
<a class='ref vai' id='vai232.015'>Vai 232.015</a> gomayena miśrayitvā yatra caṃkrame tathāgataścaṃkramyate, tatra gomayakārṣīṃ prayacchati |<br>
<a class='ref vai' id='vai232.016'>Vai 232.016</a> yāvadāyuṣmatā ānandena teṣāṃ sagomayena miśrayitvā yatra caṃkramati bhagavān, tatra gomayakārṣī dattā |<br>
|<br>
<a class='ref vai' id='vai232.018'>Vai 232.018</a> tena khalu punaḥ samayena rājagṛhe bimbisāro rājā rājyaṃ kārayati |<br>
rājño bimbisārasya ajātaśatruḥ putraḥ |<br>
<a class='ref vai' id='vai232.019'>Vai 232.019</a> ajātaśatrorudāyī |<br>
udāyibhadrasya muṇḍaḥ |<br>
muṇḍasya kākavarṇī |<br>
<a class='ref vai' id='vai232.020'>Vai 232.020</a> kākavarṇinaḥ sahalī |<br>
sahalinastulakucī |<br>
tulakucermahāmaṇḍalaḥ |<br>
mahāmaṇḍalasya prasenajit |<br>
<a class='ref vai' id='vai232.021'>Vai 232.021</a> prasenajito nandaḥ |<br>
nandasya bindusāraḥ |<br>
pāṭaliputre nagare biṃdusāro nāma rājā rājyaṃ kārayati |<br>
<a class='ref vai' id='vai232.022'>Vai 232.022</a> bindusārasya rājñaḥ putro jātaḥ |<br>
tasya susīma iti nāmadheyaṃ kṛtam |<br>
<a class='ref vai' id='vai232.023'>Vai 232.023</a> tena ca samayena campāyāṃ nagaryāmanyatamo brāhmaṇaḥ |<br>
tasya duhitā jātā abhirūpā darśanīyā prāsādikā janapadakalyāṇī |<br>
<a class='ref vai' id='vai232.024'>Vai 232.024</a> sā naimittikairvyākṛtā—āsyā dārikāyā rājā bhartā bhaviṣyati |<br>
<a class='ref vai' id='vai232.025'>Vai 232.025</a> dve putraratne janayiṣyati, ekaścaturbhāgacakravartī bhaviṣyati |<br>
dvitīyaḥ pravrajitvā siddhavrato bhaviṣyati |<br>
<a class='ref vai' id='vai232.026'>Vai 232.026</a> śrutvā ca brāhamaṇasya romaharṣo jātaḥ |<br>
saṃpattikāmo lokaḥ |<br>
sa tāṃ duhitaraṃ grahāya pāṭaliputraṃ gataḥ |<br>
<a class='ref vai' id='vai232.027'>Vai 232.027</a> tena sā sarvālaṃkārairvibhūṣayitvā rājño bindusārasya bhāryārthamanupradattā—iyaṃ hi devakanyā dhanyā praśastā ceti |<br>
<a class='ref vai' id='vai232.028'>Vai 232.028</a> yāvad rājñā bindusāreṇāntaḥpuraṃ praveśitā |<br>
<a class='ref vai' id='vai232.029'>Vai 232.029</a> antaḥpurikāṇāṃ buddhirutpannā—iyamabhirūpā prāsādikā janapadakalyāṇī |<br>
yadi rājā anayā sārdhaṃ paricārayiṣyati, asmākaṃ bhūyaścakṣuḥsampreṣaṇamapi na kariṣyati |<br>
<a class='ref vai' id='vai232.030'>Vai 232.030</a> tābhiḥ sā nāpitākarma śikṣāpitā |<br>
<a class='ref vai' id='vai232.031'>Vai 232.031</a> sā rājñaḥ kṛśaśmaśruṃ prasādhayati yāvat suśikṣitā saṃvṛttā |<br>
yadā <a class='ref vai' id='vai233.000'>Vai 233.000</a>ārabhate rājñaḥ keśaśmaśrum, tadā rājā śete |<br>
<a class='ref vai' id='vai233.001'>Vai 233.001</a> yāvat rājñā prītena vareṇa pravāritā—kiṃ tvaṃ varamicchasīti? tayā abhihitam—devena me saha samāgamaḥ syāt |<br>
<a class='ref vai' id='vai233.002'>Vai 233.002</a> rājā āha—tvaṃ nāpinī, ahaṃ rājā kṣatriyo mūrdhābhiṣiktaḥ |<br>
<a class='ref vai' id='vai233.003'>Vai 233.003</a> kathaṃ mayā sārdhaṃ samāgamo bhaviṣyati? sā kathayati—deva nāhaṃ nāpinī, api tu brāhmaṇasyāhaṃ duhitā |<br>
<a class='ref vai' id='vai233.004'>Vai 233.004</a> tena devasya patnyarthaṃ dattā |<br>
<a class='ref vai' id='vai233.005'>Vai 233.005</a> rājā kathayati—kena tvaṃ nāpitakarma śikṣāpitā? sā kathayati—antaḥpurikābhiḥ |<br>
rājā āha—na bhūyastvayā nāpitakarma kartavyam |<br>
<a class='ref vai' id='vai233.006'>Vai 233.006</a> yāvadrājñā agramahiṣī sthāpitā |<br>
tayā sārdhaṃ trīḍati ramate paricārayati |<br>
<a class='ref vai' id='vai233.007'>Vai 233.007</a> sā āpannasattvā saṃvṛttā |<br>
yāvadaṣṭānāṃ navānāṃ vā māsānāmatyayāt prasūtā |<br>
<a class='ref vai' id='vai233.008'>Vai 233.008</a> tasyāḥ putro jātaḥ |<br>
tasya vistareṇa jātimahaṃ kṛtvā kiṃ kumārasya bhavatu nāma? sā kathayati—asya dārakasya aśokāsmi saṃvṛttā |<br>
<a class='ref vai' id='vai233.009'>Vai 233.009</a> tasya aśoka iti nāma kṛtam |<br>
<a class='ref vai' id='vai233.010'>Vai 233.010</a> yāvaddvitīyaḥ putro jātaḥ |<br>
tasya vigataśoka iti nāma kṛtam |<br>
<a class='ref vai' id='vai233.011'>Vai 233.011</a> aśoko duḥsparśagātraḥ |<br>
rājño bindusārasyānabhipretaḥ |<br>
atha rājā bindusāraha kumāraṃ parīkṣitukāmaḥ piṅgalavatsājīvaṃ parivrājakamāmantrayate—upādhyāya, kumārāṃstāvatparīkṣāmah—kaḥ śakyate śakyate mamātyayādrājyaṃ kārayitum? piṅgalavatsājīvaḥ parivrājakaḥ kathayati—tena hi deva kumārānādāya suvarṇamaṇḍapamudyānaṃ nirgaccha, parīkṣāmaḥ |<br>
<a class='ref vai' id='vai233.014'>Vai 233.014</a> yāvadrājā kumārānādāya suvarṇamaṇḍapamudyānaṃ nirgataḥ |<br>
<a class='ref vai' id='vai233.015'>Vai 233.015</a> yāvadaśokaḥ kumāro mātrā cocyate—vatsa, rājā kumārān parīkṣitukāmaḥ suvarṇamaṇḍapamudyānaṃ gataḥ, tvamapi tatra gaccheti |<br>
<a class='ref vai' id='vai233.016'>Vai 233.016</a> aśokaḥ kathayati—rājño ’hamanabhipreto darśanenāpi, kimahaṃ tatra gāmiṣyāmi? sā kathayati—tathāpi gaccheti |<br>
<a class='ref vai' id='vai233.018'>Vai 233.018</a> aśoka uvāca—āhāraṃ preṣaya |<br>
yāvadaśokaḥ pāṭaliputrānnirgacchati, rādhaguptena cāgrāmātyaputreṇoktah—aśoka, kva gamiṣyasīti? aśokaḥ kathayati—rājā adya suvarṇamaṇḍape udyāne kumārān parīkṣayati |<br>
<a class='ref vai' id='vai233.020'>Vai 233.020</a> tatra rājño mahallako hastināgastiṣṭhati |<br>
yāvadaśokastasmin mahallake ’bhiruhya suvarṇamaṇḍapamudyānaṃ gatvā kumārāṇāṃ madhye ’tra pṛthivyāṃ prastīrya niṣasāda |<br>
<a class='ref vai' id='vai233.022'>Vai 233.022</a> yāvat kumārāṇāmāhāra upanāmitaḥ |<br>
aśokasyāpi śālyodanaṃ dadhisamiśraṃ mṛdbhājane preṣitam |<br>
<a class='ref vai' id='vai233.023'>Vai 233.023</a> tato rājñā bindusāreṇa piṅgalavatsājīvaḥ parivrājako ’bhihitah—upādhyāya, parīkṣa kumārān—kaḥ śakyate mamātyayādrājyaṃ kartumiti? paśyati piṅgalavatsājīvaḥ parivrājakaḥ, cintayati ca—aśoko rājā bhaviṣyati |<br>
<a class='ref vai' id='vai233.025'>Vai 233.025</a> ayaṃ ca rājño nābhipretaḥ |<br>
yadi kathayiṣyāmi aśoko rājā bhaviṣyatīti, nāsti me jīvitam |<br>
<a class='ref vai' id='vai233.026'>Vai 233.026</a> sa kathayati—deva abhedena vyākariṣyāmi |<br>
<a class='ref vai' id='vai233.027'>Vai 233.027</a> rājā āha—abhedena vyākuruṣva |<br>
āha—yasya yānaṃ śobhanaṃ sa rājā bhaviṣyati |<br>
teṣāmekaikasya buddhirutpannā—mama yānaṃ śobhanam |<br>
<a class='ref vai' id='vai233.028'>Vai 233.028</a> āha rājā bhaviṣyāmi |<br>
aśokaścintayati—ahaṃ hastiskandhenāgataḥ |<br>
<a class='ref vai' id='vai233.029'>Vai 233.029</a> mama yānaṃ śobhanam, ahaṃ rājā bhaviṣyāmīti |<br>
rājā āha—bhūyastāvadupādhyāya parīkṣasva |<br>
<a class='ref vai' id='vai233.030'>Vai 233.030</a> piṅgalavatsājīvaḥ parivrājakaḥ kathayati—deva, yasyāsanamagram, sa rājā bhaviṣyati |<br>
<a class='ref vai' id='vai233.031'>Vai 233.031</a> teṣāmekaikasya buddhirutpannā—mamāsanamagram |<br>
aśokaścintayati—mama pṛthivyāsanam, ahaṃ rājā bhaviṣyāmi |<br>
<a class='ref vai' id='vai233.032'>Vai 233.032</a> evaṃ bhājanaṃ bhojanaṃ pānam |<br>
vistareṇa kumārān parīkṣya praviṣṭaḥ |<br>
yāvadaśoko mātrocyate—ko vyākṛto rājā bhaviṣyatīti? aśokaḥ kathayati—abhedena vyākṛtam—yasya yānamagramāsanaṃ pānaṃ bhājanaṃ ceti, sa rājā bhaviṣyatīti |<br>
<a class='ref vai' id='vai234.002'>Vai 234.002</a> yathā paśyami—ahaṃ rājā bhaviṣyāmi |<br>
<a class='ref vai' id='vai234.003'>Vai 234.003</a> mama hastiskandham yānaṃ pṛthivī āsanaṃ mṛṇmayaṃ bhājanaṃ śālyodanaṃ dadhivyañjanaṃ pānīyaṃ pānamiti |<br>
|<br>
<a class='ref vai' id='vai234.005'>Vai 234.005</a> tataḥ piṅgalavatsājīvaḥ parivrājakah aśoko rājā bhaviṣyatīti tasya mātaramārabdhaḥ sevitum |<br>
<a class='ref vai' id='vai234.006'>Vai 234.006</a> yāvat tayocyate—upādhyāya, kataraḥ kumāro rājño bindusārasyātyayādrājā bhaviṣyatīti? āha—aśokaḥ |<br>
<a class='ref vai' id='vai234.007'>Vai 234.007</a> tayocyate—kadācit tvāṃ rājā nirbandhena pṛcchet |<br>
gaccha tvam |<br>
<a class='ref vai' id='vai234.008'>Vai 234.008</a> pratyantaṃ samāśraya |<br>
yadā śṛṇoṣi aśoko rājā saṃvṛttāḥ, tadā āgantavyam |<br>
yāvat sa pratyanteṣu janapadeṣu saṃśritaḥ |<br>
|<br>
<a class='ref vai' id='vai234.010'>Vai 234.010</a> atha rājño bindusārasya takṣaśilā nāma nagaraṃ viruddham |<br>
tatra rājñā bindusāreṇa aśoko visarjitah—gaccha kumāra, takṣaśilānagaraṃ saṃnāhaya |<br>
<a class='ref vai' id='vai234.011'>Vai 234.011</a> caturaṅgaṃ balakāyaṃ dattam, yānaṃ praharaṇaṃ ca pratiṣiddham |<br>
<a class='ref vai' id='vai234.012'>Vai 234.012</a> yāvadaśokaḥ kumāraḥ pāṭaliputrānnirgacchan bhṛtyairvijñaptah—kumāra, naivāsmākaṃ sainyapraharaṇam—kena vayaṃ kam yudhyāmah? tatah aśokenābhihitam—yadi nāma rājyavipākyaṃ kuśalamasti, sainyaṃ praharaṇaṃ ca prādurbhavatu |<br>
<a class='ref vai' id='vai234.014'>Vai 234.014</a> evamukte kumāreṇa pṛthivyāmavakāśo dattaḥ |<br>
<a class='ref vai' id='vai234.015'>Vai 234.015</a> devatābhiḥ sainyapraharaṇāni copanītāni |<br>
yāvat kumāraścaturaṅgena balakāyena takṣaśilāṃ gataḥ |<br>
<a class='ref vai' id='vai234.016'>Vai 234.016</a> śrutvā takṣaśilānivāsinaḥ paurā ardhatṛtīyāni yojanāni mārge śobhāṃ kṛtvā pūrṇaghaṭamādāya pratyudgatāḥ |<br>
<a class='ref vai' id='vai234.017'>Vai 234.017</a> pratyudgamya ca kathayanti—na vayaṃ kumārasya viruddhāḥ, nāpi rājño bindusārasya, api tu duṣṭāmātyā asmākaṃ paribhavaṃ kurvanti |<br>
<a class='ref vai' id='vai234.018'>Vai 234.018</a> mahatā ca satkāreṇa takṣaśilāṃ praveśitaḥ |<br>
<a class='ref vai' id='vai234.019'>Vai 234.019</a> evaṃ vistareṇāśokaḥ khaśarājyaṃ praveśitaḥ |<br>
tasya dvau mahānagnau saṃśritau |<br>
tena tau vṛttyā saṃvibhaktau tasyāgrataḥ parvatān saṃchindantau saṃprasthitau |<br>
<a class='ref vai' id='vai234.020'>Vai 234.020</a> devatābhiścoktam—aśokaścaturbhāgacakravartī bhaviṣyati, na kenacidvirodhitavyamiti |<br>
<a class='ref vai' id='vai234.021'>Vai 234.021</a> vistareṇa yāvadāsamudrā pṛthivī ājñāpitā |<br>
|<br>
<a class='ref vai' id='vai234.023'>Vai 234.023</a> yāvat susīmaḥ kumāra udyānāt pāṭaliputraṃ praviśati |<br>
rājño bindusārasyāgrāmātyaḥ khallāṭakaḥ pāṭaliputrānnirgacchati |<br>
<a class='ref vai' id='vai234.024'>Vai 234.024</a> tasya susīmena kumāreṇa trīḍābhiprāyatayā khaṭakā pātitā |<br>
<a class='ref vai' id='vai234.025'>Vai 234.025</a> yāvadamātyaścintayati—idānīṃ khaṭakāṃ nipātayati |<br>
yadā rājā bhaviṣyati, tadā śastraṃ pātayiṣyati |<br>
<a class='ref vai' id='vai234.026'>Vai 234.026</a> tathā kariṣyāmi yathā rājaiva na bhaviṣyati |<br>
tena pañcāmātyaśatāni bhinnāni |<br>
<a class='ref vai' id='vai234.027'>Vai 234.027</a> aśokaścaturbhāgacakravartī nirdiṣṭa eva, rājye pratiṣṭhāpayiṣyāmaḥ |<br>
takṣśilāśca virodhitāḥ |<br>
<a class='ref vai' id='vai234.028'>Vai 234.028</a> yāvadrājñā susīmaḥ kumārastakṣaśilāmanupreṣitaḥ |<br>
na ca śakyate saṃnāmayitum |<br>
bindusāraśca rājā glānībhūtaḥ |<br>
<a class='ref vai' id='vai234.029'>Vai 234.029</a> tenābhihitam—susīmaṃ kumāramānayatha, rājye pratiṣṭhāpayiṣyāmīti |<br>
aśokaṃ takṣaśilāṃ praveśayatha |<br>
<a class='ref vai' id='vai234.030'>Vai 234.030</a> yāvadamātyairaśokaḥ kumāro haridrayā pralipto lakṣāṃ ca lohapātre kvāthayitvā kvathitena rasena lohapātrāṇi mrakṣayitvā chorayanti—aśokaḥ kumāro glānībhūta iti |<br>
<a class='ref vai' id='vai234.032'>Vai 234.032</a> yadā bindusāraḥ svalpāvaśeṣaprāṇaḥ saṃvṛttaḥ, tadā amātyairaśokaḥ kumāraḥ sarvālaṃkārairbhūṣayitvā<a class='ref vai' id='vai235.000'>Vai 235.000</a> rājño bindusārasyopanītah—imaṃ tāvadrājye pratiṣṭhāpaya |<br>
<a class='ref vai' id='vai235.001'>Vai 235.001</a> yadā susīma āgato bhaviṣyati, tadā taṃ rājye pratiṣṭhāpayiṣyāmaḥ |<br>
<a class='ref vai' id='vai235.002'>Vai 235.002</a> tato rājā ruṣitaḥ |<br>
aśokena cābhihitam—yadi mama dharmeṇa rājyaṃ bhavati, devatā mama paṭṭaṃ bandhantu |<br>
<a class='ref vai' id='vai235.003'>Vai 235.003</a> yāvaddevatābhiḥ paṭṭo baddhaḥ |<br>
taṃ dṛṣṭvā bindusārasya rājña uṣṇaṃ śoṇitaṃ mukhādāgatam yāvatkālagataḥ |<br>
<a class='ref vai' id='vai235.004'>Vai 235.004</a> yadā aśoko rājye pratiṣṭhitaḥ, tasyordhvam yojanam yakṣāḥ śṛṇvanti, adho yojanaṃ nāgāḥ |<br>
<a class='ref vai' id='vai235.005'>Vai 235.005</a> tena rādhagupto ’grāmātyaḥ sthāpitaḥ |<br>
<a class='ref vai' id='vai235.006'>Vai 235.006</a> susīmenāpi śrutam—bindusāro rājā kālagataḥ, aśoko rājye pratiṣṭhitaḥ |<br>
iti śrutvā ca ruṣito ’bhyāgataḥ |<br>
<a class='ref vai' id='vai235.007'>Vai 235.007</a> tvaritaṃ ca tasmāddeśādāgataḥ |<br>
aśokenāpi pāṭaliputre nagare ekasmin dvāre eko nagnaḥ sthāpitaḥ, dvitīye dvitīyaḥ, tṛtīye rādhaguptaḥ, pūrvadvāre svayameva rājā aśoko ’vasthitaḥ |<br>
<a class='ref vai' id='vai235.009'>Vai 235.009</a> rādhaguptena ca pūrvasmin dvāre yantramayo hastī sthāpitaḥ |<br>
aśokasya ca pratimāṃ parikhāṃ khanayitvā khadirāṅgāraiśca pūrayitvā tṛṇenācchādya pāṃśunākīrṇā |<br>
<a class='ref vai' id='vai235.010'>Vai 235.010</a> susīmaścābhihitah—yadi śakyase ’śokaṃ ghātayituṃ rājeti(?) |<br>
<a class='ref vai' id='vai235.011'>Vai 235.011</a> sa yāvatpūrvadvāraṃ gatah—aśokena saha yotsyāmīti |<br>
<a class='ref vai' id='vai235.012'>Vai 235.012</a> aṅgārapūrṇāyāṃ parikhāyāṃ patitaḥ |<br>
tatraiva cānayena vyasanamāpannaḥ |<br>
yadā ca susīmaḥ praghātitaḥ, tasyāpi mahānagno bhadrāyudho nāṃnā anekasahasraparivāraḥ, sa bhagavacchāsane pravrajito ’rhan saṃvṛttaḥ |<br>
|<br>
<a class='ref vai' id='vai235.014'>Vai 235.014</a> yadā aśoko rājye pratiṣṭhitaḥ sa tairamātyairavajñayā dṛśyate |<br>
tenāmātyānāmabhihitam—bhavantaḥ, puṣpavṛkṣān phalavṛkṣāṃśca cchittvā kaṇṭakavṛkṣān paripālayatha |<br>
<a class='ref vai' id='vai235.015'>Vai 235.015</a> amātyā āhuh—devena kutra dṛṣṭam? api tu kaṇṭakavṛkṣāṃś chittvā puṣpavṛkṣān phalavṛkṣāṃśca paripālayitavyam |<br>
<a class='ref vai' id='vai235.017'>Vai 235.017</a> tairyāvat trirapi rājña ājñā pratikūlitā, tato rājñā ruṣitena asiṃ niṣkośaṃ kṛtvā pañcānāmamātyaśatānāṃ śiraṃsi cchinnāni |<br>
<a class='ref vai' id='vai235.018'>Vai 235.018</a> yāvadrājā aśoko ’pareṇa samayenāntaḥpuraparivṛto vasantakālasamaye puṣpitaphaliteṣu pādapeṣu pūrvanagarasyodyānaṃ gataḥ |<br>
<a class='ref vai' id='vai235.019'>Vai 235.019</a> tatra ca paribhramatā aśokavṛkṣaḥ supuṣpito dṛṣṭaḥ |<br>
<a class='ref vai' id='vai235.020'>Vai 235.020</a> tato rājño mamāpi sahanāmā ityanunayo jātaḥ |<br>
sa ca rājā aśoko duḥsparśagātraḥ |<br>
<a class='ref vai' id='vai235.021'>Vai 235.021</a> tā yuvatayastaṃ necchanti spraṣṭum |<br>
yāvadrājā śayitaḥ, tasyāntaḥpureṇa roṣeṇa tasmādaśokavṛkṣāt puṣpāṇi śākhāśca cchinnāḥ |<br>
<a class='ref vai' id='vai235.022'>Vai 235.022</a> yāvadrājñā pratibuddhena so ’śokavṛkṣo dṛṣṭaḥ, pṛṣṭaśca—kena tacchinnam? te kathayanti—deva, antaḥpurikābhiriti |<br>
<a class='ref vai' id='vai235.023'>Vai 235.023</a> śrutvā ca rājñā amarṣajātena pañca strīśatāni kiṭikaiḥ saṃveṣṭya dagdhāni |<br>
<a class='ref vai' id='vai235.024'>Vai 235.024</a> tasyemānyaśubhānyālokya caṇḍo rājā caṇḍāśoka iti vyavasthāpitaḥ |<br>
<a class='ref vai' id='vai235.025'>Vai 235.025</a> yāvadrādhaguptenāgrāmātyenābhihitah—deva, na sadṛśaṃ svayamevedṛśamakāryaṃ kartum |<br>
<a class='ref vai' id='vai235.026'>Vai 235.026</a> api tu devasya vadhyaghātakāḥ puruṣāḥ sthāpayitavyāḥ, ye devasya vadhyakaraṇīyaṃ śodhayiṣyanti |<br>
<a class='ref vai' id='vai235.027'>Vai 235.027</a> yāvadrājñā rājapuruṣāḥ prayuktāh—vadhyaghātaṃ me mārgadhveti |<br>
<a class='ref vai' id='vai235.028'>Vai 235.028</a> yāvat tatra nātidūre pūrvatapādamūle karvaṭakam |<br>
tatra tantravāyaḥ prativasati |<br>
tasya putro jātaḥ |<br>
girika iti nāmadheyaṃ kṛtam |<br>
<a class='ref vai' id='vai235.029'>Vai 235.029</a> caṇḍo duṣṭātmā mātaraṃ pitaraṃ ca paribhāṣate, dārakadārikāśca tāḍayati, pipīlikān makṣikān mūṣikān matsyāṃśca jālena baḍiśena praghātayati |<br>
<a class='ref vai' id='vai235.031'>Vai 235.031</a> caṇḍo dārakastasya caṇḍagirika iti nāmadheyaṃ kṛtam |<br>
yāvadrājapuruṣairdṛṣṭaḥ pāpe karmaṇi pravṛttaḥ |<br>
<a class='ref vai' id='vai235.032'>Vai 235.032</a> sa tairabhihitah—śakyase rājño ’śokasya vadhyakaraṇīyaṃ kartum? sa <a class='ref vai' id='vai236.000'>Vai 236.000</a>āha—kṛtsnasya jambudvīpasya vadhyakaraṇīyaṃ sādhayiṣyāmīti |<br>
<a class='ref vai' id='vai236.001'>Vai 236.001</a> yāvadrājño niveditam |<br>
rājñā abhihitam—ānīyatāmiti |<br>
<a class='ref vai' id='vai236.002'>Vai 236.002</a> sa ca rājapuruṣairabhihitah—āgaccha, rājā tvāmāhvayatīti |<br>
<a class='ref vai' id='vai236.003'>Vai 236.003</a> tenābhihitam—āgamayata, yāvadahaṃ mātapitarau avalokayāmīti |<br>
yāvanmātāpitarau uvāca—amba tāta, anujānīdhvam |<br>
<a class='ref vai' id='vai236.004'>Vai 236.004</a> yāsyāmyahaṃ rājño ’śokasya vadhyakaraṇīyaṃ sādhayitum |<br>
tābhyāṃ ca sa nivāritaḥ |<br>
<a class='ref vai' id='vai236.005'>Vai 236.005</a> tena tau jīvitādvyaparopitau |<br>
evam yāvadrājapuruṣairabhihitah—kimarthaṃ cireṇābhyāgato ’si? tena caitatprakaraṇaṃ vistareṇārocitam |<br>
<a class='ref vai' id='vai236.006'>Vai 236.006</a> sa tairyāvadrājño ’śokasyopanāmitaḥ |<br>
<a class='ref vai' id='vai236.007'>Vai 236.007</a> tena rājño ’bhihitam—mamārthāya gṛhaṃ kārayasveti |<br>
yāvadrājñā gṛhaṃ kārapitaṃ paramaśobhanaṃ dvāramātraramaṇīyam |<br>
<a class='ref vai' id='vai236.008'>Vai 236.008</a> tasya ramaṇīyakaṃ bandhanamiti saṃjñā vyavasthāpitā |<br>
sa āha—deva, varaṃ me prayaccha, yastatra praviśettasya na bhūyo nirgama iti |<br>
<a class='ref vai' id='vai236.009'>Vai 236.009</a> yāvadrājñābhihitam—evamastu iti |<br>
<a class='ref vai' id='vai236.011'>Vai 236.011</a> tataḥ sa caṇḍagirikaḥ kurkuṭārāmaṃ gataḥ |<br>
bhikṣuśca bālapaṇḍitaḥ sūtraṃ paṭhati |<br>
<a class='ref vai' id='vai236.012'>Vai 236.012</a> sattvā narakeṣūpapannāḥ |<br>
yāvannarakapālā gṛhītvā ayomayyāṃ bhūmau ādīptāyāṃ saṃprajvalitāyāmekajvālibhūtāyāmuttānakān pratiṣṭhāpya ayomayena viṣkambhakena mukhadvāraṃ viṣkambhya ayoguḍānādīptān pradīptān saṃprajvalitānekajvālībhūtānāsye prakṣipānti, ye teṣāṃ sattvānāmoṣṭhau api dahanti, jahvāmapi kaṇṭhamapi kaṇṭhamapi hṛdayamapi hṛdayasāmantamapi antrāṇyantraguṇānapi dagdhvā adhaḥ pragharati |<br>
<a class='ref vai' id='vai236.016'>Vai 236.016</a> evaṃ duḥkhā hi bhikṣavo nārakāḥ sattvā narakeṣūpapannāḥ |<br>
<a class='ref vai' id='vai236.017'>Vai 236.017</a> yāvannarakapālā gṛhītvā ayomayyāṃ bhūmau ādīptāyāṃ pradīptāyāṃ saṃprajvalitāyāmekajvālibhūtāyāmuttānakān pratiṣṭhāpya ayomayena viṣkambhakena mukhadvāraṃ viṣkambhya kvathitaṃ tāmramāsye prakṣipanti, yatteṣāṃ sattvānāmoṣṭhāvapi dahati, jihvāmapi tālvapi kaṇṭhamapi kaṇṭhanālamapi, antrāṇyantraguṇānapi dagdhvā adhaḥ pragharati |<br>
<a class='ref vai' id='vai236.020'>Vai 236.020</a> evaṃ duḥkhā hi bhikṣavo narakāḥ |<br>
santi sattvā narakeṣūpapannā yānnarakapālā gṛhītvā ayomayyāṃ bhūmau ādīptāyāṃ saṃprajvalitāyāmekajvālībhūtāyāmavānmukhān pratiṣṭhāpya ayomayena sūtreṇādīptena saṃprajvalitenaikajvālībhūtenāskphāṭya ayomayena kuṭhāreṇādīptena saṃpradīptena saṃprajvalitenaikajvālībhūtena takṣaṇuvanti saṃtakṣṇuvanti saṃpratakṣṇuvanti aṣṭāṃśamapi ṣaḍaṃśamapi ṣaḍaṃśamapi caturasnamapi vṛttamapi maṇḍalamapi unnatamapi avanatamapi śāntamapi viśāntamapi takṣṇuvanti |<br>
<a class='ref vai' id='vai236.025'>Vai 236.025</a> evaṃ duḥkhā hi bhikṣavo narakāḥ |<br>
santi sattvā narakeṣūpapannā yānnarakapālā gṛhītvā ayomayyāṃ bhūmau ādīptāyāṃ pradīptāyāṃ saṃprajvalitāyāmekajvalībhūtāyāmavanmukhān pratiṣṭhāpya ayomayena ayomayena sūtreṇādīptena pradīptena saṃprajvalitenaikajvālībhūtenāsphāṭya ayomayyāṃ bhūmyāmāadīptāyāṃ pradīptāyāṃ saṃprajvalitāyāmekajvālībhūtāyāṃ takṣṇuvanti saṃtakṣṇuvanti saṃparitakṣṇuvanti, aṣṭāṃśamapi ṣaḍaṃśamapi caturasnamapi maṇḍalamapi unnatamapi avanatamapi śāntamapi viśāntamapi takṣṇuvanti |<br>
<a class='ref vai' id='vai236.030'>Vai 236.030</a> evaṃ duḥkhā hi bhikṣavo narakāḥ |<br>
<a class='ref vai' id='vai236.031'>Vai 236.031</a> santi sattvā narakeṣūpapannā yānnarakapālā gṛhītvā ayomayyāṃ bhūmāvādīptāyāṃ pradīptāyāṃ saṃprajvalitāyāmekajvalībhūtāyāmuttānakān pratiṣṭhāpya pañcaviṣaṭabandhanāṃ kāraṇāṃ kārayanti, ubhayorhastayorāyasau<a class='ref vai' id='vai237.000'>Vai 237.000</a> kīlau trāmanti, ubhayoḥ pādayorāyase kīle trāmanti, madhye hṛdayasyāyasaṃ kīlaṃ krāmanti |<br>
<a class='ref vai' id='vai237.002'>Vai 237.002</a> <span class='supplied'>evam</span> suduḥkhā hi bhiṣavo narakāḥ |<br>
evaṃ pañca vedanā iti kurute sadṛśāśca kāraṇāḥ sattvānāmārabdhāḥ kārayitum |<br>
|<br>
<a class='ref vai' id='vai237.004'>Vai 237.004</a> yāvat śrāvastyāmanyatamaḥ sārthavāhaḥ patnyā saha mahāsamudramavatīrṇaḥ |<br>
tasya sā patnī mahāsamudre prasūtā |<br>
<a class='ref vai' id='vai237.005'>Vai 237.005</a> dārako jātaḥ |<br>
tasya samudra iti nāmadheyaṃ kṛtam |<br>
yāvadvistareṇa dvādaśabhirvarṣairmahāsamudrāduttīrṇaḥ |<br>
<a class='ref vai' id='vai237.006'>Vai 237.006</a> sa ca sārthavāhaḥ pañcabhirdhūrtaśatairmuṣitaḥ |<br>
sārthavāhaḥ sa praghātitaḥ |<br>
<a class='ref vai' id='vai237.007'>Vai 237.007</a> sa ca samudraḥ sārthavāhaputro bhagavacchāsane pravrajitaḥ |<br>
sa janapadacārikāṃ caran pāṭaliputramanuprāptaḥ |<br>
<a class='ref vai' id='vai237.008'>Vai 237.008</a> sa pūrvāhṇe nivāsya pātracīvaramādāya pāṭaliputraṃ piṇḍāya praviṣṭaḥ |<br>
<a class='ref vai' id='vai237.009'>Vai 237.009</a> so ’nabhijñatayā ca ramaṇīyakaṃ bhavanaṃ praviṣṭaḥ |<br>
tacca dvāramātraramaṇīyamabhyantaraṃ narakabhavanasadṛśaṃ pratibhayam |<br>
<a class='ref vai' id='vai237.010'>Vai 237.010</a> dṛṣṭvā ca punar nirgantukāmaścaṇḍairikenāvalokitaḥ |<br>
gṛhītvā coktah—iha te nidhanabhupagantavyamiti |<br>
<a class='ref vai' id='vai237.011'>Vai 237.011</a> vistareṇa kāryam |<br>
tato bhikṣuḥ śokārto bāṣpakaṇṭaḥ saṃvṛttaḥ |<br>
<a class='ref vai' id='vai237.012'>Vai 237.012</a> tenocyate—kimidaṃ bāladāraka iva rudasīti? sa bhikṣuḥ prāha—<a class='ref vai' id='vai237.013'>Vai 237.013</a> na śarīravināśaṃ hi śocāmi sarvaśaḥ |<br>
<a class='ref vai' id='vai237.014'>Vai 237.014</a> mokṣadharmāntarāyaṃ tu śocāmi bhṛśamātmanaḥ (67)|<br>
<a class='ref vai' id='vai237.015'>Vai 237.015</a> durlabhaṃ prāpya mānuṣyaṃ pravrajyāṃ ca sukhodayām |<br>
<a class='ref vai' id='vai237.016'>Vai 237.016</a> śākyasiṃhaṃ ca śāstāraṃ punastyakṣyāmi durmatiḥ (68)|<br>
<a class='ref vai' id='vai237.017'>Vai 237.017</a> tenocyate—dattavaro ’haṃ nṛpatinā |<br>
dhīro bhava |<br>
nāsti te mokṣa iti |<br>
tataḥ sakaruṇairvacanaistaṃ bhikṣuḥ kramam yācati sma māsam yāvat |<br>
<a class='ref vai' id='vai237.018'>Vai 237.018</a> saptarātramanujñātaḥ |<br>
sa khalu maraṇabhayodvignahṛdayaḥ saptarātreṇa me na bhavitavyamiti vyāyatamatiḥ saṃvṛttaḥ |<br>
|<br>
<a class='ref vai' id='vai237.020'>Vai 237.020</a> atha saptame divase ’śokasya rājño ’ntaḥpurikāṃ kumāreṇa saha saṃraktāṃ nirīkṣamāṇāṃ saṃlapantīṃ ca dṛṣṭvā sahadarśanādeva ruṣitena rājñā tau dvāvapi taṃ cārakamanupreṣitau |<br>
<a class='ref vai' id='vai237.021'>Vai 237.021</a> tatra musalairayodroṇyāmasthyavaśeṣau kṛtau |<br>
<a class='ref vai' id='vai237.022'>Vai 237.022</a> tato bhikṣustau dṛṣṭvā saṃvignaḥ prāha—<a class='ref vai' id='vai237.023'>Vai 237.023</a> aho kāruṇikaḥ śāstā samyagāha mahāmuniḥ |<br>
<a class='ref vai' id='vai237.024'>Vai 237.024</a> phenapiṇḍopamaṃ rūpamasāramanavasthitam (69)|<br>
<a class='ref vai' id='vai237.025'>Vai 237.025</a> kva tadvadanakāntitvaṃ gātraśobhā kva sā gatā |<br>
<a class='ref vai' id='vai237.026'>Vai 237.026</a> dhigastvayaṃ saṃsāro ramante yatra bāliśāḥ (70)|<br>
<a class='ref vai' id='vai237.027'>Vai 237.027</a> idamālambanaṃ prāptaṃ cārake vasatā mayā |<br>
<a class='ref vai' id='vai237.028'>Vai 237.028</a> yamāśritya tariṣyāmi pāramadya bhavodadheḥ (71)|<br>
<a class='ref vai' id='vai237.029'>Vai 237.029</a> tena tāṃ rajanīṃ kṛtsnāam yujyatā buddhaśāsane |<br>
<a class='ref vai' id='vai237.030'>Vai 237.030</a> sarvasamyojanaṃ chittvā prāptamarhattvamuttamam (72)|<br>
tatastasmin najanīkṣaye sa bhikṣuścaṇḍagirikenocyate—bhikṣo, nirgatā rātriḥ |<br>
<a class='ref vai' id='vai238.001'>Vai 238.001</a> udita ādityaḥ |<br>
<a class='ref vai' id='vai238.002'>Vai 238.002</a> kāraṇākālastaveti |<br>
tato bhikṣurāha—dīrghāyuḥ, mamāpi nirgatā rātriḥ, udita ādityaḥ |<br>
<a class='ref vai' id='vai238.003'>Vai 238.003</a> parānugrahakāla iti |<br>
yatheṣṭaṃ vartatāmiti |<br>
caṇḍagirikaḥ prāha—nāvagacchāmi |<br>
<a class='ref vai' id='vai238.004'>Vai 238.004</a> vistīryatāṃ vacanametaditi |<br>
tato bhikṣurāha—<a class='ref vai' id='vai238.005'>Vai 238.005</a> mamāpi hṛdayāddhorā nirgatā mohaśarvatī |<br>
<a class='ref vai' id='vai238.006'>Vai 238.006</a> pañcāvaraṇasaṃchannā kleśataskarasevitā (73)|<br>
<a class='ref vai' id='vai238.007'>Vai 238.007</a> udito jñānasūryaśca manonabhasi me śubhaḥ |<br>
<a class='ref vai' id='vai238.008'>Vai 238.008</a> prabhayā yasya paśyāmi trailokyamiha tattvataḥ (74)|<br>
<a class='ref vai' id='vai238.009'>Vai 238.009</a> parānugrahakālo me śāsturvṛttānuvarinaḥ |<br>
<a class='ref vai' id='vai238.010'>Vai 238.010</a> idaṃ śarīraṃ dīrghāyuryatheṣṭaṃ triyatāmiti (75)|<br>
<a class='ref vai' id='vai238.011'>Vai 238.011</a> tatastena nirghṛṇena dāruṇahṛdayena paralokanirapekṣeṇa roṣāviṣṭena bahūdakāyāṃ sthālyāṃ nararudhiravasāmūtrapurīṣasaṃkulāyāṃ mahālohyāṃ prakṣiptaḥ |<br>
<a class='ref vai' id='vai238.012'>Vai 238.012</a> prabhūtendhanaiścāgniḥ prajvālitaḥ |<br>
sa ca bahunāpīndhanakṣayena na saṃtapyate |<br>
<a class='ref vai' id='vai238.013'>Vai 238.013</a> tataḥ prajvālayitum (prārabdhaḥ |<br>
) yadā tadāpi na prajvalati, tato vicārya tāṃ lohīm, paśyati taṃ bhikṣuṃ pādmasyopari paryaṅkenopaviṣṭam |<br>
<a class='ref vai' id='vai238.014'>Vai 238.014</a> dṛṣṭvā ca tato rājñe nivedayāmāsa |<br>
<a class='ref vai' id='vai238.015'>Vai 238.015</a> atha rājani samāgate prāṇisahasreṣu saṃnipatiteṣu sa bhikṣurvaineyakālamavekṣamāṇah—riddhiṃ samutpādya sa tanmuhūrtaṃ lohyanatarasthaḥ salilārdragātraḥ |<br>
<a class='ref vai' id='vai238.018'>Vai 238.018</a> nirīkṣamāṇasya janasya madhye nabhastalaṃ haṃsa ivotpapāt (76)|<br>
<a class='ref vai' id='vai238.020'>Vai 238.020</a> vicitrāṇi ca pratihāryāṇi darśayitumārabdhaḥ |<br>
vakṣyati hi—<a class='ref vai' id='vai238.021'>Vai 238.021</a> ardhena gātreṇa vavarṣa toyamardhena jajvāla hutāśanaśca |<br>
<a class='ref vai' id='vai238.023'>Vai 238.023</a> varṣañ jvalaṃścaiva rarāja yaḥ khe dīptaucadhiprasravaṇeva śailaḥ (77)|<br>
<a class='ref vai' id='vai238.025'>Vai 238.025</a> tamudgataṃ vyoṃni naśāmya rājā kṛtāñjalirvismayaphullavaktraḥ |<br>
<a class='ref vai' id='vai238.027'>Vai 238.027</a> udvīkamāṇastamuvāca dhīraṃ kautūhalātkiṃcidahaṃ vivakṣuḥ (78)|<br>
<a class='ref vai' id='vai238.029'>Vai 238.029</a> manuṣyatulyaṃ tava saumya rūpam ṛddhiprabhāvastu narānatītya |<br>
<a class='ref vai' id='vai238.031'>Vai 238.031</a> na niścayaṃ tena vibho vrajāmi ko nāma bhāvastava śuddhabhāva (79)|<br>
tatsāmprataṃ brūhi mamedamartham yathā prajānāmi tava prabhāvam |<br>
<a class='ref vai' id='vai239.003'>Vai 239.003</a> jñātvā ca te dharmaguṇaprabhāvān yathābalaṃ śiṣyavadācareyam (80)|<br>
<a class='ref vai' id='vai239.005'>Vai 239.005</a> tato bhikṣuḥ pravacanaparigrāhako ’yaṃ bhaviṣyati, bhagavaddhātuṃ ca vistarīṃ kariṣyati, mahājanahitārthaṃ ca pratipatsyata iti matvā svaguṇamudbhāvayaṃstamuvāca—<a class='ref vai' id='vai239.007'>Vai 239.007</a> ahaṃ mahākāruṇikasya rājan prahīṇasarvāśravabandhanasya |<br>
<a class='ref vai' id='vai239.009'>Vai 239.009</a> buddhasya putro vadatāṃ varasya dharmānvayaḥ sarvabhaveṣvasaktaḥ (81)|<br>
<a class='ref vai' id='vai239.011'>Vai 239.011</a> dāntena dāntaḥ puruṣarṣabheṇa śāntiṃ gatenāpi śamaṃ praṇītaḥ |<br>
muktena saṃsāramahābhayebhyo nirmokṣito ’haṃ bhavabandhanebhyaḥ (82)|<br>
<a class='ref vai' id='vai239.015'>Vai 239.015</a> api ca |<br>
mahārāja, tvaṃ bhagavatā vyākṛtah—varṣaśataparinirvṛtasya mama pāṭaliputre nagare ’śoko nāma rājā bhaviṣyati caturbhāgacakravartī dharmarājaḥ, yo me śarīradhātūn vaistārikān kariṣyati, caturaśītiṃ dharmarājikāsahasraṃ pratiṣṭhāpayiṣyati |<br>
<a class='ref vai' id='vai239.017'>Vai 239.017</a> idaṃ ca devena narakasadṛśaṃ sthānameva sthāpitam yatra prāṇisahasrāṇi nipātyante |<br>
<a class='ref vai' id='vai239.018'>Vai 239.018</a> tadarhasi deva sarvasattvebhyo ’bhayapradānaṃ dātum, bhagavataśca manorathaṃ paripūrayitum |<br>
<a class='ref vai' id='vai239.019'>Vai 239.019</a> āha ca—<a class='ref vai' id='vai239.020'>Vai 239.020</a> tasmānnarendra abhayaṃ prayaccha sattveṣu kāruṇyapurojaveṣu |<br>
<a class='ref vai' id='vai239.022'>Vai 239.022</a> nāthasya saṃpūrya manorathaṃ ca vistārikān dharmadharān kuruṣva (83)|<br>
<a class='ref vai' id='vai239.024'>Vai 239.024</a> atha sa rājā buddhe samupajātaprasādaḥ kṛtakarasampuṭastaṃ bhikṣuṃ kṣamayannuvāca—<a class='ref vai' id='vai239.025'>Vai 239.025</a> daśabalasuta kṣantumarhasīmaṃ ca tavādya deśayāmi |<br>
<a class='ref vai' id='vai239.027'>Vai 239.027</a> śaraṇamṛṣimupaimi taṃ ca buddhaṃ gaṇavaramāryaniveditaṃ ca dharmam (84)|<br>
<a class='ref vai' id='vai239.029'>Vai 239.029</a> api ca—<a class='ref vai' id='vai239.030'>Vai 239.030</a> karomi caiṣa vyavasāyamadya taṃ tadgauravattātpravaṇaprasādāt |<br>
gāṃ maṇḍayiṣyāmi janendracaityairhaṃsāṃśaśaṅkhendubalākakalpaiḥ (85)|<br>
<a class='ref vai' id='vai240.003'>Vai 240.003</a> yāvat sa bhikṣustadeva ṛddhyā prakrāntaḥ |<br>
atha rājā ārabdho niṣkrāmitum |<br>
<a class='ref vai' id='vai240.004'>Vai 240.004</a> tataścaṇḍagirikaḥ kṛtāñjaliruvāca—deva, labdhavaro ’ham |<br>
naikasya vinirgama iti |<br>
rājā āha—mā tāvanmamāpīcchasi ghātayitum |<br>
<a class='ref vai' id='vai240.005'>Vai 240.005</a> sa uvāca—evameva |<br>
rājā āha—ko ’smākaṃ prathamataraṃ praviṣṭah? caṇḍagirika uvāca—aham |<br>
<a class='ref vai' id='vai240.006'>Vai 240.006</a> tato rājñā abhihitam |<br>
ko ’treti? yāvadvadhyaghātairgṛhītaḥ |<br>
<a class='ref vai' id='vai240.007'>Vai 240.007</a> gṛhītvā ca yantragṛhaṃ praveśitaḥ |<br>
praveśayitvā dagdhaḥ |<br>
tacca ramaṇīyakaṃ bandhanamapanītaṃ sarvasattvebhyaścābhayapradānamanupradattam |<br>
<a class='ref vai' id='vai240.008'>Vai 240.008</a> tato rājā bhagavaccharīradhātuṃ vistarīṣyāmīti caturaṅgena balakāyena gatvā ajātaśatrupratiṣṭhāpitaṃ droṇastūpamutpāṭya śarīradhātuṃ gṛhītavān |<br>
<a class='ref vai' id='vai240.010'>Vai 240.010</a> yatroddhāraṇaṃ ca vistareṇa kṛtvā dhātupratyaṃśaṃ datvā stūpaṃ pratiṣṭhāpya evaṃ dvitīyaṃ stūpaṃ vitareṇa bhaktimato yāvatsaptadroṇādgrahāya stūpāṃśca pratiṣṭhāpya rāmagrāmaṃ gataḥ |<br>
<a class='ref vai' id='vai240.011'>Vai 240.011</a> tato rājā nāgair nāgabhavanamavatāritaḥ, vijñaptaśca—vayamasyātraiva pūjāṃ kariṣyāma iti |<br>
<a class='ref vai' id='vai240.012'>Vai 240.012</a> yāvadrājñā abhyanujñātam |<br>
<a class='ref vai' id='vai240.013'>Vai 240.013</a> tato nāgarājā punarapi nāgabhavanāduttāritaḥ |<br>
vakṣyati hi—<a class='ref vai' id='vai240.014'>Vai 240.014</a> rāmagrāme tvaṣṭamaṃ stūpamadya nāgāstatkālaṃ bhaktimanto rarakṣuḥ |<br>
<a class='ref vai' id='vai240.016'>Vai 240.016</a> dhātūnyetasmānnopalebhe sa rājā śraddhābhū(?) rājā cintayati yastvetatkṛtvā jagāma (86)|<br>
<a class='ref vai' id='vai240.018'>Vai 240.018</a> yāvadrājā caturaśītikaraṇḍasahasraṃ kārayitvā sauvarṇarūpyasphaṭikavaiḍūryamayānāṃ teṣu dhātavaḥ prakṣiptaḥ |<br>
<a class='ref vai' id='vai240.019'>Vai 240.019</a> evaṃ vistareṇa caturaśītikumbhasahasraṃ paṭṭasahasraṃ ca yakṣāṇāṃ haste datvā visarjitam—āsamudrāyāṃ pṛthivyāṃ hīnotkṛṣṭamadhyameṣu nagareṣu yatra koṭiḥ paripūryate, tatra dharmarājikāṃ pratiṣṭhāpayitavyam |<br>
|<br>
<a class='ref vai' id='vai240.022'>Vai 240.022</a> tasmin samaye takṣaśilāyāṃ ṣaṭtriṃśatkoṭayaḥ |<br>
tairabhihitam—ṣaṭtriṃśatkaraṇḍakānanuprayaccheti |<br>
<a class='ref vai' id='vai240.023'>Vai 240.023</a> rājā cintayati—na yadi vaistārikā dhātavo bhaviṣyanti |<br>
upāyajño rājā |<br>
<a class='ref vai' id='vai240.024'>Vai 240.024</a> tenābhihitam—pañcatriṃśatkoṭayaḥ śodhayitavyāḥ |<br>
vistareṇa yāvadrājñā abhihitam—yatrādhikatarā bhavanti, yatra ca nyūnatarāḥ, tatra na dātavyam |<br>
|<br>
<a class='ref vai' id='vai240.026'>Vai 240.026</a> yāvadrājā kurkuṭārāmaṃ gatvā sthavirayaśasamabhigamyovāca—ayaṃ me manorathah—ekasmin divase ekasminmuhūrte caturaśītidharmarājikāsahasraṃ pratiṣṭhāpayeyamiti |<br>
<a class='ref vai' id='vai240.027'>Vai 240.027</a> sthavireṇābhihitam—evamastu |<br>
<a class='ref vai' id='vai240.028'>Vai 240.028</a> ahaṃ tasmin samaye pāṇinā sūryamaṇḍalaṃ praticchādayiṣyāmīti |<br>
yāvat tasmin divase sthavirayaśasā pāṇinā sūryamaṇḍalaṃ praticchāditam |<br>
<a class='ref vai' id='vai240.029'>Vai 240.029</a> ekasmin divase ekamuhūrte caturaśītidharmarājikāsahasraṃ pratiṣṭhāpitam |<br>
<a class='ref vai' id='vai240.030'>Vai 240.030</a> vakṣyati ca—tābhyaḥ saptabhyaḥ pūrvikābhyaḥ kṛtibhyo dhātuṃ tasya ṛṣeḥ sa hyupādāya mauryaḥ |<br>
<a class='ref vai' id='vai241.003'>Vai 241.003</a> cakre stūpānāṃ śāradābhraprabhānāṃ loke sāśīti śāsadahnā sahasram (87)|<br>
<a class='ref vai' id='vai241.005'>Vai 241.005</a> yāvacca rājñā aśokena caturaśītidharmarājikāsahasraṃ pratiṣṭhāpitam, dhārmiko dharmarājā saṃvṛttaḥ |<br>
<a class='ref vai' id='vai241.006'>Vai 241.006</a> tasya dharmāśoka iti saṃjñā jātā |<br>
vakṣyati ca—<a class='ref vai' id='vai241.007'>Vai 241.007</a> āryamauryaśrīḥ sa prajānāṃ hitārthaṃ kṛtsnaṃ stūpān kārayāmāsa lokam |<br>
<a class='ref vai' id='vai241.009'>Vai 241.009</a> caṇḍāśokatvaṃ prāpya pūrvaṃ pṛthivyāṃ dharmāśokatvaṃ karmaṇā tena lebhe (88)|<br>
<a class='ref vai' id='vai241.011'>Vai 241.011</a> pāṃśupradānāvadānaṃ ṣaḍviṃśatimam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
