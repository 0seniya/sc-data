<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy6' lang='san'>
<header>
<ul>
<li class='division'>Divyāvadānam</li>
</ul>
<h1>6. indranāmabrāhmaṇāvadānam</h1>
</header>
<p><a class='ref vai' id='vai047.000' href='#vai047.000'>Vai 047.000</a> bhagavāñ śrughnāmanuprāptaḥ |<br>
<a class='ref vai' id='vai047.001' href='#vai047.001'>Vai 047.001</a> śrughnāyāmindro nāma brāhmaṇaḥ prativasati |<br>
<a class='ref vai' id='vai047.002' href='#vai047.002'>Vai 047.002</a> sa ca rūpayauvanaśrutamanuprāpto na mamāsti kaścit tulya ityatīva vikatthate |<br>
<a class='ref vai' id='vai047.003' href='#vai047.003'>Vai 047.003</a> bhagavāṃścānyatamasmin pradeśe purastādbhikṣusaṃghasya prajñapta evāsane niṣaṇṇo dharmaṃ deśayati |<br>
<a class='ref vai' id='vai047.004' href='#vai047.004'>Vai 047.004</a> aśrauṣīdindro nāma brāhmaṇah—śramaṇo gautamaḥ śrughnāmanuprāpta iti |<br>
<a class='ref vai' id='vai047.005' href='#vai047.005'>Vai 047.005</a> tasyaitadabhavat—śramaṇo gautamaḥ śrūyate ’bhirūpo darśanīyaḥ prāsādika iti |<br>
<a class='ref vai' id='vai047.006' href='#vai047.006'>Vai 047.006</a> gacchāmi paśyāmi kiṃ mamāntikādabhirūpatara āhosvinneti |<br>
<a class='ref vai' id='vai047.007' href='#vai047.007'>Vai 047.007</a> sa nirgato yāvat paśyati bhagavantaṃ dvātriṃśatā mahāpuruṣalakṣaṇaiḥ samalaṃkṛtamaśītyā cānuvyañjanairvirājitagātraṃ vyāmaprabhālaṃkṛtaṃ sūryasahasarātirekaprabhaṃ jaṅgamamiva ratnaparvataṃ samantato bhadrakam |<br>
<a class='ref vai' id='vai047.009' href='#vai047.009'>Vai 047.009</a> dṛṣṭvā ca punarasyaitadabhavat—kiṃ cāpi śramaṇo gautamo mamāntikādabhirūpataraḥ, noccatara iti |<br>
<a class='ref vai' id='vai047.010' href='#vai047.010'>Vai 047.010</a> sa bhagavato mūrdhānamavalokayitumārabdho yāvanna paśyati |<br>
sa ūrdhvataraṃ pradeśamārūḍhaḥ |<br>
<a class='ref vai' id='vai047.011' href='#vai047.011'>Vai 047.011</a> tatra bhagavānindraṃ brāhmaṇamāmantrayate—alaṃ brāhmaṇa, khedamāpatsyase |<br>
yadi sumerumūrdhānamapi abhiruhya tathāgatasya mūrdhānamavalokayasi, tathā sutarāṃ khedamāpatsyase, na ca drakṣyasi |<br>
<a class='ref vai' id='vai047.013' href='#vai047.013'>Vai 047.013</a> api tu na tvayā śrutaṃ sasurāsurajagadanavalokitamūrdhāno buddhā bhagavanta iti? api tu yadīpsasi tathāgatasya śarīrapramāṇaṃ draṣṭum, tava gṛhe ’gnihotrakuṇḍaṃ tasyādhastādgośīrṣacandanamayī yaṣṭirupatiṣṭhate, tāmuddhṛtya māpaya |<br>
<a class='ref vai' id='vai047.015' href='#vai047.015'>Vai 047.015</a> tattathāgatamātāpaitṛkasyāśrayasya pramāṇamiti |<br>
indro brāhmaṇaḥ saṃlakṣayati—etadasyāścaryaṃ na kadācinmayā śrutam, gacchāmi paśyāmīti |<br>
<a class='ref vai' id='vai047.016' href='#vai047.016'>Vai 047.016</a> tvaritatvaritagato ’gnihotrakuṇḍakasyādhastāt khanitumārabdhaḥ |<br>
<a class='ref vai' id='vai047.017' href='#vai047.017'>Vai 047.017</a> sarvaṃ tathaiva |<br>
so ’bhiprasannaḥ |<br>
sa saṃlakṣayati—nūnaṃ śramaṇo gautamaḥ sarvajñaḥ |<br>
<a class='ref vai' id='vai047.018' href='#vai047.018'>Vai 047.018</a> gacchāmi paryupāsitumiti |<br>
sa prasādajāto yena bhagavāṃstenopasaṃkrāntaḥ |<br>
<a class='ref vai' id='vai047.019' href='#vai047.019'>Vai 047.019</a> upasaṃkramya bhagavatā sārdhaṃ saṃmukhaṃ saṃmodanīṃ saṃrañjanīṃ vividhāṃ kathāṃ vyatisārya ekānte niṣaṇṇaḥ |<br>
<a class='ref vai' id='vai047.020' href='#vai047.020'>Vai 047.020</a> tato bhagavatā āśayānuśayaṃ dhātuṃ prakṛtiṃ ca jñātvā tādṛśī caturāryasatyasamprativedhikī dharmadeśanā kṛtā, yathaindreṇa brāhmaṇena viṃśatiśikharasamudgataṃ satkāyadṛṣṭiśailaṃ jñānavajreṇa bhittvā srotāapattiphalaṃ sākṣātkṛtam |<br>
<a class='ref vai' id='vai047.022' href='#vai047.022'>Vai 047.022</a> sa dṛṣṭasatyaḥ kathayati—atikrānto ’haṃ bhadanta, atikrāntaḥ |<br>
<a class='ref vai' id='vai047.023' href='#vai047.023'>Vai 047.023</a> eṣo ’haṃ bhagavantaṃ śaraṇaṃ gacchāmi dharmaṃ ca bhikṣusaṃghaṃ ca |<br>
upāsakaṃ ca māṃ dhāraya adyāgreṇa yāvajjīvaṃ prāṇopetaṃ śaraṇaṃ gatam |<br>
<a class='ref vai' id='vai047.024' href='#vai047.024'>Vai 047.024</a> abhiprasanno ’thendro brāhmaṇa utthāyāsanāt ekāṃsamuttarāsaṅgaṃ kṛtvā yena bhagavāṃstenāñjaliṃ praṇamya bhagavantamidamavocat—yadi bhagavānanujānīyāt, ahaṃ gośīrṣacandanamayyā yaṣṭyā mahaṃ prajñapayeyamiti |<br>
<a class='ref vai' id='vai047.026' href='#vai047.026'>Vai 047.026</a> bhagavānāha—gaccha brāhmaṇa anujñātaṃ prajñapayasi |<br>
<a class='ref vai' id='vai047.027' href='#vai047.027'>Vai 047.027</a> tatastena viviktāvakāśe mahatā satkāreṇāsau yaṣṭirucchrāpitā, mahaśca prajñapitaḥ |<br>
<a class='ref vai' id='vai047.028' href='#vai047.028'>Vai 047.028</a> anyairapi brāhmaṇagṛhapatibhiḥ kuśalamadhiṣṭhānāya bhavatviti viditvā kulā baddhā(?) |<br>
<a class='ref vai' id='vai047.029' href='#vai047.029'>Vai 047.029</a> indreṇa brāhmaṇena yaṣṭyā mahaḥ prajñapita iti indramaha indramaha iti saṃjñā saṃvṛttā |<br>
|<br>
<a class='ref vai' id='vai047.030' href='#vai047.030'>Vai 047.030</a> tatra bhagavānāyuṣmantamānandamāmantrayate—āgamaya ānanda yena toyikā |<br>
evaṃ bhadanteti āyuṣmānānando bhagavataḥ pratyaśrauṣīt |<br>
<a class='ref vai' id='vai047.031' href='#vai047.031'>Vai 047.031</a> atha bhagavāṃstoyikāmanuprāptaḥ |<br>
tasmiṃśca pradeśe brāhmaṇo lāṅgalaṃ vāhayati |<br>
<a class='ref vai' id='vai047.032'>Vai 047.032</a> athāsau dadarśa buddhaṃ bhagavantaṃ dvātriṃśatā mahāpuruṣalakṣaṇaih <a class='ref vai' id='vai48.000'>Vai 48.000</a>samalaṃkṛtamaśītyā cānuvyañjanairvirājitagātraṃ vyāmaprabhālaṃkṛtaṃ sūryasahasrātirekaprabhaṃ jaṅgamamiva ratnaparvataṃ samantato bhadrakam | <a class='ref vai' id='vai048.002' href='#vai047.032'>Vai 047.032</a> athāsau dadarśa buddhaṃ bhagavantaṃ dvātriṃśatā mahāpuruṣalakṣaṇaih <a class='ref vai' id='vai48.000'>Vai 48.000</a>samalaṃkṛtamaśītyā cānuvyañjanairvirājitagātraṃ vyāmaprabhālaṃkṛtaṃ sūryasahasrātirekaprabhaṃ jaṅgamamiva ratnaparvataṃ samantato bhadrakam | <a class='ref vai' id='vai048.002'>Vai 048.002</a></p>
<p>dṛṣṭvā saṃlakṣayati—yadi bhagavantaṃ gautamamupetyābhivādayiṣyāmi, karmaparihāṇirme bhaviṣyatīti |<br>
<a class='ref vai' id='vai048.003' href='#vai048.003'>Vai 048.003</a> atha nipetyābhivādayiṣyāmi, puṇyaparihāṇirbhaviṣyati |<br>
tat ko ’sau upāyaḥ syāt yena me karmaparihāṇir na syānnāpi puṇyaparihāṇiriti |<br>
<a class='ref vai' id='vai048.004' href='#vai048.004'>Vai 048.004</a> tasya buddhirutpannā—atrastha evābhivādanaṃ karomi |<br>
<a class='ref vai' id='vai048.005' href='#vai048.005'>Vai 048.005</a> evaṃ na karmaparihāṇir na puṇyaparihāṇiriti |<br>
<a class='ref vai' id='vai048.006' href='#vai048.006'>Vai 048.006</a> tena yathāgṛhītayaiva pratodayaṣṭyā tatrasthenaivābhivādanaṃ kṛtam—abhivādaye buddhaṃ bhagavantamiti |<br>
<a class='ref vai' id='vai048.007' href='#vai048.007'>Vai 048.007</a> tatra bhagavānāyuṣmantamānandamāmantrayate—bhavakṣayakaraḥ kṣaṇam |<br>
eṣa brāhmaṇaḥ |<br>
sacedasyaivaṃ samyaksampratyayajñānadarśanam ahamanenopakrameṇa vandito bhaveyam, evamanena dvābhyāṃ samyaksambuddhābhyāṃ vandanā kṛtā bhavet |<br>
<a class='ref vai' id='vai048.010' href='#vai048.010'>Vai 048.010</a> tatkasya hetoh? asminnānanda pradeśe kāśyapasya samyaksambuddhasyāvikopito ’sthisaṃghātastiṣṭhati |<br>
<a class='ref vai' id='vai048.011' href='#vai048.011'>Vai 048.011</a> athāyuṣmānānando laghuladhveva caturguṇamuttarāsaṅgaṃ prajñapya bhagavantamidamavocat—niṣīdatu bhagavān prajñapta evāsane |<br>
<a class='ref vai' id='vai048.012' href='#vai048.012'>Vai 048.012</a> evamayaṃ pṛthivīpradeśo dvābhyāṃ samyaksambuddhābhyāṃ paribhukto bhaviṣyati, yacca kāśyapena samyaksambuddhena, yaccaitarhi bhagavatā iti |<br>
<a class='ref vai' id='vai048.014' href='#vai048.014'>Vai 048.014</a> niṣaṇṇo bhagavān prajñapta evāsane |<br>
niṣadya bhikṣūnāmantrayate sma—icchatha kālaḥ, etasya sugata samayaḥ, yaṃ bhagavān bhikṣūṇāṃ kāśyapasya samyaksambuddhasyāvikopitaṃ śarīrasaṃghātamupadarśayet |<br>
<a class='ref vai' id='vai048.017' href='#vai048.017'>Vai 048.017</a> dṛṣṭvā bhikṣavaścittamabhiprasādayiṣyanti |<br>
tato bhagavatā laukikaṃ cittamutpāditam |<br>
dharmatā khalu yasmin samaye buddhā bhagavanto laukikaṃ cittamutpādayanti, tasmin samaye kuntapipīlikā api prāṇino bhagavataścetasā cittamājānanti |<br>
<a class='ref vai' id='vai048.019' href='#vai048.019'>Vai 048.019</a> nāgāḥ saṃlakṣayanti—kiṃ kāraṇaṃ bhagavatā laukikacittamutpāditamiti? paśyanti—kāśyapasya samyaksambuddhasya śarīrasaṃghātamavikopitaṃ draṣṭukāma iti |<br>
<a class='ref vai' id='vai048.021' href='#vai048.021'>Vai 048.021</a> tatastaiḥ kāśyapasya samyaksambuddhasyāvikopitaśarīrasaṃghāta ucchrāpitaḥ |<br>
tatra bhagavān bhikṣūnāmantrayate sma—udgṛhṇīta bhikṣavo nimittam |<br>
<a class='ref vai' id='vai048.022' href='#vai048.022'>Vai 048.022</a> antardhāsyati |<br>
antarhitaḥ |<br>
|<br>
<a class='ref vai' id='vai048.023' href='#vai048.023'>Vai 048.023</a> rājñā prasenajitā śrutaṃ bhagavatā śrāvakāṇāṃ darśanāyāvikopitaṃ kāśyapasya samyaksambuddhasya śarīrasaṃghātaṃ samucchritamiti |<br>
<a class='ref vai' id='vai048.024' href='#vai048.024'>Vai 048.024</a> śrutvā ca punaḥ kutūhalajātaḥ sahāntaḥpureṇa kumārairamātyairbhaṭabalāgrair naigamajānapadaiśca draṣṭuṃ saṃprasthitaḥ |<br>
<a class='ref vai' id='vai048.025' href='#vai048.025'>Vai 048.025</a> evaṃ virūḍhakaḥ, anāthapiṇḍado gṛhapatiḥ, ṛṣidattaḥ purāṇasthapitaḥ, viśākhā mṛgāramātā, anekāni ca prāṇiśatasahasrāṇi kutūhalajātāni draṣṭuṃ saṃprasthitāni pūrvakaiśca kuśalamūlaiḥ saṃcodyamānāni |<br>
<a class='ref vai' id='vai048.027' href='#vai048.027'>Vai 048.027</a> yāvadasau anatarhitaḥ |<br>
taiḥ śrutam—anatarhito ’sau bhagavataḥ kāśyapasya samyaksambuddhasya śarīrasaṃghāturavikopita iti |<br>
<a class='ref vai' id='vai048.029' href='#vai048.029'>Vai 048.029</a> śrutvā ca punasteṣāṃ duḥkhadaurmanasyamutpannam—vṛthā asmākamāgamanaṃ jātamiti |<br>
athānyatamena copāsakena sa pradeśaḥ pradakṣiṇīkṛtaḥ |<br>
<a class='ref vai' id='vai048.030' href='#vai048.030'>Vai 048.030</a> evaṃ ca cetasā cittamabhisaṃskṛtam—asmānme padāvihārāt kiyat puṇyaṃ bhaviṣyatīti |<br>
<a class='ref vai' id='vai048.031'>Vai 048.031</a> atha bhagavāṃstasya mahājanakāyasyāvipratisārasaṃjananārthaṃ tasya copāsakasya cetasā cittamājñāya gāthāṃ bhāṣate—<a class='ref vai' id='vai049.001'>Vai 049.001</a> <a class='ref vai' id='vai49.000' href='#vai048.031'>Vai 048.031</a> atha bhagavāṃstasya mahājanakāyasyāvipratisārasaṃjananārthaṃ tasya copāsakasya cetasā cittamājñāya gāthāṃ bhāṣate—<a class='ref vai' id='vai049.001'>Vai 049.001</a> <a class='ref vai' id='vai49.000'>Vai 49.000</a>śataṃsahasrāṇi suvarṇaniṣkā jāmbūnadā nāsya samā bhavanti |<br>
<a class='ref vai' id='vai049.003' href='#vai049.003'>Vai 049.003</a> yo buddhacaityeṣu prasannacittaḥ padāvihāraṃ prakaroti vidvān (1)|<br>
<a class='ref vai' id='vai049.005' href='#vai049.005'>Vai 049.005</a> anyatamena upāsakena tasmin pradeśe mṛttikāpiṇḍo dattaḥ |<br>
evaṃ ca cittamabhisaṃskṛtam—padāvihārasya tāvadiyat puṇyamākhyātaṃ bhagavatā anyatra |<br>
<a class='ref vai' id='vai049.006'>Vai 049.006</a> mṛttikāpiṇḍasya kiyat puṇyaṃ bhaviṣyatīti? atha bhagavāṃstasyāpi cetasā cittamājñāya bhāṣate—<a class='ref vai' id='vai049.008' href='#vai049.006'>Vai 049.006</a> mṛttikāpiṇḍasya kiyat puṇyaṃ bhaviṣyatīti? atha bhagavāṃstasyāpi cetasā cittamājñāya bhāṣate—<a class='ref vai' id='vai049.008'>Vai 049.008</a> śataṃsahasrāṇi suvarṇaniṣkā jāmbūnadā nāsya samā bhavanti |<br>
<a class='ref vai' id='vai049.010' href='#vai049.010'>Vai 049.010</a> yo buddhacaityeṣu prasannacitta āropayenmṛttikapiṇḍamekam (2)|<br>
<a class='ref vai' id='vai049.012' href='#vai049.012'>Vai 049.012</a> tataḥ śrutvā anekaiḥ prāṇiśatasahasrairmṛttikāpiṇḍasamāropaṇaṃ kṛtam |<br>
aparaistatra muktapuṣpāṇyavakṣiptāni, evaṃ ca cittamabhisaṃskṛtam—padāvihārasya mṛttikāpiṇḍasya ceyat puṇyamuktaṃ bhagavatā, asmākaṃ tu muktapuṣpāṇāṃ kiyat puṇyaṃ bhaviṣyatīti? atha bhagavāṃsteṣāmapi cetasā cittamājñāya gāthāṃ bhāṣate—<a class='ref vai' id='vai049.016' href='#vai049.016'>Vai 049.016</a> śataṃsahasrāṇi suvarṇaniṣkā jāmbūnadā nāsya samā bhavanti |<br>
<a class='ref vai' id='vai049.018' href='#vai049.018'>Vai 049.018</a> yo buddhacaityeṣu prasannacittah āropayenmuktasupuṣparāśim (3)|<br>
<a class='ref vai' id='vai049.020' href='#vai049.020'>Vai 049.020</a> aparaistatra mālāvihāraḥ kṛtaḥ, cittaṃ cābhisaṃskṛtam—muktapuṣpāṇāṃ bhagavatā iyat puṇyamuktam |<br>
<a class='ref vai' id='vai049.021'>Vai 049.021</a> asmākaṃ mālāvihārasya kiyatpuṇyaṃ bhaviṣyatīti? atha bhagavāṃsteṣāmapi cetasā cittamājñāya gāthāṃ bhāṣate—<a class='ref vai' id='vai049.023' href='#vai049.021'>Vai 049.021</a> asmākaṃ mālāvihārasya kiyatpuṇyaṃ bhaviṣyatīti? atha bhagavāṃsteṣāmapi cetasā cittamājñāya gāthāṃ bhāṣate—<a class='ref vai' id='vai049.023'>Vai 049.023</a> śataṃsahasrāṇi suvarṇavāhā jāmbūnadā nāsya samā bhavanti |<br>
<a class='ref vai' id='vai049.025' href='#vai049.025'>Vai 049.025</a> yo buddhacaityeṣu prasannacitto mālāvihāraṃ prakaroti vidvān (4)|<br>
<a class='ref vai' id='vai049.027' href='#vai049.027'>Vai 049.027</a> aparaistatra pradīpamālā dattā, cittaṃ cābhisaṃskṛtam—mālāvihārasya bhagavatā iyat puṇyamuktam |<br>
<a class='ref vai' id='vai049.028'>Vai 049.028</a> asmākaṃ pradīpadānasya kiyatpuṇyaṃ bhaviṣyatīti? atha bhagavāṃsteṣāmapi cetasā cittamājñāya gāthāṃ bhāṣate—<a class='ref vai' id='vai050.001'>Vai 050.001</a> <a class='ref vai' id='vai50.000' href='#vai049.028'>Vai 049.028</a> asmākaṃ pradīpadānasya kiyatpuṇyaṃ bhaviṣyatīti? atha bhagavāṃsteṣāmapi cetasā cittamājñāya gāthāṃ bhāṣate—<a class='ref vai' id='vai050.001'>Vai 050.001</a> <a class='ref vai' id='vai50.000'>Vai 50.000</a>śataṃsahasrāṇi suvarṇakoṭyo jāmbūnadā nāsya samā bhavanti |<br>
<a class='ref vai' id='vai050.003' href='#vai050.003'>Vai 050.003</a> yo buddhacaityeṣu prasannacittaḥ pradīpadānaṃ prakaroti vidvān (5)|<br>
<a class='ref vai' id='vai050.005' href='#vai050.005'>Vai 050.005</a> aparaistatra gandhābhiṣeko dattaḥ |<br>
evaṃ cetasā cittamabhisaṃskṛtam—pradīpasya bhagavatā iyat puṇyamuktam |<br>
<a class='ref vai' id='vai050.006'>Vai 050.006</a> asmākaṃ gandhābhiṣekasya kiyatpuṇyaṃ bhaviṣyatīti? atha bhagavāṃsteṣāmapi cetasā cittamājñāya gāthāṃ bhāṣate—<a class='ref vai' id='vai050.008' href='#vai050.006'>Vai 050.006</a> asmākaṃ gandhābhiṣekasya kiyatpuṇyaṃ bhaviṣyatīti? atha bhagavāṃsteṣāmapi cetasā cittamājñāya gāthāṃ bhāṣate—<a class='ref vai' id='vai050.008'>Vai 050.008</a> śataṃsahasrāṇi suvarṇarāśayo jāmbūnadā nāsya samā bhavanti |<br>
<a class='ref vai' id='vai050.010' href='#vai050.010'>Vai 050.010</a> yo buddhacaityeṣu prasannacitto gandhābhiṣekaṃ prakaroti vidvān (6)|<br>
<a class='ref vai' id='vai050.012' href='#vai050.012'>Vai 050.012</a> aparaistatra cchatradhvajapatākāropaṇaṃ kṛtam |<br>
evaṃ ca … cetasā cittamājñāya gāthāṃ bhāṣate—<a class='ref vai' id='vai050.013' href='#vai050.013'>Vai 050.013</a> tiṣṭhantaṃ pūjayedyañca yañcāpi parinirvṛtam |<br>
<a class='ref vai' id='vai050.014' href='#vai050.014'>Vai 050.014</a> samaṃ cittaṃ prasādyeha nāsti puṇyaviśeṣatā (7)|<br>
<a class='ref vai' id='vai050.015' href='#vai050.015'>Vai 050.015</a> evaṃ hyacintiyā buddhā buddhadharmā^pyacintiyā |<br>
<a class='ref vai' id='vai050.016' href='#vai050.016'>Vai 050.016</a> acintiye prasannānāṃ vipāko ’pi acintiyaḥ (8)|<br>
<a class='ref vai' id='vai050.017' href='#vai050.017'>Vai 050.017</a> teṣāmacintiyānāmapratihatadharmacakravartinām |<br>
<a class='ref vai' id='vai050.018' href='#vai050.018'>Vai 050.018</a> samyaksambuddhānāṃ nālaṃ guṇapāramadhigantum (9)|<br>
iti |<br>
|<br>
<a class='ref vai' id='vai050.019' href='#vai050.019'>Vai 050.019</a> tato bhagavatā tasya mahājanakāyasya tathāvidhā dharmadeśanā kṛtā, yāṃ śrutvā anekaiḥ prāṇiśatasahasrairmahān viśeṣo ’dhigataḥ |<br>
<a class='ref vai' id='vai050.021' href='#vai050.021'>Vai 050.021</a> kaiścicchrāvakabodhau cittānyutpāditāni, kaiścit pratyekabodhau, kaiścidanuttarāyāṃ samyaksambodhau, kaiścinmūrdhāgatāni, kaiścinmūrdhānaḥ, kaiściduṣṇagatānyāsāditāni, kaiścit satyānulomāḥ kṣāntayaḥ, kaiścitsrotāapattiphalaṃ sākṣātkṛtam, kaiścit sakṛdāgamiphalam, kaiścit sarvakleśaprahāṇādarhattvaṃ sākṣātkṛtam |<br>
<a class='ref vai' id='vai050.023' href='#vai050.023'>Vai 050.023</a> yadbhūyasā buddhaniṃnā dharmapravaṇāḥ saṃghaprāgbhārā vyavasthāpitāḥ |<br>
|<br>
<a class='ref vai' id='vai050.025' href='#vai050.025'>Vai 050.025</a> atha anāthapiṇḍado gṛhapatirbhagavantamidamavocat—yadi bhagavānanujānīyāt, atra mahaṃ prajñāyeyam |<br>
<a class='ref vai' id='vai050.026' href='#vai050.026'>Vai 050.026</a> anujānāmi gṛhapate, prajñāpayitavyam |<br>
tato ’nāthapiṇḍadena gṛhapatinā mahaḥ prajñāpitaḥ |<br>
<a class='ref vai' id='vai050.027' href='#vai050.027'>Vai 050.027</a> toyikāmaha iti saṃjñā saṃvṛttā |<br>
|<br>
<a class='ref vai' id='vai050.028' href='#vai050.028'>Vai 050.028</a> idamavocadbhagavān |<br>
āttamanasas te bhikṣavo bhagavato bhāṣitamabhyanandan |<br>
|<br>
<a class='ref vai' id='vai050.029' href='#vai050.029'>Vai 050.029</a> iti śrīdivyāvadāne indranāmabrāhmaṇāvadānaṃ ṣaṣṭham |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
