<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy24' lang='san'>
<header>
<ul>
<li class='division'>Divyāvadānam</li>
</ul>
<h1>24. nāgakumārāvadānam</h1>
</header>
<p><a class='ref vai' id='vai213.001'>Vai 213.001</a> bhikṣuvaḥ saṃśayajātāḥ sarvasaṃśayacchettāraṃ buddhaṃ bhagavantaṃ pṛcchanti—kuto bhadanta tena nāgakumāreṇa tatprathamataḥ śraddhā pratilabdhā? bhagavānāha—bhūtapūrvaṃ bhikṣuvo ’sminneva bhadrakalpe viṃśativarṣasahasrāyuṣi prajāyāṃ kāśyapo nāma śāstā lokam utpannastathāgato ’rhan samyaksambuddho vidyācaraṇasampannaḥ sugato lokavidanuttaraḥ puruṣadamyasārathiḥ śāstā devamanuṣyāṇāṃ buddho bhagavān |<br>
<a class='ref vai' id='vai213.005'>Vai 213.005</a> sa evaṃ śrāvakāṇāṃ dharmaṃ deśayati—etāni bhikṣavo ’raṇyāni śūnyāgārāṇi parvatakandaragiriguhāpalālapuñjābhyavakāśaśmaśānavanaprasthāni prāntāni śayanāsanāni dhyāyata |<br>
<a class='ref vai' id='vai213.006'>Vai 213.006</a> bhikṣavo mā pramādata |<br>
<a class='ref vai' id='vai213.007'>Vai 213.007</a> mā paścādvipratisāriṇo bhūta |<br>
idamasmākamanuśāsanam |<br>
tatra kecidbhikṣavaḥ sumerupariṣaṇḍāyāṃ gatvā dhyāyanti, kecinmandākinyāḥ puṣkariṇyāstīre, kecidanavatapte mahāsarasi, kecit saptasu kāñcanamayeṣu parvateṣu, kecit tāsu tāsu grāmanigamarājarāṣṭradhānīṣu gatvā dhyāyanti |<br>
|<br>
<a class='ref vai' id='vai213.011'>Vai 213.011</a> anyatamaśca cirajātako nāgakumāraḥ suparṇinā pakṣirājena sumerupariṣaṇḍāyāmupariṣṭādapahriyate |<br>
<a class='ref vai' id='vai213.012'>Vai 213.012</a> yāvat tena bhikṣavo dhyānādhyayanayogamanasikārayuktā viharanto dṛṣṭāḥ |<br>
dṛṣṭvā cāsya cittamabhiprasannam |<br>
<a class='ref vai' id='vai213.013'>Vai 213.013</a> prasādajātaḥ saṃlakṣayati—muktā hyete āryakā evaṃvidhād duḥkhāt |<br>
<a class='ref vai' id='vai213.014'>Vai 213.014</a> cyutaḥ kālagato vārāṇasyāṃ ṣaṭkarmanirate brāhmaṇakule jātaḥ |<br>
unnīto vardhito mahān saṃvṛttaḥ |<br>
<a class='ref vai' id='vai213.015'>Vai 213.015</a> so ’pareṇa samayena kāśyapasya samyaksambuddhasya śāsane pravrajitaḥ |<br>
tenodyatā ghaṭatā vyāyacchatā sarvakleśaprahāṇādarhattvaṃ sākṣātkṛtam |<br>
<a class='ref vai' id='vai213.016'>Vai 213.016</a> arhan saṃvṛttaḥ pūrvavadyāvanmānyaśca pūjyaścābhivandyaśca saṃvṛttaḥ |<br>
<a class='ref vai' id='vai213.017'>Vai 213.017</a> sa saṃlakṣayati—kuto ’haṃ cyutah? tiryakṣu |<br>
kutropapannaH? manuṣyeṣu |<br>
kutra mama mātāpitarau? yāvat paśyati nāgabhavane rudantau tiṣṭhataḥ |<br>
<a class='ref vai' id='vai213.018'>Vai 213.018</a> sa tatra gataḥ |<br>
gatvā pṛcchitumārabdhah—amba tāta kasyārthe ruditah? tau kathayatah—ārya, sucirajātako ’smākaṃ nāgakumāraḥ suparṇinā pakṣirājenāpahṛtaḥ |<br>
<a class='ref vai' id='vai213.020'>Vai 213.020</a> sa kathayati—ahamevāsau |<br>
ārya, tādṛśaḥ sa duṣṭānāgo yadvayaṃ sugatigamanamapi na saṃbhāvayāmaḥ, prāgevedṛśānāṃ dharmāṇāṃ lābhī bhaviṣyati |<br>
<a class='ref vai' id='vai213.021'>Vai 213.021</a> tena tau smāritau |<br>
pādayor nipatya kathayatah—ārya, evaṃvidhāstvayā guṇagaṇā adhigatāḥ |<br>
<a class='ref vai' id='vai213.022'>Vai 213.022</a> ārya tvaṃ piṇḍakenārthī, vayaṃ puṇyenārthikāḥ |<br>
<a class='ref vai' id='vai213.023'>Vai 213.023</a> ihaiva tvamāgamya divase divase bhaktakṛtyaṃ kṛtvā gaccha |<br>
sa nāgabhavane divyāṃ sudhāṃ paribhuktvā āgacchati |<br>
<a class='ref vai' id='vai213.024'>Vai 213.024</a> tasya śrāmaṇerakaḥ sārdhavihārī |<br>
sa bhikṣubhiruktah—śrāmaṇeraka, ayaṃ te upādhyāyaḥ kutra bhuktvā āgacchati? sa kathayati—nāhaṃ jāne |<br>
<a class='ref vai' id='vai213.025'>Vai 213.025</a> te kathayanti—nāgabhavane divyāṃ sudhāṃ paribhujya pāribhujyāgacchati |<br>
<a class='ref vai' id='vai213.026'>Vai 213.026</a> tvaṃ kasyārthe na gacchati? sa kathayati—ayaṃ maharddhiko mahānubhāvo yena gacchati |<br>
<a class='ref vai' id='vai213.027'>Vai 213.027</a> kathamahaṃ gacchāmi? te kathayanti—yadā ayam ṛddhyā gacchati, tadā tvamasya cīvarakarṇikaṃ gṛhāṇa |<br>
<a class='ref vai' id='vai213.028'>Vai 213.028</a> sa kathayati—mā pateyam |<br>
te kathayanti—bhadramukha, yadi sumeruḥ parvatarājā cīvarakarṇikamavalambate, nāsau patet, prāgeva tvaṃ patiṣyasīti |<br>
<a class='ref vai' id='vai213.030'>Vai 213.030</a> yo yasmin sthāne ’ntardhāsyati, tena tatra nimittamudgṛhītam |<br>
sa tatpradeśaṃ pūrvameva gatvā avasthitaḥ |<br>
<a class='ref vai' id='vai213.031'>Vai 213.031</a> sa cāntardhāsyatīti tena cīvarakarṇikaṃ gṛhītam |<br>
tau upari vihāyasā <a class='ref vai' id='vai214.000'>Vai 214.000</a>prakrāntau yāvat tau nāgairdṛṣṭau | <a class='ref vai' id='vai214.001'>Vai 214.001</a></p>
<p>tayordve te āsanaprajñaptikṛtau |<br>
dvau maṇḍalakau āmārjitau |<br>
sa saṃlakṣayati—kasyārthe ’yamapara āsanaḥ prajñaptah? sa pratinivartya paśyati yāvat śrāmaṇerakam |<br>
<a class='ref vai' id='vai214.003'>Vai 214.003</a> sa kathayati—bhadramukha, tvamapyāgatah? upādyāya, āgato ’ham |<br>
śobhanam |<br>
nāgāḥ saṃlakṣayanti—ayamāryo maharddhiko mahānubhāvaḥ |<br>
<a class='ref vai' id='vai214.004'>Vai 214.004</a> śakyate divyāṃ sudhāṃ kārayitum |<br>
ayamanyo na śakyate |<br>
<a class='ref vai' id='vai214.005'>Vai 214.005</a> taistasya divyā sudhā dattā, tasyāpi prākṛta āhāraḥ |<br>
sa tasya pātragrāhakaḥ |<br>
tena tasya pātraṃ gṛhītam yāvat tatraikā odanamijya(?) vatiṣṭhate |<br>
<a class='ref vai' id='vai214.006'>Vai 214.006</a> sā tenāsye prakṣiptā yāvaddivyamāsvādanam |<br>
<a class='ref vai' id='vai214.007'>Vai 214.007</a> sa saṃlakṣayati—īdṛśā api matsariṇo nāgāḥ |<br>
ekadhye niṣaṇṇayorasya divyā sudhā dattā, mamāpi prākṛta āhāraḥ |<br>
<a class='ref vai' id='vai214.008'>Vai 214.008</a> sa praṇidhānaṃ kartumārabdhah—yanmayā bhagavati kāśyape samyaksambuddhe ’nuttare mahādakṣiṇīye brahmacaryaṃ cīrṇam, anenāhaṃ kuśalamūlenaitaṃ nāgamasmādbhavanāccyāvayitvā atraivopapadyeyamiti |<br>
<a class='ref vai' id='vai214.010'>Vai 214.010</a> tasya dṛṣṭa eva dharme ubhābhyāṃ pāṇibhyāṃ jalaṃ syanditumārabdham |<br>
<a class='ref vai' id='vai214.011'>Vai 214.011</a> nāgasyāpi śirortirbādhitumārabdhā |<br>
sa kathayati—ārya, anena śrāmaṇerakenāśobhanacittamutpāditam |<br>
<a class='ref vai' id='vai214.012'>Vai 214.012</a> pratinivartāpayatu enam |<br>
sa kathayati—bhadramukha, apāyā hyete, nivartaya cittam |<br>
<a class='ref vai' id='vai214.013'>Vai 214.013</a> sa gāthāṃ bhāṣate—<a class='ref vai' id='vai214.014'>Vai 214.014</a> pravaṇībhūutamidaṃ cittaṃ na śaknomi nivārayitum |<br>
<a class='ref vai' id='vai214.015'>Vai 214.015</a> ihasthasyaiva me bhadanta pāṇibhyāṃ syandate jalam (1)|<br>
<a class='ref vai' id='vai214.016'>Vai 214.016</a> sa taṃ nāgaṃ tasmādbhavanāccyāvayitvā tatraivopapannaḥ |<br>
tatra bhikṣavastena nāgakumāreṇa tatprathamataḥ śraddhā pratilabdhā |<br>
|<br>
<a class='ref vai' id='vai214.018'>Vai 214.018</a> iti śrīdivyāvadāne nāgakumārāvadānam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
