<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy8' lang='san'>
<header>
<ul>
<li class='division'>Divyāvadānam</li>
</ul>
<h1>8. supiryāvadāna</h1>
</header>
<p><a class='ref vai' id='vai058.001' href='#vai058.001'>Vai 058.001</a> buddho bhavāñ śrāvastyāṃ viharati jetavane anāthapiṇḍadasyārāme satkṛto gurukṛto mānitaḥ pūjito rājabhī rājamātrairdhanibhiḥ paurairbrāhmaṇairgṛhapatibhiḥ śreṣṭhibhiḥ sārthavāhairdevair nāgairyakṣairasurairgaruḍaiḥ kinnarairmahoragairiti devanāgayakṣāsuragaruḍakinnaramahoragābhyarcito buddho bhagavāṃl lābhī cīvarapiṇḍapātaśayanāsanaglānapratyayabhaiṣajyapariṣkārāṇāṃ saśrāvakasaṃghaḥ |<br>
<a class='ref vai' id='vai058.005' href='#vai058.005'>Vai 058.005</a> tatra khalu varṣāvāsaṃ bhagavānupagto jetavane anāthapiṇḍadasyārāme |<br>
<a class='ref vai' id='vai058.006' href='#vai058.006'>Vai 058.006</a> atha tadaiva pravāraṇāyāṃ pratyupasthitāyāṃ saṃbahulāḥ śrtāvastīnivāsino vaṇijo yena bhagavāṃstenopasaṃkrāntāḥ |<br>
<a class='ref vai' id='vai058.007'>Vai 058.007</a> upasaṃkramya bhagavataḥ pādau śirasā vanditvā ekānto niṣaṇṇāh<a class='ref vai' id='vai058.008' href='#vai058.007'>Vai 058.007</a> upasaṃkramya bhagavataḥ pādau śirasā vanditvā ekānto niṣaṇṇāh<a class='ref vai' id='vai058.008'>Vai 058.008</a> ekāntaniṣaṇṇān saṃbahulāñ śrāvastīnivāsino vaṇijo bhagavān dharmyayā kathayā saṃdarśayati samādāpayati samuttejayati saṃpraharṣayati |<br>
<a class='ref vai' id='vai058.010' href='#vai058.010'>Vai 058.010</a> anekaparyāyeṇa dharmyayā kathayā saṃdarśya samādāpya samuttejya saṃpraharṣya tūṣṇīm |<br>
<a class='ref vai' id='vai058.011' href='#vai058.011'>Vai 058.011</a> atha saṃbahulāḥ |<br>
śrāvastīnivāsino vaṇijo bhagavato bhāṣitamabhinandyānumodya bhagavataḥ pādau śirasā vanditvā bhagavato ’ntikāt prakāntāḥ, yenāyuṣmānānandastenopasaṃkrāntāḥ |<br>
<a class='ref vai' id='vai058.012' href='#vai058.012'>Vai 058.012</a> upasaṃkramyāyuṣmata ānandasya pādau śirasā vanditvā ekānte niṣaṇṇāḥ |<br>
<a class='ref vai' id='vai058.013' href='#vai058.013'>Vai 058.013</a> saṃbahulāñ śrāvastīnivāsino vaṇija āyuṣmānānando dharmyayā kathayā saṃdarśayati samādāpayati samuttejayati saṃpraharṣayati |<br>
<a class='ref vai' id='vai058.015' href='#vai058.015'>Vai 058.015</a> anekaparyāyeṇa dharmyayā kathayā saṃdarśya samādāpya samuttejya saṃpraharṣya tūṣṇīm |<br>
<a class='ref vai' id='vai058.016' href='#vai058.016'>Vai 058.016</a> atha te vaṇija utthāyāsanebhyah ekāṃsamuttarāsaṅgaṃ kṛtvā yenāyuṣmānānandastenānñjaliṃ praṇamya āyuṣmantamānandamidamavocan—kiṃcitte āryānanda śrutaṃ varṣoṣito bhagavān katameṣu janapadeṣu cārikāṃ cariṣyatīti, yadvayaṃ tadyātrikaṃ bhāṇḍaṃ samudānīmahe ? dharmatā caiṣā ṣaṇmahānagaranivāsino vaṇijo yasyāṃ diśi buddhā bhagavanto gantukāmā bhavanti, tadyātrikabhāṇḍaṃ samudānayanti |<br>
<a class='ref vai' id='vai058.020' href='#vai058.020'>Vai 058.020</a> sa kathayati—buddhaṃ bhagavantaṃ kiṃ na pṛcchatha ? durāsadā hi buddhā bhagavanto duṣprasahāḥ |<br>
<a class='ref vai' id='vai058.021' href='#vai058.021'>Vai 058.021</a> na śaknumo vayaṃ bhagavantaṃ praṣṭum |<br>
mamāpi bhavanto durāsadā hi buddhā bhagavanto duṣprasahāḥ |<br>
<a class='ref vai' id='vai058.022' href='#vai058.022'>Vai 058.022</a> ahamapi na śaknomi bhagavantaṃ praṣṭum |<br>
yadi bhadantānandasyāpi durāsadā buddhā bhagavanto duṣprasahāḥ, kathaṃ bhadantānando jānīte ’mukāṃ diśaṃ bhagavān gamiṣyatīti ? nimittena vā bhavantaḥ parikathayā vā |<br>
<a class='ref vai' id='vai058.024' href='#vai058.024'>Vai 058.024</a> kathaṃ nimittena ? yāṃ diśaṃ bhagavān gantukāmastato ’bhimukho niṣīdati, evaṃ nimittena |<br>
<a class='ref vai' id='vai058.025' href='#vai058.025'>Vai 058.025</a> kathaṃ parikathayā ? teṣāṃ janapadānāṃ varṇaṃ bhāṣate, evaṃ parikathayā |<br>
<a class='ref vai' id='vai058.026' href='#vai058.026'>Vai 058.026</a> kutomukho bhadantānanda bhagavān niṣīdati, katameṣāṃ ca janapadānāṃ varṇaṃ bhāṣate ? magadhābhimukho bhavanto bhagavān niṣīdati, māgadhakānāṃ janapadānāṃ varṇaṃ bhāṣate |<br>
<a class='ref vai' id='vai058.027' href='#vai058.027'>Vai 058.027</a> api tu bhavanto ’ṣṭādaśānuśaṃsā buddhacārikāyām |<br>
<a class='ref vai' id='vai058.028' href='#vai058.028'>Vai 058.028</a> katame ’ṣṭādaśa ? nāgnibhyaṃ nodakabhyaṃ na siṃhabhyaṃ na vyāghrabhyaṃ na dvīpitarakṣuparacakrabhyaṃ na caurabhayaṃ na gulmatarapaṇyātiyātrābhyaṃ na manuṣyāmanuṣyabhayam |<br>
<a class='ref vai' id='vai058.030' href='#vai058.030'>Vai 058.030</a> kālena ca kālaṃ divyāni rūpāṇi dṛśyante, divyāḥ śabdāḥ śrūyante, udārāś cāvabhāsāḥ prajñnyāyante, ātmavyākaraṇāni ca śrūyante, dharmasambhoga āmiṣasambhogo’ |<br>
<a class='ref vai' id='vai058.031' href='#vai058.031'>Vai 058.031</a> pābādhā ca buddhacandrikā |<br>
| <a class='ref vai' id='vai508.001' href='#vai508.001'>Vai 508.001</a></p>
<p>atha saṃbahulāḥ śrāvastīnivāsino vaṇijah āyuṣmatah ānandasya bhāṣitamabhinandyānumodya āyuṣmata ānandasya pādau śirasā vanditvā utthāyāsanāt prakrāntāḥ |<br>
<a class='ref vai' id='vai059.003' href='#vai059.003'>Vai 059.003</a> dhartā khalu buddhā bhagavanto jīvanto dhriyanto yāpayanto mahākaruṇayā saṃcodyamānāḥ parānugrahapravṛttāḥ kālena kālamaraṇyacārikāṃ caranti, nadīcārikāṃ parvatacārikāṃ śmaśānacārikāṃ janapada cārikāṃ caranti |<br>
<a class='ref vai' id='vai059.005' href='#vai059.005'>Vai 059.005</a> asmiṃstvarthe buddho bhagavān magadheṣu janapadacārikāṃ cartukāmastadeva pravāraṇāṃ pravārayitvā āyuṣmantamānadāmāmantrayate sma—gaccha ānanda, bhikṣūṇāmārocaya itaḥ saptame divase tathāgato magadheṣu janapadeṣu cārikāṃ cāriṣyati |<br>
<a class='ref vai' id='vai059.007' href='#vai059.007'>Vai 059.007</a> yo yuṣmākam utsahate tathāgatena sārdhaṃ janapadacārikāṃ cartum, sa cīvarakarma karotu |<br>
<a class='ref vai' id='vai059.008' href='#vai059.008'>Vai 059.008</a> evaṃ bhadantetyāyuṣmānānando bhagavataḥ pratiśrutya bhikṣūṇāmārocayati—bhagavānāyuṣyanta itaḥ saptame divase magadheṣu janapadeṣu cārikāṃ cariṣyati |<br>
<a class='ref vai' id='vai059.009' href='#vai059.009'>Vai 059.009</a> yo yuṣmākamutsahate bhagavatā sārdhaṃ magadheṣu janapadeṣu cārikāṃ cartum, sa cīvarakarma karotu |<br>
<a class='ref vai' id='vai059.011' href='#vai059.011'>Vai 059.011</a> atha bhagavān bhikṣugaṇaparivṛto bhikṣusaṃghapuraskṛtaḥ saṃbahulaiśca śrāvastīnivāsibhirvaṇigbrāhmaṇagṛhapatibhiḥ sārdhaṃ magadheṣu janapadeṣu cārikāṃ prakrāntaḥ |<br>
|<br>
<a class='ref vai' id='vai059.013' href='#vai059.013'>Vai 059.013</a> atha saṃbahulāśca śrāvastīnivāsino vaṇijo yena bhagavāṃstenopasaṃkrāntāḥ |<br>
upasaṃkramya bhagavataḥ pādau śirasā vanditvā bhagavantamidamavocan—adhivāsayatvasmākaṃ bhagavān yāvacca śrāvastī yāvacca rājagṛham, atrāntarā cīvarapiṇḍapātaśayanāsanaglānapratyayabhaiṣajyapariṣkāraiḥ sārdhaṃ bhikṣusaṃghena |<br>
<a class='ref vai' id='vai059.016' href='#vai059.016'>Vai 059.016</a> adhivāsayati bhagavān saṃbahulānāṃ śrāvastīnivāsināṃ vaṇijāṃ tūṣṇībhāvena |<br>
<a class='ref vai' id='vai059.017' href='#vai059.017'>Vai 059.017</a> atha saṃbahulāḥ śrāvastīnivāsino vaṇijo bhagavatastūṣṇībhāvenādhivāsanāṃ viditvā bhagavato ’ntikāt prakrāntāḥ |<br>
|<br>
<a class='ref vai' id='vai059.019' href='#vai059.019'>Vai 059.019</a> atha saṃprasthite buddhe bhagavati antarā ca śrāvastīmantarā ca rājagṛham, atrāntarānmahāṭavyāṃ caurasahasraṃ prativasati |<br>
<a class='ref vai' id='vai059.020' href='#vai059.020'>Vai 059.020</a> adrākṣīttaccaurasahasraṃ bhagavantaṃ sārthaparivṛtaṃ bhikṣusaṃghapuraskṛtam |<br>
<a class='ref vai' id='vai059.021' href='#vai059.021'>Vai 059.021</a> dṛṣṭvā ca punaḥ parasparaṃ kathayanti—gaccatu bhagavān saśrāvakasaṃghaḥ |<br>
śeṣaṃ sārthaṃ muṣi ṣyāmaḥ |<br>
<a class='ref vai' id='vai059.022' href='#vai059.022'>Vai 059.022</a> ityanuvicintya sarve javena prasṛtā yena sārthaḥ |<br>
bhagavatā abhihitah—kimetadbhavantaḥ samārabdham ? caurāḥ kathayanti—vayaṃ smo bhadanta caurā aṭavīcarāḥ |<br>
<a class='ref vai' id='vai059.023' href='#vai059.023'>Vai 059.023</a> nāsamākaṃ kṛṣir na vāṇijyā na gaurakṣyam |<br>
<a class='ref vai' id='vai059.024' href='#vai059.024'>Vai 059.024</a> anenopakrameṇa jīvikāṃ kalpayāmaḥ |<br>
gacchatu bhagavān saśrāvakasaṃghaḥ |<br>
śeṣaṃ sārthaṃ muṣiṣyāmaḥ |<br>
<a class='ref vai' id='vai059.025' href='#vai059.025'>Vai 059.025</a> bhagavānāha—mamaiṣa sārthaḥ saṃniśritaḥ |<br>
api tu sakalasya sārthasya parigaṇayya suvarṇaṃ gṛhṇīdhvam |<br>
<a class='ref vai' id='vai059.026' href='#vai059.026'>Vai 059.026</a> tathā bhavatviti caurasahasreṇa pratijñnātam |<br>
asmin sārthe ye upāsakā viṇijastaiḥ kṛtsnasya sārthasya mūlyaṃ gaṇayya caurāṇāṃ niveditam iyanti śatāni sahasrāṇi ceti |<br>
<a class='ref vai' id='vai059.028' href='#vai059.028'>Vai 059.028</a> tatasteṣāṃ caurāṇāṃ sārthaniṣkrayārthaṃ bhagavatā nidhānaṃ darśitam |<br>
<a class='ref vai' id='vai059.029' href='#vai059.029'>Vai 059.029</a> tatastena caurasahasreṇa sārthamūlyapramāṇaṃ suvarṇaṃ gṛhītam, avaśiṣṭaṃ tatraivāntarhitam |<br>
evaṃ bhagavatā sārthaścaurasahasrāt pratimokṣitaḥ |<br>
|<br>
<a class='ref vai' id='vai059.031' href='#vai059.031'>Vai 059.031</a> anupūrveṇa bhagavān rājagṛhamanuprāptaḥ |<br>
punarapi bhagavān sārthaparivṛto bhikṣusaṃgha puraskṛto rājagṛhāt śrāvastīṃ saṃprasthitaḥ |<br>
<a class='ref vai' id='vai059.032' href='#vai059.032'>Vai 059.032</a> tathaiva caurasahasrasakāśāt sārtho niṣkrītaḥ |<br>
<a class='ref vai' id='vai060.001'>Vai 060.001</a> <a class='ref vai' id='vai60.000' href='#vai060.001'>Vai 060.001</a> <a class='ref vai' id='vai60.000'>Vai 60.000</a>evaṃ dvitricatuṣpanñcaṣaḍvārāṃśca cairasahasrasakāśādāgamanagamanena sārthaḥ paritrāto mūlyaṃ cānupradattam |<br>
<a class='ref vai' id='vai060.002' href='#vai060.002'>Vai 060.002</a> saptaṃ tu cāraṃ bhagavān sārtharahito bhikṣusaṃghapuraskṛtaḥ śāvastyā rājagṛhaṃ saṃprasthitaḥ |<br>
<a class='ref vai' id='vai060.003' href='#vai060.003'>Vai 060.003</a> adrākṣīccaurasahasraṃ buddhaṃ bhagavantaṃ sārthavirahitaṃ bhikṣusaṃghaparivṛtam |<br>
dṛṣṭvā ca punaḥ parasparaṃ saṃlapanti—bhagavān gacchatu, bhikṣusaṃghaṃ muṣiṣyāṃḥ |<br>
<a class='ref vai' id='vai060.004' href='#vai060.004'>Vai 060.004</a> tatkasya hetoh ? eṣo hi bhagavān suvarṇapradaḥ |<br>
<a class='ref vai' id='vai060.005' href='#vai060.005'>Vai 060.005</a> ityuktvā sarvajavena pradhāvitā bhikṣūn muṣitumārabdhāḥ |<br>
bhagavatā cābhihitāh—vatsāḥ, mama ete śrāvakāḥ |<br>
<a class='ref vai' id='vai060.006' href='#vai060.006'>Vai 060.006</a> caurāḥ kathayanti—jānāsyeva bhagavān—vayaṃ caurā aṭavīcarāḥ |<br>
<a class='ref vai' id='vai060.007' href='#vai060.007'>Vai 060.007</a> nāsmākaṃ kṛṣir na vaṇijyā na gaurakṣyam |<br>
anena vayaṃ jīvikāṃ kalpayāmaḥ |<br>
<a class='ref vai' id='vai060.008' href='#vai060.008'>Vai 060.008</a> tato bhagavatā caurāṇāṃ mahānidhānaṃ darśitam, evaṃ coktāh—vatsāḥ, yāvadāptaṃ dhanaṃ gṛhṇītheti |<br>
<a class='ref vai' id='vai060.009' href='#vai060.009'>Vai 060.009</a> tatastena caurasahasreṇa tasmānmahānidhānādyāvadāptaṃ suvarṇamādattam, avaśiṣṭaṃ tatraivāntarhitam |<br>
<a class='ref vai' id='vai060.010' href='#vai060.010'>Vai 060.010</a> atha bhagavāṃstaccaurasahasram yāvadāptaṃ dhanena saṃtarpayitvā tato ’nupūrveṇa rājagṛhamanuprāptaḥ |<br>
<a class='ref vai' id='vai060.011' href='#vai060.011'>Vai 060.011</a> tatasteṣāṃ caurāṇāṃ buddhirutpannā—yā kācidasmākaṃ śrīsaubhāgyasampat, sarvāsau buddhaṃ bhagavantamāgamya |<br>
<a class='ref vai' id='vai060.012' href='#vai060.012'>Vai 060.012</a> yannu vayaṃ bhagavantaṃ saśrāvakasaṃghamasmin pradeśe bhojayema iti |<br>
atrāntare nāsti kiṃcidbuddhānāṃ bhagavatāṃ mahākāruṇikānāmekarakṣāṇāmekavīrāṇāmadvayavādināṃ śamathavipaśyanāvihāriṇāṃ trividhadamathavastukuśalānāṃ caturṛddhipādacaraṇatalasupritiṣṭhitānāṃ caturoghottīrṇānāṃ caturṣu saṃgrahavastuṣu dīrgharātrakṛtaparicayānāṃ daśabalabalināṃ caturvaiśāradyaviśāradānāmudārārṣabhasamyaksiṃhanādanādināṃ panñcāṅgaviprahīṇānāṃ panñcaskandha vimocakānāṃ panñcagatisamatikrāntānāṃ ṣaḍāyatanabhedakānāṃ saṃghātavihāriṇāṃ ṣaṭpāramitāparipūrṇayaśasāṃ saptabodhyaṅgakusumāḍhyānāṃ saptasamādhipariṣkāradāyakānāmāryāṣṭāṅgamārgadeśikānāmāryamārgapudgalanāyakānāṃ navānupūrvasamāpattikuśalānāṃ navasamyojanavisamyojanakānāṃ daśadikparipūrṇayaśasāṃ daśaśatavaśavartiprativiśiṣtānāṃ trīrātrestrirdivasasya ṣaṭkṛtvo rātriṃdivasena buddhacakṣuṣā lokam vyavalokayantikasyānavaropitāni kuśalamūlānyavaropayāmi, kasyāvaropitāni vivardhayāmi, kaḥ kṛcchraprāptaḥ, kaḥ saṃkaṭaprāptaḥ, kaḥ saṃbādhaprāptaḥ, kaḥ kṛcchrasaṃkaṭasambādhaprāptaḥ, kaṃ kṛcchrasaṃkaṭasambādhāt parimocayāmi, ko ’pāyaniṃnaḥ, ko ’pāyapravaṇaḥ, ko ’pāyaprāgbhāraḥ, kamahamapāyād vyutthāpya svarge mokṣaphale ca pratiṣṭhāpayāmi, kasya kāmapaṅkanimagnasya hastoddhāramanuprayacchāmi, kasya buddhotpādavibhūṣitaṃ lokaṃ saphalīkaromi, kamāryadhanavirahitamāryadhanaiśvaryādhipatye pratiṣṭāpayeyam, ko hīyate ko vardhate |<br>
<a class='ref vai' id='vai060.027' href='#vai060.027'>Vai 060.027</a> apyevātikramedvelāṃ sāgaro makarālayaḥ |<br>
<a class='ref vai' id='vai060.028' href='#vai060.028'>Vai 060.028</a> na tu vaineyavatsānāṃ buddho velāmatikramet (1)|<br>
<a class='ref vai' id='vai060.029' href='#vai060.029'>Vai 060.029</a> yathā hi mātā priyamekaputrakaṃ hyavekṣate rakṣati cāsya jīvitam |<br>
<a class='ref vai' id='vai060.031' href='#vai060.031'>Vai 060.031</a> tathaiva vaineyajanaṃ tathagato hyavekṣate rakṣati cāsya saṃtatim (2)|<br>
<a class='ref vai' id='vai061.001'>Vai 061.001</a> <a class='ref vai' id='vai61.000' href='#vai061.001'>Vai 061.001</a> <a class='ref vai' id='vai61.000'>Vai 61.000</a>sarvajñnasaṃtānanivāsinī hi kāruṇyadhenurmṛgayatyakhinnā |<br>
<a class='ref vai' id='vai061.003' href='#vai061.003'>Vai 061.003</a> vaineyavatsān bhavaduḥkhanaṣṭān vatsān praṇaṣṭaniva vatsalā gauḥ (3)|<br>
<a class='ref vai' id='vai061.005' href='#vai061.005'>Vai 061.005</a> tato bhagavāṃsteṣāṃ caurāṇāṃ vaineyakālamapekṣya rājagṛhādanupūrveṇa bhikṣugaṇaparivṛto bhikṣugaṇapuraskṛto dānto dāntaparivāraḥ śāntaḥ śāntaparivāraścandanaścandanaparivāro mukto muktaparivāra āśvasta āśvastaparivāraḥ pūrvavat yāvanmahākaruṇayā samanvāgatas tāṃ sālāṭavīmanuprāptaḥ |<br>
<a class='ref vai' id='vai061.008' href='#vai061.008'>Vai 061.008</a> adrākṣīttaccaurasahasraṃ buddhaṃ bhagavantaṃ saśrāvakasaṃghaṃ dūrādevāgacchantam |<br>
dṛṣṭvā ca punaścittānyabhiprasādya yena bhagavāṃstenopasaṃkrāntaḥ |<br>
<a class='ref vai' id='vai061.009' href='#vai061.009'>Vai 061.009</a> upasaṃkramya bhagavataḥ pādayor nipatya bhagavantamidamavodcan—adhivāsayatu asmākaṃ bhagavāñ śvo ’ntargṛhe bhaktena sārdhaṃ bhikṣusaṃghena |<br>
<a class='ref vai' id='vai061.011' href='#vai061.011'>Vai 061.011</a> adhivāsayati bhagavāṃstasya caurasasrasya tūṣṇībhāvena |<br>
atha caurasahasraṃ bhagavatastūṣṇībhāvenādhivāsanāṃ viditvā bhagavato’ntikān prakrāntam |<br>
|<br>
<a class='ref vai' id='vai061.013' href='#vai061.013'>Vai 061.013</a> atha taccaurasahasraṃ tāmeva rātriṃ śuci praṇītaṃ khādanīyabhojanīyaṃ samudānīya kālyamevotthāya āsanāni prajñnapya udakamaṇīn pratiṣṭhāpya, bhagavato dūtena kālamārocayati—samayo bhadanta, sajjaṃ bhaktam yasyedānīṃ bhagavān kālaṃ manyase |<br>
<a class='ref vai' id='vai061.015' href='#vai061.015'>Vai 061.015</a> atha bhagavān pūrvāhṇe nivāsya pātracīvaramādāya bhikṣugaṇaparivṛto bhikṣusaṃghapuraskṛto yena tasya caurasahasrasya bhaktābhisārastenopasaṃkrāntaḥ |<br>
<a class='ref vai' id='vai061.017' href='#vai061.017'>Vai 061.017</a> atha taccaurasahasraṃ buddhapramukhasya bhikṣusaṃghasya candanodakena pādau prakṣālayāmāsa |<br>
<a class='ref vai' id='vai061.018' href='#vai061.018'>Vai 061.018</a> atha bhagavān prakṣālitapāṇipādaḥ purastādbhikṣusaṃghasya prajñnapta evāsane niṣaṇṇaḥ |<br>
<a class='ref vai' id='vai061.019' href='#vai061.019'>Vai 061.019</a> niṣaṇṇaṃ buddhapramukhaṃ bhikṣusaṃghaṃ viditvā śucinā praṇītena khādanīyabhojanīyena svahastaṃ saṃtarpya saṃpravārya bhagavantaṃ bhuktavantaṃ viditvā dhautahastamapanītapātraṃ nīcatarāṇyāsanāni gṛhītvā bhagavataḥ purastānniṣaṇṇā dharmaśravaṇāya |<br>
atha bhagavatā teṣāmāśayānuśayaṃ viditvā dhātuṃ prakṛtiṃ ca jñnātvā tādṛśī dharmadeśanā kṛtā, yāṃ śrutvā tena caurasahasreṇa tasminnevāsane niṣaṇṇena viṃśatiśikharasamudgataṃ satkāyadṛṣṭiśailaṃ jñnānavajreṇa bhittvā srotāpattiphalaṃ sākṣātkṛtam |<br>
<a class='ref vai' id='vai061.024' href='#vai061.024'>Vai 061.024</a> dṛṣṭasatyāśca kathayanti—idamasmākaṃ bhadanta na mātrā kṛtaṃ na pitrā kṛtaṃ na rājñnā na devatābhir na pūrvapretair na śramaṇabrāhmaṇair neṣṭair na svajanabandhuvargeṇa yadasmābhirbhagavantaṃ kalyāṇamitramāgamya |<br>
<a class='ref vai' id='vai061.025' href='#vai061.025'>Vai 061.025</a> uddhṛto narakatiryakpretebhyaḥ pādaḥ, pratiṣṭhāpitā devamanuṣyeṣu, paryantīkṛtaḥ saṃsāraḥ, ucchoṣitā rudhirāśrusamudrāḥ, uttīrṇā aśrusāgarāḥ, laṅghitā asthiparvatāḥ |<br>
<a class='ref vai' id='vai061.027' href='#vai061.027'>Vai 061.027</a> labhema vayaṃ bhadanta svākhyāte dharmavinaye pravrajyāmupasampadaṃ bhikṣubhāvam |<br>
<a class='ref vai' id='vai061.028' href='#vai061.028'>Vai 061.028</a> carema vayaṃ bhagavato ’ntike brahmacaryam |<br>
tato bhagavatā brahmeṇa svareṇābhihitāh—eta vatsāḥ, carata brahmacaryam |<br>
<a class='ref vai' id='vai061.029' href='#vai061.029'>Vai 061.029</a> vācāvasāne bhagavato muṇḍāḥ saṃvṛttastraidhātukavītarāgāḥ samaloṣṭakānñcanā ākāśapāṇitalasamacittā vāsīcandanakalpā vidyāvidāritāṇḍakośā vidyābhijñnāpratisaṃvitprāptā bhavalābhalobhasatkāraparānmukhāḥ |<br>
<a class='ref vai' id='vai061.031' href='#vai061.031'>Vai 061.031</a> sendropendrāṇāṃ devānāṃ pūjyā mānyā abhivādyāśca saṃvṛttāḥ |<br>
|<br>
<a class='ref vai' id='vai062.001'>Vai 062.001</a> <a class='ref vai' id='vai62.000' href='#vai062.001'>Vai 062.001</a> <a class='ref vai' id='vai62.000'>Vai 62.000</a>bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuh—paśya bhadanta bhagavatā idaṃ caurasahasraṃ saptavāraṃ dhanena saṃtarpayitvā atyantaniṣṭhe ’nuttare yogakṣeme nirvāṇe pratiṣṭhāpitam |<br>
<a class='ref vai' id='vai062.003' href='#vai062.003'>Vai 062.003</a> bhagavānāha—na bhikṣava etarhi, yathā atīte ’pyadhvani mayā asyaiva caurasahasrasya sakāśādanekabhāṇḍasahasraḥ sārtho niṣkrītaḥ, na ca śakitāḥ saṃtarpayitum |<br>
<a class='ref vai' id='vai062.004' href='#vai062.004'>Vai 062.004</a> tato mayā anekairduṣkaraśatasahasrairdevamanuṣyaduṣprāpyāṃ śakrabrahmādyairapi duradhigamāṃ badaradvīpayātrāṃ varṣaśatena sādhayitvā etadeva caurasahasramārabhya kṛtsno jāmbudvīpaḥ suvarṇarajatavaiḍūryasphaṭikādyai ratnaviśeṣairmanorathepsitaiścopakaraṇaviśeṣaiḥ saṃtarpayitvā daśabhiḥ kuśalaiḥ karmapathaiḥ pratiṣṭhāpitaḥ |<br>
<a class='ref vai' id='vai062.007' href='#vai062.007'>Vai 062.007</a> tacchruṇuta—bhūtapūrvaṃ bhikṣavo ’tīte ’dhvani asminneva jambudvīpe vārāṇasyāṃ nagaryāṃ brahmadatto nāma rājā rājyaṃ kārayati sma ṛddhaṃ ca kṣemaṃ ca subhikṣaṃ ca ākīrṇabahujanamanuṣyaṃ ca praśāntakalikalahaḍimbaḍamarataskaradurbhikṣarogāpagatam |<br>
<a class='ref vai' id='vai062.010' href='#vai062.010'>Vai 062.010</a> priyamivaikaputrakamiva rājyaṃ kārayati |<br>
tena khalu samayena vārāṇasyāṃ priyaseno nāma sārthavāhaḥ prativasati āḍhyo mahādhano mahābhogo vaiśravaṇadhanapratispardhī |<br>
<a class='ref vai' id='vai062.012' href='#vai062.012'>Vai 062.012</a> tena sadṛśāt kulāt kalatramānītam |<br>
sa tayā sārdhaṃ krīḍate ramate paricārayati |<br>
<a class='ref vai' id='vai062.013' href='#vai062.013'>Vai 062.013</a> atha anyatama udārapuṇyamaheśākhyaḥ sattvo ’nyatamasmāt praṇītāddevanikāyāccayutvā tasyāḥ prajāpatyāḥ kukṣimavakrāntaḥ |<br>
<a class='ref vai' id='vai062.014' href='#vai062.014'>Vai 062.014</a> panñcāveṇīyā dharmā ihaikatye paṇḍitajātīye mātṛgrāme |<br>
<a class='ref vai' id='vai062.015' href='#vai062.015'>Vai 062.015</a> katame panñca? raktaṃ puruṣaṃ jānāti, kālaṃ jānāti ṛtuṃ jānāti, garbhamavakrāntaṃ jānāti, yasyāḥ sakāśādgarbho ’vakrāmati taṃ jānāti, dārakaṃ jānāti dārikāṃ jānāti |<br>
<a class='ref vai' id='vai062.017' href='#vai062.017'>Vai 062.017</a> saceddārako bhavati, dakṣiṇaṃ kukṣiṃ niśritya tiṣṭhati |<br>
saceddārikā bhavati, vāmaṃ kukṣiṃniśritya tiṣṭhati |<br>
<a class='ref vai' id='vai062.018' href='#vai062.018'>Vai 062.018</a> sā āttamanāḥ svāmina ārocayati—diṣṭyā āryaputra vardhasva, āpannasattvāsmi saṃvṛttā |<br>
<a class='ref vai' id='vai062.019' href='#vai062.019'>Vai 062.019</a> yathā ca me dakṣiṇaṃ kukṣiṃ niśritya tiṣṭhati, niyataṃ dārako bhaviṣyati |<br>
<a class='ref vai' id='vai062.020' href='#vai062.020'>Vai 062.020</a> so ’pyāttamanāttamanā udānamudānayati—apyevāhaṃ cirakālābhilaṣitaṃ putramukhaṃ paśyeyam |<br>
<a class='ref vai' id='vai062.021' href='#vai062.021'>Vai 062.021</a> jāto me syānnāvajātaḥ |<br>
kṛtyāni me kuryāt |<br>
bhṛtaḥ pratibharet |<br>
dāyādyaṃ pratipadyeta |<br>
<a class='ref vai' id='vai062.022' href='#vai062.022'>Vai 062.022</a> kulavaṃśo me ciraṣṭhitikaḥ syāt |<br>
asmākaṃ cāpyatītakālagatānāmuddiśya dānāni datvā puṇyāni kṛtvā nāṃnā dakṣiṇāmādiśet—idaṃ tayoryatratatropapannayorgacchatoranugacchatviti |<br>
<a class='ref vai' id='vai062.024' href='#vai062.024'>Vai 062.024</a> āpannasattvāṃ caināṃ viditvā upariprāsādatalagatāmayantritāṃ dhārayati—uṣṇa uṣṇopakaraṇaiḥ śīte śītopakaraṇairvaidyaprajñnaptairāhārair nātiśītair nātyuṣṇair nātitiktair nātyamlair nātilavaṇair nātimadhurair nātikaṭukair nātikaṣāyaistiktāmlalavaṇamadhurakaṭukakaṣāyavivarjitairāhāraiḥ |<br>
<a class='ref vai' id='vai062.026' href='#vai062.026'>Vai 062.026</a> hārārdhahāravibhūṣitagātrīmapsarasamiva nandanavanacāriṇīṃ manñcānmanñcaṃ pīṭhātpīṭhamanavatarantīmadharimāṃ bhūmim |<br>
<a class='ref vai' id='vai062.027' href='#vai062.027'>Vai 062.027</a> na cāsyākiṃcidamanojñnaśabdaśravaṇam yāvadeva garbhasya paripākāya |<br>
<a class='ref vai' id='vai062.028' href='#vai062.028'>Vai 062.028</a> sā aṣṭānāṃ vā navānāṃ vā māsānāmatyayāt prasūtā |<br>
<a class='ref vai' id='vai062.029' href='#vai062.029'>Vai 062.029</a> dārako jāto ’bhirūpo darśanīyaḥ prāsādiko gauraḥ kanakavarṇaśchatrākāraśirāḥ pralambabāhurvistīrṇalalāṭaḥ saṃgatabhrūstuṅganāso dṛḍhakaṭhinaśarīro mahānagnabalaḥ |<br>
<a class='ref vai' id='vai062.031'>Vai 062.031</a> tasya jñnātayaḥ saṃgamya samāgamya trīṇi saptakānyekaviṃśatirātriṃdivasāni tasya jātasya jāto mahaṃ kṛtvā nāmadheyaṃ vyavasthāpayanti—kiṃ bhavatu dārakasya nāma? ayaṃ dārakaḥ priyasenasya <a class='ref vai' id='vai63.000' href='#vai062.031'>Vai 062.031</a> tasya jñnātayaḥ saṃgamya samāgamya trīṇi saptakānyekaviṃśatirātriṃdivasāni tasya jātasya jāto mahaṃ kṛtvā nāmadheyaṃ vyavasthāpayanti—kiṃ bhavatu dārakasya nāma? ayaṃ dārakaḥ priyasenasya <a class='ref vai' id='vai63.000'>Vai 63.000</a>sarthavāhasya putraḥ |<br>
<a class='ref vai' id='vai063.001' href='#vai063.001'>Vai 063.001</a> tadbhavatu dārakasya nāma supriya iti |<br>
supriyo dārako ’ṣṭābhyo dhātrībhya upanyasto dvābhyāṃ kṣīradhātrībhyāṃ dvābhyāmaṃsadhātrībhyāṃ dvābhyāṃ maladhātrībhyāṃ krīḍanikābhyāṃ dhātrībhyām |<br>
<a class='ref vai' id='vai063.003' href='#vai063.003'>Vai 063.003</a> so ’ṣṭābhirdhātrībhurunnīyate vardhyate kṣīreṇa dadhnā navanītena sarpiṣā sarpimaṇḍena anyaiṣcottaptottapairupakaraṇaviśeṣaiḥ |<br>
<a class='ref vai' id='vai063.004' href='#vai063.004'>Vai 063.004</a> āśu vardhate hradasthamiva paṅkajam |<br>
|<br>
<a class='ref vai' id='vai063.005' href='#vai063.005'>Vai 063.005</a> yadā mahān saṃvṛttastadā lipyāmupanyastaḥ |<br>
saṃkhyāyāṃ gaṇanāyāṃ mudrāyāmuddhāre nyāse<a class='ref vai' id='vai063.006' href='#vai063.006'>Vai 063.006</a> nikṣepe hastiparīkṣāyāmaśvaparīkṣāyāṃ ratnaparīkṣāyāṃ dāruparīkṣāyāṃ vastraparīkṣāyāṃ puruṣaparīkṣāyāṃ strīparīkṣāyām |<br>
<a class='ref vai' id='vai063.007' href='#vai063.007'>Vai 063.007</a> nānāpaṇyaparīkṣāsu paryavadātaḥ sarvaśāstrajñnaḥ saravakalābhijñnaḥ sarvaśilpajñnaḥ sarvabhūtarutajñnaḥ sarvagatigatijñnah uddhaṭṭako vācakaḥ paṇḍitaḥ paṭupracāraḥ paramatīkṣṇaniśitabuddhiḥ saṃvṛtto ’gnikalpa iva jñnānena |<br>
<a class='ref vai' id='vai063.009' href='#vai063.009'>Vai 063.009</a> sa yāni tāni rājñnāṃ kṣatriyāṇāṃ mūrdhnābhiṣiktānāṃ janapadaiśvaryasthāmavīryamanuprāptānāṃ mahāntaṃ pṛthivīmaṇḍalamabhinirjityādhyāvasatāṃ pṛthagbhavanti śilpasthānakarmasthānāni, tadyathā hastigrīvāyām aśvapṛṣṭhe rathe tsarudhanuḥṣu upayāne niryāṇe ’ṅkuśagrahe tomaragrahe chedye bhedye muṣṭibandhe padabandhe dūravedhe śabdavedhe’kṣuṇṇavedhe marmavedhe dṛḍHaprahāritāyām |<br>
<a class='ref vai' id='vai063.013' href='#vai063.013'>Vai 063.013</a> panñcasu sthāneṣu kṛtāvī saṃvṛttaḥ |<br>
dharmatā caiṣā—na tāvat putrasya nāma nirgacchati yāvat pitā dhriyate |<br>
<a class='ref vai' id='vai063.014' href='#vai063.014'>Vai 063.014</a> athāpareṇa samayena priyasenaḥ sārthavāho glānībhūtaḥ |<br>
sa mūlagaṇḍaputrapuṣpaphalabhaiṣajyairupasthīyamāno hīyata eva |<br>
<a class='ref vai' id='vai063.016' href='#vai063.016'>Vai 063.016</a> sarve kṣayāntā nicayāḥ patanāntāḥ samucchrayāḥ |<br>
<a class='ref vai' id='vai063.017' href='#vai063.017'>Vai 063.017</a> samyogā viprayogāntā maraṇāntaṃ ca jīvitam (4)|<br>
<a class='ref vai' id='vai063.018' href='#vai063.018'>Vai 063.018</a> iti sa kāladharmeṇa samyuktaḥ |<br>
kālagate priyasene sārthavāhe brahmadattena kāśirājñnā supriyo mahāsārthavāhatve ’bhiṣiktaḥ |<br>
<a class='ref vai' id='vai063.019' href='#vai063.019'>Vai 063.019</a> tena sārthavāhabhūtena iyamevamrūpā mahāpratijñnā kṛtā—sarvattvā mayā dhanena saṃtarpayitavyāḥ |<br>
<a class='ref vai' id='vai063.020' href='#vai063.020'>Vai 063.020</a> alpaṃ ca deyaṃ bahavaśca yācakāḥ |<br>
tato ’lpairahobhistaddhanaṃ parikṣayaṃ paryādānaṃ gatam |<br>
<a class='ref vai' id='vai063.021' href='#vai063.021'>Vai 063.021</a> atha supriyo mahāsārthavāhaḥ saṃlakṣayati—alpaṃ ca deyaṃ bahavaśca yācakāḥ |<br>
<a class='ref vai' id='vai063.022' href='#vai063.022'>Vai 063.022</a> tato ’lpairahobhistaddhanaṃ parikṣayaṃ paryādānaṃ gatam |<br>
yannvahaṃ sāmudram yānapātraṃ samudānīya mahāsamudramavatareyaṃ dhanahārikaḥ |<br>
<a class='ref vai' id='vai063.023' href='#vai063.023'>Vai 063.023</a> tataḥ supriyo mahāsārthavāhaḥ sāmudrayānapātraṃ samudānīya pañcamātrairvaṇikśataiḥ sārdhaṃ mahāsamudramavatīrṇaḥ |<br>
<a class='ref vai' id='vai063.024' href='#vai063.024'>Vai 063.024</a> tato ’nupūrveṇa ratnadvīpaṃ gatvā ratnasaṃgrahaṃ kṛtvā svastikṣemābhyāṃ mahāsamudrāduttīrya sthalajairvahitrairbhāṇḍamāropya vārāṇasyabhimukhaḥ saṃprasthitaḥ |<br>
<a class='ref vai' id='vai063.026' href='#vai063.026'>Vai 063.026</a> aṭavīkāntāramadhyagataścaurasahasreṇāsāditaḥ |<br>
tataste caurā muṣitukāmāḥ sarvajavena prasṛtāḥ |<br>
<a class='ref vai' id='vai063.027' href='#vai063.027'>Vai 063.027</a> supriyeṇa ca sarvāhenāvalokyābhihitāh—kimetadbhavantaḥ samārabdham? caurāḥ kathayanti—sārthavāha, tvamekaḥ svastikṣemābhyāṃ gaccha, avaśiṣṭaṃ sārthaṃ bhuṣiṣyāmaḥ |<br>
<a class='ref vai' id='vai063.028' href='#vai063.028'>Vai 063.028</a> sārthavāhaḥ kathayati mamaiṣa bhavantaḥ sārthaḥ saṃniśritaḥ |<br>
<a class='ref vai' id='vai063.029' href='#vai063.029'>Vai 063.029</a> nārhanti bhavanto muṣitum |<br>
evamuktāścaurāḥ kathayanti—vayaṃ smaḥ sārthavāhacaurā aṭavīcarāḥ |<br>
<a class='ref vai' id='vai063.030' href='#vai063.030'>Vai 063.030</a> nāsmākaṃ kṛṣir na vāṇijyā na gaurakṣyam |<br>
anena vayaṃ jīvikāṃ kalpayāmaḥ |<br>
<a class='ref vai' id='vai063.031' href='#vai063.031'>Vai 063.031</a> teṣāṃ supriyaḥ sārthavāhaḥ kathayati—sārthasya mūlyaṃ bhavanto gaṇyatām |<br>
<a class='ref vai' id='vai063.032' href='#vai063.032'>Vai 063.032</a> ahameṣāmarthe mūlyaṃ dāsyāmīti |<br>
tataste vaṇijaḥ parasparaṃ mūlyaṃ gaṇayitvā caurāṇāṃ nivedayanti<a class='ref vai' id='vai64.000' href='#vai64.000'>Vai 64.000</a>—iyanti śatāni sahasrāṇi ceti |<br>
<a class='ref vai' id='vai064.001' href='#vai064.001'>Vai 064.001</a> tataḥ supriyeṇa sārthavāhena bhāṇḍaniṣkrayārthe svaṃ dravyamanupradattam |<br>
<a class='ref vai' id='vai064.002' href='#vai064.002'>Vai 064.002</a> caurasakāśāt sārthaḥ paritrātaḥ |<br>
evaṃ dvistriścatuḥpanñcaṣaḍvārāṃs tasyaiva caurasahasrasya sakāśāt supriyeṇa sārthavāhena sārthaḥ paritrāto mūlyaṃ cānupradattam |<br>
<a class='ref vai' id='vai064.003' href='#vai064.003'>Vai 064.003</a> yāvat saptaṃ tu vāraṃ supriyaḥ sārthavāho mahāsamudramavatīrṇaḥ |<br>
<a class='ref vai' id='vai064.004' href='#vai064.004'>Vai 064.004</a> tataḥ saṃsiddhayānapātro ’bhyāgato ’ṭavīkāntāramadhyagatastenaiva caurasahasreṇāsāditaḥ |<br>
<a class='ref vai' id='vai064.005' href='#vai064.005'>Vai 064.005</a> tataste caurā muṣitukāmāḥ sarvajavena prasṛtāḥ |<br>
<a class='ref vai' id='vai064.006' href='#vai064.006'>Vai 064.006</a> supriyeṇa ca sārthavāhenāvalokyābhihitāh—supriyo ’haṃ bhavantaḥ sārthavāhaḥ |<br>
caurāḥ kathayanti—jānāsyeva mahāsārthavāha vayaṃ caurā aṭavīcarāḥ |<br>
<a class='ref vai' id='vai064.007' href='#vai064.007'>Vai 064.007</a> nāsmākaṃ kṛṣir na vāṇijyaṃ na gaurakṣyam |<br>
<a class='ref vai' id='vai064.008' href='#vai064.008'>Vai 064.008</a> anena vayaṃ jīvikāṃ kalpayāmaḥ |<br>
tataḥ supriyeṇa sārthavāhena pūrvikāṃ pratijñnāmanusmṛtya dṛḍhapratijñnena tasya caurasahasrasya bhāṇḍamanupradattam |<br>
<a class='ref vai' id='vai064.009' href='#vai064.009'>Vai 064.009</a> supriyo mahāsārthavāhaḥ saṃlakṣayati—ime caurā labdhaṃ labdhamarthajātasaṃnicayaṃ kurvanti |<br>
<a class='ref vai' id='vai064.010' href='#vai064.010'>Vai 064.010</a> mayā ca mahatī pratijñnā kṛtā sarvasattvā dhanena mayā saṃtarpayitavyā iti |<br>
<a class='ref vai' id='vai064.011' href='#vai064.011'>Vai 064.011</a> so ’hamimaṃ caurasahasraṃ na śaknomi dhanena saṃtarpayitum |<br>
kathaṃ punaḥ sarvasattvān dhanena saṃtarpayiṣyāmīti cintāparo middhamavakrāntaḥ |<br>
|<br>
<a class='ref vai' id='vai064.013' href='#vai064.013'>Vai 064.013</a> atha tasya mahātmana udārapuṇyamaheśākhyasyodāracetasopapannasya sarvasattvamanorathaparipūrakasya lokahitārthamabhyudgatasya anyatarā maheśākhyā devatā upasaṃkramya samāśvāsayati—mā tvaṃ sārthavāha khedamāpadyasva |<br>
<a class='ref vai' id='vai064.015' href='#vai064.015'>Vai 064.015</a> ṛddhiṣyati te praṇidhiriti |<br>
asti khalu mahāsārthavāha asminneva jambudvīpe badaradvīpo nāma mahāpattano ’manuṣyāvacarito maheśākhyamanuṣyādhiṣṭhitaḥ |<br>
<a class='ref vai' id='vai064.016' href='#vai064.016'>Vai 064.016</a> santi tasmin badaradvīpe pradhānāni ratnāni sarvasattvavicitramanorathaparipūrakāṇi |<br>
<a class='ref vai' id='vai064.017' href='#vai064.017'>Vai 064.017</a> yadi mahāsārthavāho badaradvīpayātrāṃ sādhayet, evamimāṃ mahatīṃ pratijñnāṃ pratinistareta |<br>
<a class='ref vai' id='vai064.018' href='#vai064.018'>Vai 064.018</a> iyaṃ hi mahāpratijñnā śakrabrahmādīnāmapi dustarā, prageva manuṣyabhūtasya |<br>
<a class='ref vai' id='vai064.019' href='#vai064.019'>Vai 064.019</a> ityuktavā sā devatā tatraivāntarhitā |<br>
na ca śakitā supriyeṇa mahāsārthavāhena sā devatā praṣṭum—katarasyāṃ diśi badaradvīipaḥ kathaṃ vā tatra gamyata iti |<br>
<a class='ref vai' id='vai064.021' href='#vai064.021'>Vai 064.021</a> atha supriyasya sātrthavāhasya suptapratibuddhasya etadabhavat—aho bata me sā devatā punarapi darśayet, diśaṃ copāyaṃ ca vyapadiśed badaradvīpamahāpattanasya gamanāyeti cintāparo middhamavakrāntaḥ |<br>
<a class='ref vai' id='vai064.023' href='#vai064.023'>Vai 064.023</a> atha sā devatā tasya mahātmana udārapuṇyamaheśākhyasya dṛḍhodārapratijñnasyodāravīryaparākramanāmanikṣiptotsāhatāṃ viditvā upasaṃkramya evamāha—mā tvaṃ sārthavāha khedamāpadyasva |<br>
<a class='ref vai' id='vai064.025' href='#vai064.025'>Vai 064.025</a> asti khalu mahāsārthavāha paścime digbhāge panñcāntaradvīpaśatāni samatikramya sapta mahāparvatāḥ, uccaiśca pragṛhītāśca sapta ca mahānadyaḥ |<br>
<a class='ref vai' id='vai064.026' href='#vai064.026'>Vai 064.026</a> tān vīryabalena laṅghayitvā antaroddānamanulomapratilomadvayamāvartaḥ śaṅkhanābhaḥ śaṅkhanābhī ca nīlodastārakākṣaśca parvatau nīlagrīva eva ca vairambhā tāmrāṭavī vemṇugulmaḥ sapta parvatāḥ sakaṇṭakāḥ kṣāranadī triśaṅkuh ayaskilamaṣṭādaśavakro nadīślakṣṇa eva ca dhūmanetramudakaṃ saptaśīviṣaparvatā nadī bhavati paścimā |<br>
<a class='ref vai' id='vai064.029' href='#vai064.029'>Vai 064.029</a> anulomo pratilomo nāma mahāsamudraḥ |<br>
<a class='ref vai' id='vai064.030' href='#vai064.030'>Vai 064.030</a> anulomapratilome mahāsamudre manuṣyānavacarite anulomapratilomā vāyavo vānti |<br>
<a class='ref vai' id='vai064.031'>Vai 064.031</a> tatra yo ’sau puruṣo bhavati maheśākhyo maheśākhyadevatāparigṛhītaḥ, sa mahatā puṇyabalena vīryabalena cittabalena mahāntaṃ plavamāsthāya anulomapratilomamahāsamudramavatarati<a class='ref vai' id='vai65.000' href='#vai064.031'>Vai 064.031</a> tatra yo ’sau puruṣo bhavati maheśākhyo maheśākhyadevatāparigṛhītaḥ, sa mahatā puṇyabalena vīryabalena cittabalena mahāntaṃ plavamāsthāya anulomapratilomamahāsamudramavatarati<a class='ref vai' id='vai65.000'>Vai 65.000</a> |<br>
<a class='ref vai' id='vai065.001' href='#vai065.001'>Vai 065.001</a> sa yanmāsena gacchati, tadekena divasena pratyāhriyate |<br>
evaṃ dvis triḥ |<br>
hriyamāṇaśca pratyāhriyamāṇaśca yadi madhyamāmudakadhārāṃ pratipadyate, evamasau maitrībalaparigṛhīto lokahitārthamabhyudgamyottarati, nistarati, abhiniṣkramati |<br>
<a class='ref vai' id='vai065.003' href='#vai065.003'>Vai 065.003</a> anulomapratilomaṃ mahāsamudraṃ samatikramya anulomapratilomo nāma parvataḥ |<br>
<a class='ref vai' id='vai065.004' href='#vai065.004'>Vai 065.004</a> anulomapratilome mahāparvate ’manuṣyāvacarite ’nulomapratilomā nāma vāyavo vānti, yaiḥ puruṣastimirīkṛtanetro naṣṭasaṃjñnaḥ saṃtiṣṭhate |<br>
<a class='ref vai' id='vai065.005' href='#vai065.005'>Vai 065.005</a> sa vīryabalenātmānaṃ saṃdhārya tasmādeva mahāparvatādamoghāṃ nāmauṣadhīṃ samanviṣya gṛhītvā netre anñjayitvā śirasi baddhvā samālabhya anulomapratilomaṃ nāma mahāparvatamabhiniṣkramitavyam |<br>
<a class='ref vai' id='vai065.007' href='#vai065.007'>Vai 065.007</a> sacedetaṃ vidhimanutiṣṭhate, nāsya saṃmoho bhavati, svastikṣemeṇātikramatyanulomapratilomaṃ mahāparvatam |<br>
<a class='ref vai' id='vai065.008' href='#vai065.008'>Vai 065.008</a> sacedevaṃ vidhiṃ vā nānutiṣṭhati auṣadhīṃ vā na labhate, labdhvā vā na gṛhṇāti, sa ṣaṇmāsān muhyati, unmādamapi prāpnoti, ucchritya vā kālaṃ karoti |<br>
<a class='ref vai' id='vai065.010' href='#vai065.010'>Vai 065.010</a> anulomapratilomaṃ mahāparvataṃ samatikramya āvarto nāma mahāsamudraḥ |<br>
<a class='ref vai' id='vai065.011' href='#vai065.011'>Vai 065.011</a> tatra vairambhakā vāyavo vānti yaistadudakaṃ bhrāmyate |<br>
tatra yo ’sau puruṣo bhavatyudārapuṇyavipākamaheśākhyo devatāparigṛhītaḥ, sa mahatā puṇyabalena vīryabalena cittabalena kāyabalena mahāntaṃ plavamāsthāya āvartaṃ mahāsamudramavarati |<br>
<a class='ref vai' id='vai065.013' href='#vai065.013'>Vai 065.013</a> sa ekasminnāvarte saptakṛtvo bhrāmayitvā nirudhyate |<br>
<a class='ref vai' id='vai065.014' href='#vai065.014'>Vai 065.014</a> yojanaṃ gatvā dvitīye āvarte unmajjate |<br>
<a class='ref vai' id='vai065.015' href='#vai065.015'>Vai 065.015</a> sa tasminnapyāvarte saptakṛtvo bhrāmayitvā nirudhyate |<br>
evaṃ dvitīye tṛtīye caturthe panñcame ṣaṣṭhe āvarte saptakṛtvo bhrāmayitvā nirudhyate, yojanaṃ gatvā unmajjate |<br>
<a class='ref vai' id='vai065.016' href='#vai065.016'>Vai 065.016</a> evamasau maitrībalaparigṛhīto lokahitārthamabhyudgata uttarati nistaratyabhiniṣkrāmati |<br>
<a class='ref vai' id='vai065.017' href='#vai065.017'>Vai 065.017</a> āvartaṃ mahāsamudramabhiniṣkramya āvarto nāma parvato ’manuṣyāvacaritaḥ |<br>
<a class='ref vai' id='vai065.018' href='#vai065.018'>Vai 065.018</a> tatra śaṅkho nāma rākṣasaḥ prativasati raudraḥ paraprāṇaharo mahābalo mahākāyaḥ |<br>
<a class='ref vai' id='vai065.019' href='#vai065.019'>Vai 065.019</a> tasyopariṣṭādyojanamātre śaṅkhanābhī nāmauṣadhī divā dhūmāyate rātrau prajvalati |<br>
<a class='ref vai' id='vai065.020' href='#vai065.020'>Vai 065.020</a> sā nāgaparigṛhītā tiṣṭhati |<br>
sa khalu nāgo divā svapiti rātrau carati |<br>
tatra tena puruṣeṇa divā sukhasuptasya nāgasya ātmānaṃ samanurakṣatā nāgaśarīramaviheṭhayatā auṣadhibalena mantrabalena puṇyabalena śaṅkhanābhī auṣadhī grahītavyā |<br>
<a class='ref vai' id='vai065.022' href='#vai065.022'>Vai 065.022</a> gṛhītvā netre anñjayitvā śirasi baddhvā samālabhya āvartaḥ parvato ’dhiroḍhavyaḥ |<br>
<a class='ref vai' id='vai065.023' href='#vai065.023'>Vai 065.023</a> sacedetāṃ vidhimanutiṣṭhati, svastikṣemeṇātikrāmati āvartaṃ parvatamaviheṭhitaḥ śaṅkhanābhena rākṣasena |<br>
<a class='ref vai' id='vai065.024' href='#vai065.024'>Vai 065.024</a> sacedetāṃ vidhiṃ nānutiṣṭhati, auṣadhīṃ vā na labhate, labdhāṃ vā na gṛhṇāti, tamenaṃ śaṅkhanābho rākṣasaḥ panñcatvamāpādayati |<br>
<a class='ref vai' id='vai065.025' href='#vai065.025'>Vai 065.025</a> āvartaṃ parvatamatikramya nīlodo nāma mahāsamudraḥ |<br>
<a class='ref vai' id='vai065.026' href='#vai065.026'>Vai 065.026</a> gambhīro ’yaṃ gambhīrāvabhāsaḥ |<br>
nīlode mahāsamudre tārākṣo nāma rākṣasaḥ prativasati raktanetraḥ pradīptaśiroruho vikṛtacaraṇadaśananayanaḥ parvatāyatakukṣiḥ |<br>
<a class='ref vai' id='vai065.027' href='#vai065.027'>Vai 065.027</a> sacet svapiti, vivṛtānyasya netrāṇi bhavanti, tadyathā acirodito bhāskaraḥ |<br>
<a class='ref vai' id='vai065.028' href='#vai065.028'>Vai 065.028</a> audārikāścāsya āśvāsapraśvāsā gurugurukāḥ pravartante yathā meghasya garjato ’śanyāṃ ca sphūrjatyāṃ śabdaḥ |<br>
<a class='ref vai' id='vai065.030' href='#vai065.030'>Vai 065.030</a> yadā jāgarti, nimīlitānyasya bhavanti netrāṇi |<br>
tatra tena puruṣeṇa tasmādeva samudrakūlānmahāmakarināmauṣadhīṃ samanviṣya gṛhya netre anñjayitvā śirasi baddhvā samālabhya mahānataṃ plavamāsthāya suptaṃ tārākṣaṃ dakarākṣasaṃ viditvā pūrvabuddhabhāṣitāmeraṇḍāṃ nāma mahāvidyāmuccārayatā <a class='ref vai' id='vai66.000'>Vai 66.000</a>mantrapadāṃ dakarākṣasasamīpena gantavyam <a class='ref vai' id='vai066.001' href='#vai66.000'>Vai 66.000</a>mantrapadāṃ dakarākṣasasamīpena gantavyam <a class='ref vai' id='vai066.001'>Vai 066.001</a> sacedetāṃ vidhiṃ nānutiṣṭhati, auṣadhīṃ vā na labhate, labdhāṃ vā na gṛhṇāti, tamenaṃ tārākṣo dakarākṣasa ojaṃ vā ghaṭṭayati, cittaṃ vā kṣipati, sarveṇa vā sarvaṃ jīvitādvyaparopayati |<br>
<a class='ref vai' id='vai066.003' href='#vai066.003'>Vai 066.003</a> nīlodaṃ mahāsamudraṃ samatikramya nīlodo nāma mahāparvataḥ |<br>
tatra nīlagrīvo nāma rākṣasaḥ prativasati panñcaśataparivāra ugratejā raudraḥ paraprāṇaharaḥ |<br>
<a class='ref vai' id='vai066.004' href='#vai066.004'>Vai 066.004</a> nīlodo mahāparvata ekanīlo ’khaṇḍo ’cchidro ’suṣiraḥ saṃvṛta ekaghanaḥ |<br>
<a class='ref vai' id='vai066.005' href='#vai066.005'>Vai 066.005</a> apīdānīmanimiṣaṃ paśyato netrāṇi vyābādhayate, mūrcchāṃ ca saṃjanayati |<br>
<a class='ref vai' id='vai066.006' href='#vai066.006'>Vai 066.006</a> tasyopariṣṭādyojanamātre ’moghā nāmauṣadhī vicitrarūpā |<br>
<a class='ref vai' id='vai066.007' href='#vai066.007'>Vai 066.007</a> sā nāgaparigṛhītā tiṣṭhati |<br>
sa khalu nāgo dṛṣṭiviṣo ’pi śvāsaviṣo ’pi sparśaviṣo ’pi daṃṣṭrāviṣo ’pi |<br>
<a class='ref vai' id='vai066.008' href='#vai066.008'>Vai 066.008</a> yadā svapiti, tadā dhūmāyate |<br>
yaḥ khalu tena dhūmena mṛgo vā pakṣī vā spṛśyate, sa panñcatvamāpadyate |<br>
<a class='ref vai' id='vai066.009' href='#vai066.009'>Vai 066.009</a> tatra tena puruṣeṇa śiraḥsnātenopoṣitena maitrāyatā karuṇāyatā avyāpannena cittenātmānaṃ samanurakṣatā nāgaśarīramaviheṭhayatā auṣadhī grahītavyā |<br>
<a class='ref vai' id='vai066.010' href='#vai066.010'>Vai 066.010</a> netre anñjayitvā śirasi baddhvā samālabhya anena vidhinā jānatānuṣṭhitena nīlodaḥ parvato ’bhiroḍhavyaḥ |<br>
<a class='ref vai' id='vai066.011' href='#vai066.011'>Vai 066.011</a> timiraṃ na bhaviṣyati, mūrcchā ca na bhaviṣyati |<br>
<a class='ref vai' id='vai066.012' href='#vai066.012'>Vai 066.012</a> na cāsya guhyakāḥ śarīre prahariṣyanti |<br>
sacedetāṃ vidhiṃ nānutiṣṭhati, auṣadhīṃ vā na labhate, labdhāṃ vā na gṛhṇāti, tamenaṃ nīlagrīvo rākṣasaḥ panñcatvamāpādayiṣyati |<br>
<a class='ref vai' id='vai066.014' href='#vai066.014'>Vai 066.014</a> nīlodaṃ parvataṃ samatikramya vairambho nāma mahāsamudraḥ |<br>
vairambhe mahāsamudre vairambhā nāma vāyavo vānti yaistadudakaṃ kṣobhyate, yatrāgatirmakarakacchapavallakaśiśumārādīnāṃ pretapiśācakumbhāṇḍakaṭapūtanādīnāṃ kaḥ punarvādo manuṣyāṇām |<br>
<a class='ref vai' id='vai066.016' href='#vai066.016'>Vai 066.016</a> tamutsṛjya uttareṇa vairambhasya mahāsamudrasya mahatī tāmrāṭavī anekayojanāyāmavistārā |<br>
<a class='ref vai' id='vai066.017' href='#vai066.017'>Vai 066.017</a> tasyāstāmrāṭavyā madhye mahat sālavanaṃ mahaccodapānam |<br>
<a class='ref vai' id='vai066.018' href='#vai066.018'>Vai 066.018</a> tatra tāmrākṣo nāma ajagaraḥ prativasati raudraḥ paraprāṇaharaḥ paramadurgandhaḥ panñcayojanāyāmaḥ |<br>
<a class='ref vai' id='vai066.019' href='#vai066.019'>Vai 066.019</a> sa ṣaṇmāsān svapiti |<br>
yadā svapiti, tadā asya yojanaṃ sāmantakena lālāsya spharitvā |<br>
<a class='ref vai' id='vai066.020' href='#vai066.020'>Vai 066.020</a> tiṣṭhati, yadā jāgarti, alpāsya lālā bhavati |<br>
tasyopariṣṭānmahān veṇugulmaḥ |<br>
<a class='ref vai' id='vai066.021' href='#vai066.021'>Vai 066.021</a> tasmin veṇugulme mahatyaśmaśilā |<br>
tāṃ viryabalena utpāṭya guhā |<br>
tasyāṃ guhāyāṃ saṃmohanī nāmauṣadhī |<br>
<a class='ref vai' id='vai066.022' href='#vai066.022'>Vai 066.022</a> sā rātriṃdivasaṃ prajvalati |<br>
tāṃ gṛhītvā netre anñjayitvā śirasi baddhvā samālabhya suptaṃ tāmrākṣamajagaraṃ viditvā auṣadhībalena mantrabalena vā ajagarabhavanasamīpena gantavyam |<br>
<a class='ref vai' id='vai066.024' href='#vai066.024'>Vai 066.024</a> sacedetāṃ vidhimanutiṣṭhati, svastikṣemābhyāmatikramya aviheṭhitastāmrākṣeṇājagareṇa tataḥ paścānmūlaphalāni bhakṣayatā gantavyam |<br>
<a class='ref vai' id='vai066.025' href='#vai066.025'>Vai 066.025</a> mahatīṃ tāmrāṭavīmatikramya sapta parvatāḥ kaṇṭakaveṇupraticchannāḥ |<br>
<a class='ref vai' id='vai066.026' href='#vai066.026'>Vai 066.026</a> tatra tena puruṣeṇa tāmrapaṭṭaiḥ pādau baddhvā tān parvatān vīryabalena laṅghayitvā sapta kṣāranadyaḥ |<br>
<a class='ref vai' id='vai066.027' href='#vai066.027'>Vai 066.027</a> tāsāṃ tīre mahāśālmalīvanam |<br>
tataḥ śālmalīphalakaiḥ plavaṃ baddhvā abhiruhyātikramitavyā aspṛśatā pānīyam |<br>
<a class='ref vai' id='vai066.028' href='#vai066.028'>Vai 066.028</a> sacet spṛśet, tadaṅgaṃ śīryate |<br>
sapta kṣāranadīḥ samatikramya triśaṅkur nāma parvataḥ |<br>
<a class='ref vai' id='vai066.029' href='#vai066.029'>Vai 066.029</a> triśaṅkau parvate triśaṅkavo nāma kaṇṭakāstīkṣṇāḥ sutīkṣṇāḥ |<br>
<a class='ref vai' id='vai066.030' href='#vai066.030'>Vai 066.030</a> tatastena puruṣeṇa tāmrapaṭṭairvetrapāśaiḥ pādau baddhvā atikaramitavyam |<br>
triśaṅkuparvatamatikramya triśaṅkur nāma nadī |<br>
<a class='ref vai' id='vai066.031' href='#vai066.031'>Vai 066.031</a> triśaṅkavo nāma kaṇṭakāstīkṣṇā aṣṭādaśāṅgulā udake ’ntargatāstiṣṭhanti |<br>
tatra tena puruṣeṇa śālmalīphalakaiḥ plavaṃ baddhvā atikramitavyamaspṛśatā pānīyam |<br>
<a class='ref vai' id='vai066.032'>Vai 066.032</a> sacet patati, <a class='ref vai' id='vai67.000' href='#vai066.032'>Vai 066.032</a> sacet patati, <a class='ref vai' id='vai67.000'>Vai 67.000</a>tatraivānayena vyasanamāpadyate |<br>
<a class='ref vai' id='vai067.001' href='#vai067.001'>Vai 067.001</a> yathā triśaṅkuḥ parvataḥ, evaṃ triśaṅkukā nāma nadī |<br>
evamayaskilaḥ parvato ’yaskilā nāma nadī |<br>
<a class='ref vai' id='vai067.002' href='#vai067.002'>Vai 067.002</a> ayaskilānadīmatikarmya aṣṭādaśavakro nāma parvataḥ |<br>
<a class='ref vai' id='vai067.003' href='#vai067.003'>Vai 067.003</a> ucchritaśca sarvataḥ saṃvṛto ’dvārakaśca |<br>
asya na kiṃcit nistaraṇamanyatra vṛkṣāgrād vṛkṣamadhiruhya gantavyam |<br>
<a class='ref vai' id='vai067.004' href='#vai067.004'>Vai 067.004</a> aṣṭādaśavakraṃ parvatamatikramya aṣṭādaśavakrikā nāma nādī grāhamakarākulā saṃvṛtā ca |<br>
<a class='ref vai' id='vai067.005' href='#vai067.005'>Vai 067.005</a> tatra vetrapāśaṃ baddhvā atikramitavyam |<br>
sacet patati, anayena vyasanamāpadyate |<br>
<a class='ref vai' id='vai067.006' href='#vai067.006'>Vai 067.006</a> aṣṭādaśavakrikāṃ nadīmatikramya ślakṣṇo nāma parvataḥ |<br>
ślakṣṇaḥ parvato mṛdurucchrito ’dvārakaśca |<br>
<a class='ref vai' id='vai067.007' href='#vai067.007'>Vai 067.007</a> na cāsya kiṃcinnistaraṇam |<br>
tatrāyaskīlānāṃ koṭyātikramitavyam |<br>
ślakṣṇaṃ parvatamatikramya ślakṣṇā nāma nadī grāhamakarākulā |<br>
<a class='ref vai' id='vai067.008' href='#vai067.008'>Vai 067.008</a> saṃvṛtā ca sā nadī |<br>
tatra vetrapāśān baddhvā atikaramitavyam |<br>
<a class='ref vai' id='vai067.009' href='#vai067.009'>Vai 067.009</a> sacet patati, anayena vyasanamāpadyate |<br>
ślakṣṇāṃ nadīmatikramya dhūmanetro nāma parvato dhūmāyate saṃdhūmāyate |<br>
<a class='ref vai' id='vai067.010' href='#vai067.010'>Vai 067.010</a> yena khalu tena dhūmena mṛgā vā pakṣiṇo vā spṛśyante, panñcatvamāpadyante |<br>
<a class='ref vai' id='vai067.011' href='#vai067.011'>Vai 067.011</a> dhūmanetraḥ parvata ucchrito mahāprapāto ’dvārakaśca |<br>
tatra tena puruṣeṇa guhā paryeṣitavyā |<br>
<a class='ref vai' id='vai067.012' href='#vai067.012'>Vai 067.012</a> guhāṃ samanviṣya tenātra guhādvāramauṣadhibalena mantrabalena ca moktavyam |<br>
sā ca khalu guhā āśīviṣaparipūrṇā tiṣṭhati |<br>
<a class='ref vai' id='vai067.013' href='#vai067.013'>Vai 067.013</a> te khalu āśīviṣā dṛṣṭiviṣā api, sparśaviṣā api |<br>
<a class='ref vai' id='vai067.014' href='#vai067.014'>Vai 067.014</a> dhūmanetrasya parvatasyopariṣṭānmahadudakapalvalam |<br>
tasminnudakapalvale mahatyaśmaśilā |<br>
tāṃ vīryabalenaotpāṭya guhā |<br>
<a class='ref vai' id='vai067.015' href='#vai067.015'>Vai 067.015</a> tasyāṃ guhāyāṃ saṃjīvanī nāmauṣadhī jyotīrasaśca maṇirdīpaprabhāsaḥ |<br>
<a class='ref vai' id='vai067.016' href='#vai067.016'>Vai 067.016</a> tāmauṣadhīṃ gṛhītvā saśīrṣapādaṃ samālabhya tāṃ cauṣadhīṃ gṛhītvā guhā praveṣṭavyā |<br>
auṣadhībalena mantrabalena auṣadhīprabhāvāccāśīviṣāḥ kāye na kramiṣyanti |<br>
<a class='ref vai' id='vai067.017' href='#vai067.017'>Vai 067.017</a> evaṃ hi tasmāt parvatānnistaraṇaṃ bhaviṣyati |<br>
<a class='ref vai' id='vai067.018' href='#vai067.018'>Vai 067.018</a> dhūmanetraparvatamatikramya saptāśīviṣaparvatāḥ |<br>
auṣadhībalena mantrabalena ca saptāśīviṣaparvatā atikramitavyāḥ |<br>
<a class='ref vai' id='vai067.019' href='#vai067.019'>Vai 067.019</a> saptāśīviṣaparvatānatikramya saptaśīviṣanadyaḥ |<br>
tīkṣṇagandhā nāma tatrāśīviṣāḥ |<br>
<a class='ref vai' id='vai067.020' href='#vai067.020'>Vai 067.020</a> tatra tena puruṣeṇa māṃsapeśyanveṣitavyā |<br>
tāsāmāśīviṣanadīnāṃ tīre śālmalīvanam |<br>
<a class='ref vai' id='vai067.021' href='#vai067.021'>Vai 067.021</a> tataḥ śālmalīphalakaiḥ plavaṃ baddhvā māṃsapeśyā ātmānamācchādya adhiroḍhavyam |<br>
<a class='ref vai' id='vai067.022' href='#vai067.022'>Vai 067.022</a> tatastā āśīviṣā māṃsagandhena pārāt pāraṃ gamiṣyanti |<br>
saptāśīviṣamatikramya mahān sudhāvadātaḥ parvataḥ, uccaśca pragṛhītaśca |<br>
<a class='ref vai' id='vai067.023' href='#vai067.023'>Vai 067.023</a> so ’dhiroḍhavyas tatra drakṣyasi mahāntaṃ sauvarṇabhūmiṃ pṛthivīpradeśaṃ puṣpaphalacchāyāvṛkṣopaśobhitam |<br>
<a class='ref vai' id='vai067.024' href='#vai067.024'>Vai 067.024</a> rohitakāñ janapadān ṛddhāṃśca kṣemāṃśca subhikṣāṃśca ākīrṇabahujanamanuṣyāṃśca |<br>
<a class='ref vai' id='vai067.025' href='#vai067.025'>Vai 067.025</a> rohitakaṃ ca mahānagaraṃ dvādaśayojanāyāmaṃ saptayojanavistṛtaṃ saptaprākāraparikṣiptaṃ dvāṣaṣṭidvāropaśobhitaṃ bhavanaśatasahasravirājitaṃ suviviktarathyāvīthicatvaraśṛṅgāṭakāntarāpaṇam |<br>
<a class='ref vai' id='vai067.027' href='#vai067.027'>Vai 067.027</a> vīṇā vallikā mahatī sughoṣakaiḥ śrotrābhirāmaiśca gītadhvanibhiranuparataprayogaṃ nānāpaṇyasaṃvṛddhaṃ nityapramuditajanaughasaṃkulaṃ tridaśendropendrasadṛśodyānasabhāpuṣkariṇīsampannaṃ kādambahaṃsakāraṇḍavacakravākopaśobhitataḍāgaṃ rohitakaṃ mahārājādhyuṣitaṃ mahāpuruṣavaṇignisevitam |<br>
<a class='ref vai' id='vai067.030'>Vai 067.030</a> yatra maghaḥ sārthavāhaḥ prativasati abhirūpo darśanīyaḥ prāsādikaḥ paṇḍito vyakto medhāvī āḍhyo mahādhano mahābhogo vistīrṇaviśālaparigraho vaiśravaṇadhanasamudito vaiśravaṇadhanapratispardhī dvīpāntaradvīpagamanavidhijñno mahāsamudrayānapātrayāyī<a class='ref vai' id='vai68.000' href='#vai067.030'>Vai 067.030</a> yatra maghaḥ sārthavāhaḥ prativasati abhirūpo darśanīyaḥ prāsādikaḥ paṇḍito vyakto medhāvī āḍhyo mahādhano mahābhogo vistīrṇaviśālaparigraho vaiśravaṇadhanasamudito vaiśravaṇadhanapratispardhī dvīpāntaradvīpagamanavidhijñno mahāsamudrayānapātrayāyī<a class='ref vai' id='vai68.000'>Vai 68.000</a> |<br>
<a class='ref vai' id='vai068.001' href='#vai068.001'>Vai 068.001</a> sa te badaradvīpamahāpattanasya pravṛttimākhyāsyati, nimittāni, ca darśayiṣyati |<br>
<a class='ref vai' id='vai068.002' href='#vai068.002'>Vai 068.002</a> yathoktaṃ ca vidhimanuṣṭhāsyasi, na ca khedamāpatsyase |<br>
evaṃ mahāsārthavāha paramaduṣkarakāraka imāṃ sumerumalayamandarasadṛśīṃ dṛḍhāṃ pratijñnāṃ nistariṣyasi |<br>
<a class='ref vai' id='vai068.003' href='#vai068.003'>Vai 068.003</a> iyaṃ ca mahāpratijñnā śakrabrahmādīnāmapi duṣkarā, prāgeva manuṣyabhūtānām |<br>
|<br>
<a class='ref vai' id='vai068.005' href='#vai068.005'>Vai 068.005</a> ityuktvā sā devatā tatraivāntarhitā |<br>
atha supriyaḥ sārthavāhaḥ suptapratibuddho devatāvacanaṃ śrutvā paramavismayamāpannaścintayati—nūnamanayā devatayā anekairevaṃvidhaiḥ paramaduṣkaraśatasahasrairbadaradvīpayātrā sādhitapūrvā bhaviṣyati |<br>
<a class='ref vai' id='vai068.007' href='#vai068.007'>Vai 068.007</a> yadi tāvat sādhitā, duṣkarakārikā iyaṃ devatā |<br>
<a class='ref vai' id='vai068.008' href='#vai068.008'>Vai 068.008</a> atha sādhyamānā, dṛṣṭāḥ paramaduṣkarakārakāste manuṣyāḥ, yairanekairduṣkaraśatasahasrairbadaradvīpayātrā sādhitā |<br>
<a class='ref vai' id='vai068.009' href='#vai068.009'>Vai 068.009</a> atiduṣkaraṃ caitadasmābhiḥ karaṇīyam |<br>
athavā yadyapyahaṃ lokahitārthe pratipadyeyam, saphalo me pariśramaḥ syāt |<br>
<a class='ref vai' id='vai068.010' href='#vai068.010'>Vai 068.010</a> yathā anekairduṣkaraśatasahasrairbadaradvīpamahāpattanayātrāṃ sadhayiṣyāmi, paraṃ lokānugrahaṃ kariṣyāmi |<br>
<a class='ref vai' id='vai068.011' href='#vai068.011'>Vai 068.011</a> te ’pi manuṣyāḥ, yairanekairduṣkaraśatasahasrairbadaradvīpayātrā sādhitapūrvā |<br>
<a class='ref vai' id='vai068.012' href='#vai068.012'>Vai 068.012</a> ahamapi manuṣyaḥ |<br>
taiḥ sādhitā |<br>
kasmādahaṃ na sādhayiṣyāmītyanuvicintya supriyo mahāsārthavāho dṛḍhapratijñno dṛḍhavīryaparākramo ’nikṣiptotsāha udārapuṇyavipākamaheśākhyo |<br>
<a class='ref vai' id='vai068.014' href='#vai068.014'>Vai 068.014</a> lokahitārthamabhyudgato yathopadiṣṭoddeśasmṛtiparigṛhīto dṛḍhapratijñnāṃ samanusmṛtya mahatā vīryabalena ekākī advitīyavyavasāyo yathopadiṣṭāni panñcāntaradvīpaśatāni samatikrāmati |<br>
<a class='ref vai' id='vai068.016' href='#vai068.016'>Vai 068.016</a> sapta mahāparvatān, sapta mahānadyo vistareṇa sarvāṇi saṃkaṭāni yathoktena vidhinā mūlakandaphalāhāro guṇavati phalake baddhvā paripūrṇairdvādaśabhirvarṣai rohitakaṃ mahānagaramanuprāptaḥ |<br>
<a class='ref vai' id='vai068.018' href='#vai068.018'>Vai 068.018</a> udyāne sthitvā anyatamaṃ puruṣamāmantrayate—kaścidbhoḥ puruṣa asmin rohitake mahānagare magho nāma sārthavāhaḥ prarivasati? sa evamāha—asti bhoḥ puruṣa |<br>
<a class='ref vai' id='vai068.019' href='#vai068.019'>Vai 068.019</a> kiṃ tarhi mahāvyādhinā grastaḥ |<br>
<a class='ref vai' id='vai068.020' href='#vai068.020'>Vai 068.020</a> sthānametadvidyate yattenaivābādhena kālaṃ kariṣyatīti |<br>
atha supriyasya mahāsārthavāhasyaitadabhavat—mā haiva magho mahāsārthavāho ’dṛṣṭa eva kālaṃ kuryāt |<br>
<a class='ref vai' id='vai068.021' href='#vai068.021'>Vai 068.021</a> ko me vyapadeśaṃ kariṣyati tasya badaradvīpamahāpattanasya gamanāyeti viditvā tvaritatvaritam yena maghasya sārthavāhasya niveśanaṃ tenopasaṃkrāntaḥ |<br>
<a class='ref vai' id='vai068.023' href='#vai068.023'>Vai 068.023</a> sa dvāre nivāryate, na labhate praveśaṃ mahāsārthavāhadarśanāya |<br>
<a class='ref vai' id='vai068.024' href='#vai068.024'>Vai 068.024</a> dharmatā khalu kuśalā bodhisattvāsteṣu teṣu śilpasthānakarmasthāneṣu |<br>
tato vaidyasaṃjñnāṃ ghoṣayitvā praviṣṭaḥ |<br>
<a class='ref vai' id='vai068.025' href='#vai068.025'>Vai 068.025</a> adrakṣīt supriyo mahāsārthavāho ’riṣṭādhyāyeṣu viditavṛttāntah—maghaḥ sārthavāhaḥ ṣaḍbhirmāsaiḥ kālaṃ kariṣyatīti viditvā supriyo mahāsārtahvāho ’dhītya vaidyamatāni svayameva mūlagaṇḍapatrapuṣpaphalabhaiṣajyānyānulomikāni vyapadiśati sma vyādhivyupaśamārtham |<br>
<a class='ref vai' id='vai068.028' href='#vai068.028'>Vai 068.028</a> paraṃ cainaṃ toṣayati citrākṣaravyanñjanapadābhidhānaiḥ, śāstrabaddhābhiḥ, kathābhiḥ, nānāśrutimanorathākhyāyikābhiḥ saṃranñjayati |<br>
<a class='ref vai' id='vai068.029' href='#vai068.029'>Vai 068.029</a> dākṣyadākṣiṇyacāturyamādhuryopetamupasthānakarmaṇi satputra iva pitaraṃ bhaktyā gauraveṇa śuśrūṣate |<br>
<a class='ref vai' id='vai068.030' href='#vai068.030'>Vai 068.030</a> tato maghasya sārthavāhasya kṣemaṇīyataraṃ cābhūdyāpanīyataraṃ ca |<br>
<a class='ref vai' id='vai068.031' href='#vai068.031'>Vai 068.031</a> saṃjñnā anena pratilabdhā |<br>
atha magho mahāsārthavāhaḥ pratilabdhasaṃjñnaḥ supriyaṃ mahāsārthavāhamidamavocat—kuto bhavāñ jñnānavijñnānasampanno ’bhirūpo darśanīyaḥ prāsādikaḥ paṇḍito vyakto <a class='ref vai' id='vai69.000' href='#vai69.000'>Vai 69.000</a>medhāvī paṭupracāraḥ sarvaśāstrajñnaḥ sarvaśāstraviśāradaḥ sarvakalābhijñnaḥ sarvabhūtarutajñna iṅgitajñna? kiṃ jātyā bhavān? kiṃgotrah? kena vā kāraṇena amanuṣyāvacaritaṃ deśamabhyāgatah? evamūktaḥ supriyaḥ sārthavāhaḥ kathayati—sādhu sādhu mahāsārthavāha |<br>
<a class='ref vai' id='vai069.003' href='#vai069.003'>Vai 069.003</a> kāle ’smi mahāsarthavāhena jātikulagotrāgamanaprayojanaṃ pṛṣṭaḥ |<br>
<a class='ref vai' id='vai069.004' href='#vai069.004'>Vai 069.004</a> atha supriyo mahāsārthavāho maghāya sārthavāhāya jātikulagotrāgamanaprayojanaṃ vistareṇārocayati sma, paraṃ cainaṃ vijñnāpayati—sārvāhānubhāvādahaṃ badaradvīpamahāpattanaṃ paśyeyam |<br>
<a class='ref vai' id='vai069.006' href='#vai069.006'>Vai 069.006</a> evamahaṃ syāt paripūrṇamanoratho nistīrṇadṛḍhapratijñnaḥ sarvasattvamanorathaparipūrakaḥ |<br>
<a class='ref vai' id='vai069.007' href='#vai069.007'>Vai 069.007</a> atha magho mahāsārthavāhaḥ supriyasya mahāsārthavāhasyāśrutapūrvāṃ parahitārthamabhyudyatāṃ dṛḍhapratijñnāṃ śrutvā paramavismayajāto ’nimiṣadṛṣṭiḥ suciraṃ nirīkṣya supriyaṃ mahāsārthavāhamidamavocat—taruṇaśca bhavān dharmakāmaśca |<br>
<a class='ref vai' id='vai069.009' href='#vai069.009'>Vai 069.009</a> āścaryamamānuṣaparākramaṃ te paśyāmi, yo nāma bhavāñ jambudvīpādamanuṣyāvacaritaṃ parvatasamudranadyottaraṇaṃ kṛtvā ihāgataḥ, yatrāmanuṣyāḥ pralayaṃ gacchanti, prāgeva manuṣyāḥ |<br>
<a class='ref vai' id='vai069.011' href='#vai069.011'>Vai 069.011</a> devaṃ tadbhavantaṃ paśyāmi devānyatamaṃ vā manuṣyaveṣadhāriṇam |<br>
<a class='ref vai' id='vai069.012' href='#vai069.012'>Vai 069.012</a> na te kiṃciddustaramasādhyaṃ vā |<br>
api tu ahaṃ mahāvyādhinā grasto mumūrṣuḥ |<br>
bhavāṃścāyātaḥ |<br>
<a class='ref vai' id='vai069.013' href='#vai069.013'>Vai 069.013</a> api tu ko bhavato ’rthe parahitārthe ’bhyudyatasyātmaparityāgamapi na kuryāt? tena hi vatsa kṣipraṃ maṅgalapotaṃ samudānaya, saṃvaraṃ cāropaya, yadāvayoryātrāyanaṃ bhaviṣyatīti |<br>
<a class='ref vai' id='vai069.014' href='#vai069.014'>Vai 069.014</a> evaṃ sārthavāheti supriyo mahāsārthavāho maghāya mahāsārthavāhāya pratiśrutya maṅgalapotaṃ samudānīya saṃvaraṃ cāropya yena magho mahāsārthavāhastenaopasaṃkrāntaḥ |<br>
<a class='ref vai' id='vai069.016' href='#vai069.016'>Vai 069.016</a> upasaṃkramya maghaṃ sārthavāhamidamavocat—deva samudānīto maṅgalapotaḥ, saṃvaraṃ cāropitam, yasyedānīṃ mahāsārthavāhaḥ kālaṃ manyate |<br>
<a class='ref vai' id='vai069.017' href='#vai069.017'>Vai 069.017</a> atha magho mahāsārthavāho vadaradvīpamahāpattanagamanakṛtabuddhiḥ svajanabandhuvargaputradāramitrāmātyajñnātisālohitaiḥ sabhṛtyavargeṇa ca rohitakarājñnā ca nivāryamāṇo ’pi guṇavati phalake baddhvā āśu supriyasārthavāhasahāyo maṅgalapotamabhiruhya mahāsamudramavatīrṇaḥ |<br>
<a class='ref vai' id='vai069.020' href='#vai069.020'>Vai 069.020</a> atha magho mahāsārthavāhaḥ supriyasya mahāsārthavāhasya kathayati—ahaṃ bāḍhaglāno na śakyāmi sthiyo gantum |<br>
<a class='ref vai' id='vai069.021' href='#vai069.021'>Vai 069.021</a> tadarhasi śayyāṃ kalpayitum yatrāhamapāśrito gamiṣyāmīti |<br>
<a class='ref vai' id='vai069.022' href='#vai069.022'>Vai 069.022</a> api tu asmin mahāsamudre yāvadevaṃvidhāni nimittāni bhavanti udakasya varṇasaṃsthānāni ca mama nivedayitavyāni |<br>
<a class='ref vai' id='vai069.023' href='#vai069.023'>Vai 069.023</a> yathā anekāni yojanaśatāni gatvā adrākṣīt supriyo mahāsārthavāha ekapāṇḍaraṃ pānīyam |<br>
<a class='ref vai' id='vai069.024' href='#vai069.024'>Vai 069.024</a> dṛṣṭvā punarmaghāya sārthavahāyārocayati—yatkhalu mahāsārthavāha jānīyāḥ, ekapāṇḍaraṃ pānīyaṃ paśyāmi |<br>
<a class='ref vai' id='vai069.025' href='#vai069.025'>Vai 069.025</a> evamukte maghaḥ sārthavāhaḥ kathayati—naitanmahāsārthavāha ekapāṇḍaraṃ pānīyam |<br>
<a class='ref vai' id='vai069.026' href='#vai069.026'>Vai 069.026</a> api tu paśyasi tvaṃ dakṣiṇakena mahatsudhāparvatam yadidaṃ tasyaitadanubhāvena pānīyaṃ ranñjitam |<br>
<a class='ref vai' id='vai069.027' href='#vai069.027'>Vai 069.027</a> yatraikaviṃśatidhātugotrāṇi, yaṃ paktvā suvarṇarūpyavaiḍūryānyabhinirvartante, yadeke jāmbudvīpakā manuṣyā ratnānyādāya pratinivartante |<br>
<a class='ref vai' id='vai069.029' href='#vai069.029'>Vai 069.029</a> idaṃ badaradvīpamahāpattanasya prathamanimittam |<br>
punarapi gacchan paśyati supriyo mahāsārthavāhaḥ śastravarṇaṃ pānīyam |<br>
<a class='ref vai' id='vai069.030' href='#vai069.030'>Vai 069.030</a> dṛṣṭvā ca punarmaghāya sārthavāhāyārocayati—yat khalu mahāsārthavāha jānīyāh—śastravarṇaṃ pānīyaṃ dṛśyate |<br>
<a class='ref vai' id='vai069.031' href='#vai069.031'>Vai 069.031</a> maghaḥ sārthavāhaḥ kathayati—naitacchastravaṇa pānīyam |<br>
<a class='ref vai' id='vai069.032' href='#vai069.032'>Vai 069.032</a> paśyasi tvaṃ dakṣiṇakeṇa mahacchastraparvatam |<br>
tasyaitadanubhāvena pānīyaṃ ranñjitam |<br>
<a class='ref vai' id='vai070.001'>Vai 070.001</a> <a class='ref vai' id='vai70.000' href='#vai070.001'>Vai 070.001</a> <a class='ref vai' id='vai70.000'>Vai 70.000</a>atrāpyanekāni dhātugotrāṇi, yaṃ paktvā suvarṇarūpyavaidūryasphaṭikānyabhinirvartante, yadeke jāmbudvīpakā manuṣyā ratnānyādāya pratinivartante |<br>
<a class='ref vai' id='vai070.002' href='#vai070.002'>Vai 070.002</a> idaṃ badaradvīpamahāpattanasya dvitīyaṃ nimittam |<br>
<a class='ref vai' id='vai070.003' href='#vai070.003'>Vai 070.003</a> evaṃ lohaparvatāstāmraparvatā rūpyaparvatāḥ suvarṇaparvatāḥ sphaṭikaparvatā vaidūryaparvatāḥ |<br>
<a class='ref vai' id='vai070.004' href='#vai070.004'>Vai 070.004</a> adrākṣīt supriyo mahāsārthavāho nīlapītalohitāvadātaṃ pānīyam, antarjale ca dīpārciṣaḥ paśyati dīpyamānāḥ |<br>
<a class='ref vai' id='vai070.005' href='#vai070.005'>Vai 070.005</a> dṛṣṭvā ca punarmaghāya sārthavāhāyārocayati—yatkhalu mahāsārthavāha jānīyāh—nīlapītalohitāvadātaṃ pānīyaṃ dṛśyate, antarjale ca dīpārciṣo dīpyamānāḥ |<br>
<a class='ref vai' id='vai070.007' href='#vai070.007'>Vai 070.007</a> evemukte magho mahāsārthavāhaḥ kathayati—naitanmahāsārthavāha nīlapītalohitāvadātaṃ pānīyam, nāpyete dīpā iva dīpyante |<br>
<a class='ref vai' id='vai070.008' href='#vai070.008'>Vai 070.008</a> paśyasi tvaṃ dakṣiṇakena catūratnamayaṃ parvatam |<br>
<a class='ref vai' id='vai070.009' href='#vai070.009'>Vai 070.009</a> tasyaitadanubhāvena pānīyaṃ ranñjitam |<br>
ye ’pyete dīpā iva dīpyante, ete ’ntargatā auṣadhyo dīpyante |<br>
<a class='ref vai' id='vai070.010' href='#vai070.010'>Vai 070.010</a> atrāpyanekāni dhātugotrāṇi, yaṃ paktvā suvarṇarūpyavaidūryasphaṭikānyabhinirvartante, yatraike jāmbudvīpakā manuṣyā ratnānyādāya pratinivartante |<br>
<a class='ref vai' id='vai070.011' href='#vai070.011'>Vai 070.011</a> idaṃ badaradvīpamahāpattanasya daśamaṃ nimittam |<br>
<a class='ref vai' id='vai070.012' href='#vai070.012'>Vai 070.012</a> api tu mahāsārthavāha iyantyevāhaṃ badaradvīpamahāpattanasya daśa nimittāni jāne gamanaṃ prati, ataḥ pareṇa na jāne |<br>
<a class='ref vai' id='vai070.013' href='#vai070.013'>Vai 070.013</a> evamukte supriyo mahāsārthavāhaḥ kathayati—kadā badaradvīpamahāpattanasya gamanāyānto bhaviṣyati? evamukte maghaḥ sārthavāhaḥ kathayati—mayāpi supriya badaradvīpamahāpattanaṃ kārtsyena na dṛṣṭam |<br>
<a class='ref vai' id='vai070.015' href='#vai070.015'>Vai 070.015</a> api tu mayā śrutaṃ paurāṇānāṃ mahāsārthavāhānāmantikājjīrṇānāṃ vṛddhānāṃ mahallakānām—ito jalamapahāya paścimāṃ diśaṃ sthalena gamyate |<br>
<a class='ref vai' id='vai070.017' href='#vai070.017'>Vai 070.017</a> tena caivamabhihitam, maraṇāntikāścāsya vedanāḥ prādurbhūtāḥ |<br>
tataḥ supriyāya mahāsārthavāhāya kathayati—maraṇāntikā me vedanāḥ prādurbhūtāḥ |<br>
<a class='ref vai' id='vai070.018' href='#vai070.018'>Vai 070.018</a> etattvaṃ maṅgalapotaṃ tīramupanīya vetrapāśaṃ baddhvā maccharīre śarīrapūjāṃ kuruṣva |<br>
<a class='ref vai' id='vai070.019' href='#vai070.019'>Vai 070.019</a> tataḥ supriyo mahāsārthavāhastaṃ maṅgalapotaṃ tīramupanīya vetrapāśaṃ badhnāti |<br>
<a class='ref vai' id='vai070.020' href='#vai070.020'>Vai 070.020</a> atrāntare magho mahāsārthavāhaḥ kālagataḥ |<br>
<a class='ref vai' id='vai070.021' href='#vai070.021'>Vai 070.021</a> atha supriyo mahāsārthavāho maghaṃ sārthavāhaṃ kālagataṃ viditvā sthale utthāpya śarīre śarīrapūjaṃ kṛtvā cintayati—maṅgalapotamāruhya yāsyāmīti |<br>
<a class='ref vai' id='vai070.022' href='#vai070.022'>Vai 070.022</a> sa ca poto vāyunā vetrapāśaṃ chittvā apahṛtaḥ |<br>
<a class='ref vai' id='vai070.023' href='#vai070.023'>Vai 070.023</a> tataḥ supriyo mahāsārthavāhaścatūratnamayasya parvatasya dakṣiṇena pārśvenāṭavyāṃ sthalena saṃprasthito mūlaphalāni bhakṣayamāṇaḥ |<br>
<a class='ref vai' id='vai070.024' href='#vai070.024'>Vai 070.024</a> anekāni yojanāni gatvā adrākṣīt ślakṣṇaṃ parvatamanupūrvapravaṇamanupūrvaprāgbhāram |<br>
<a class='ref vai' id='vai070.025' href='#vai070.025'>Vai 070.025</a> na śakyate ’bhiroḍhum |<br>
tataḥ supriyo mahāsārthavāho madhunā pādau pralipyābhirūḍhaśca, avatīrṇaśca, anekāni yojanāni gatvā mūlaphalāhāro gataḥ |<br>
<a class='ref vai' id='vai070.027' href='#vai070.027'>Vai 070.027</a> sa tatra paśyati mahāntaṃ parvatamuccaṃ ca pragṛhītaṃ ca |<br>
niḥsaraṇaṃ paryeṣamāṇo na labhate, na cāsya kaścinniḥsaraṇavyapadeṣṭā |<br>
<a class='ref vai' id='vai070.028' href='#vai070.028'>Vai 070.028</a> tataścintāparaḥ śayitaḥ |<br>
tatra ca parvate nīlādo nāma yakṣaḥ prativasati |<br>
<a class='ref vai' id='vai070.029' href='#vai070.029'>Vai 070.029</a> sa saṃlakṣayati—ayaṃ bodhisattvo lokahitārthamudyataḥ parikliśyate, yannvahamasya sāhāyyaṃ kalpayeyam |<br>
<a class='ref vai' id='vai070.030' href='#vai070.030'>Vai 070.030</a> idamanucintya supriyaṃ mahāsārthavāhamidamavocat—ito mahāsārthavāha pūrveṇa yojanaṃ gatvā trīṇi parvataśṛṅgāṇyanupūrvaniṃnānyanupūrvapravaṇānyanupūrvaprāgbhārāṇi |<br>
<a class='ref vai' id='vai070.032' href='#vai070.032'>Vai 070.032</a> tatra tvayā vetraśiṭām(?) baddhvā atikramitavyam |<br>
atha supriyo mahāsārthavāhaḥ suptaprabuddho vetraśiṭām <a class='ref vai' id='vai71.000' href='#vai71.000'>Vai 71.000</a>baddhvā tāni parvataśṛṅgāṇyatikrāntaḥ |<br>
<a class='ref vai' id='vai071.001' href='#vai071.001'>Vai 071.001</a> bhūyaḥ saṃprasthito ’drākṣīt supriyo mahāsāthavāhaḥ sphaṭikaparvataṃ ślakṣṇaṃ nirālambamagamyaṃ manuṣyamātrasya |<br>
<a class='ref vai' id='vai071.002' href='#vai071.002'>Vai 071.002</a> na cāsyopāyaṃ paśyati taṃ parvatamabhirohaṇāyeti viditvā cintāparo ’horātramavasthitaḥ |<br>
<a class='ref vai' id='vai071.003' href='#vai071.003'>Vai 071.003</a> tasmiṃśca parvate candraprabho nāma yakṣaḥ prativasati |<br>
<a class='ref vai' id='vai071.004' href='#vai071.004'>Vai 071.004</a> sa cintāparaṃ sārthavāhaṃ viditvā lokahitārthamabhyudyataṃ mahāyānasamprasthitaṃ prasannacittaṃ copetyāśvāsayati—na khalu mahāsārthavahena viṣādaḥ karaṇīya iti |<br>
<a class='ref vai' id='vai071.005' href='#vai071.005'>Vai 071.005</a> pūrveṇa krośamātraṃ gatvā mahaccandanavanam |<br>
<a class='ref vai' id='vai071.006' href='#vai071.006'>Vai 071.006</a> tasmiṃśca candanavane mahatyaśmaśilā |<br>
tāṃ vīryabalenotpāṭya guhāṃ drakṣyasi |<br>
<a class='ref vai' id='vai071.007' href='#vai071.007'>Vai 071.007</a> tasyāṃ guhāyāṃ prabhāsvarā nāmauṣadhī panñcaguṇopetā |<br>
tayā gṛhītayā nāsya kāye śastraṃ kramiṣyati, amanuṣyāścāvatāraṃ na lapsyante, balaṃ ca vīryaṃ ca saṃjanayati, ālokaṃ ca karoti |<br>
<a class='ref vai' id='vai071.009' href='#vai071.009'>Vai 071.009</a> tenālokena drakṣyasi catūratnamayaṃ sopānam |<br>
tena sopānena sphaṭikaparvatamatikramitavyam |<br>
<a class='ref vai' id='vai071.010' href='#vai071.010'>Vai 071.010</a> sphaṭikaparvatamatikrāntasya te prabhāsvarā auṣadhyantardhāsyati |<br>
tatra te na śocitavyaṃ na kranditavyaṃ na paridevitavyam |<br>
<a class='ref vai' id='vai071.011' href='#vai071.011'>Vai 071.011</a> atha candraprabho yakṣaḥ supriyaṃ mahāsārthavāhaṃ samanuśāsya tatraivāntarhitaḥ |<br>
<a class='ref vai' id='vai071.012' href='#vai071.012'>Vai 071.012</a> atha supriyo mahāsārthavāhaścandraprabheṇa mahāyakṣeṇa samāśvāsya ādeśitamārgo yathoktena vidhinā sphaṭikaparvatamatikrāntaḥ |<br>
<a class='ref vai' id='vai071.013' href='#vai071.013'>Vai 071.013</a> atikrāntasya cāsya prabhāsvarā auṣadhyantarhitā |<br>
<a class='ref vai' id='vai071.014' href='#vai071.014'>Vai 071.014</a> bhūyaḥ saṃprasthito ’drākṣīt supriyo mahāsārthavāhaḥ sauvarṇaṃ mahānagaramārāmasampannaṃ puṣkariṇīsampannam |<br>
<a class='ref vai' id='vai071.015' href='#vai071.015'>Vai 071.015</a> tataḥ supriyo mahāsārthavāho nagaradvāraṃ gataḥ |<br>
yāvadbaddhaṃ nagaraṃ paśyati |<br>
<a class='ref vai' id='vai071.016' href='#vai071.016'>Vai 071.016</a> dṛṣṭvā ca punarudyānaṃ gatvā cintayati—yadyapyahaṃ nagaramadrākṣam, tadapi śūnyam |<br>
<a class='ref vai' id='vai071.017' href='#vai071.017'>Vai 071.017</a> kadā badaradvīpasya mahāpattanasyāgamanāyādhvā bhaviṣyatīti viditvā śayitaḥ |<br>
atha sā pūrvadevatā supriyaṃ mahāsārthavāhaṃ durmanasaṃ viditvā rātryāḥ pratyūṣasamaya uṣasaṃkramya samāśvāsya utkarṣayati—sādhu sādhu mahāsārthavāha, nistīrṇāni te mahāsamudraparvatanadīkāntārāṇi manuṣyāmanuṣyāgamyāni |<br>
<a class='ref vai' id='vai071.020' href='#vai071.020'>Vai 071.020</a> saṃprāpto ’si badaradvīpamahāpattanaṃ manuṣyāmanuṣyānavacaritaṃ maheśākhya puruṣādhyuṣitam |<br>
<a class='ref vai' id='vai071.021' href='#vai071.021'>Vai 071.021</a> kiṃ tarhi na sāmpratamapramādaḥ karaṇīyaḥ |<br>
indriyāṇi ca gopayitavyāni cakṣurādīni, kāyagatā smṛtirbhāvayitavyā |<br>
<a class='ref vai' id='vai071.022' href='#vai071.022'>Vai 071.022</a> śvobhūte nagaradvāraṃ trikoṭayitavyam |<br>
tataścatasraḥ kinnarakanyā nirgamiṣyanti abhirūpā darśanīyāḥ prasādikāścāturyamādhuryasampannāḥ sārvāṅgapratyaṅgopetāḥ paramarūpābhijātāḥ sarvālaṃkāravibhūṣitā hasitaramitaparicāritanṛttagītavāditrakalāsvabhijñnāḥ |<br>
<a class='ref vai' id='vai071.025' href='#vai071.025'>Vai 071.025</a> tāstvāmatyarthamupalālayanti, evaṃ ca vakṣyanti—etu mahāsārthavāhaḥ |<br>
svāgataṃ mahāsārthavāha, asmākamasvāminīnāṃ svāmī bhava, apatikānāṃ patiralayanānāṃ layano ’dvīpānāṃ dvīpo ’trāṇānāṃ trāṇo ’śaraṇānāṃ śaraṇamaparāyaṇānāṃ parāyaṇaḥ |<br>
<a class='ref vai' id='vai071.027' href='#vai071.027'>Vai 071.027</a> imāni ca te ’nnagṛhāṇi pānagṛhāṇi vastragṛhāṇi śayanagṛhāṇyārāmaramaṇīyāni, prabhūtāni ca jāmbudvīpakāni ratnāni, tadyathā—maṇayo muktā vaidūryaśaṅkhaśilāpravālarajatajātarūpamaśmagarbhamusāragalvo lohitikā dakṣiṇāvartāḥ |<br>
<a class='ref vai' id='vai071.028' href='#vai071.028'>Vai 071.028</a> etāni ca te ratnāni |<br>
<a class='ref vai' id='vai071.030' href='#vai071.030'>Vai 071.030</a> tvaṃ cāsmābhiḥ sārdhaṃ krīḍasva ramasva paricārayasva |<br>
<a class='ref vai' id='vai071.031' href='#vai071.031'>Vai 071.031</a> tatra te tāsu mātṛsaṃjñnā upasthāpayitavyā, bhaginīsaṃjñnā duhitṛsaṃjñnā upasthāpayitavyā |<br>
<a class='ref vai' id='vai071.032' href='#vai071.032'>Vai 071.032</a> daśākuśalāḥ karmapathā vigarhitavyāḥ, daśa kuśalāḥ karmapathāḥ saṃvarṇayitavyāḥ |<br>
subahvapi te <a class='ref vai' id='vai72.000' href='#vai72.000'>Vai 72.000</a>pralobhyamānena rāgasaṃjñnā notpādayitavyā |<br>
<a class='ref vai' id='vai072.001' href='#vai072.001'>Vai 072.001</a> sacedutpādayiṣyasi tatraivānayena vyasanamāpatsyase |<br>
<a class='ref vai' id='vai072.002' href='#vai072.002'>Vai 072.002</a> sūpasthitasmṛtestava saphalaḥ śramo bhaviṣyati |<br>
yadyapi te subhāṣitasyārghamaṇiṃ prayaccheyuḥ, tatastvayā nipuṇaṃ praṣṭavyāh—asya ratnasya bhaginyaḥ ko ’nubhāva iti |<br>
<a class='ref vai' id='vai072.003' href='#vai072.003'>Vai 072.003</a> evaṃ dvitīyaṃ kinnaranagaramanuprāptasyāṣṭau kinnarakanyā nirgamiṣyanti, tāsāṃ pūrvikānāmantikādabhirūpatarāśca |<br>
<a class='ref vai' id='vai072.005' href='#vai072.005'>Vai 072.005</a> tatrāpi te eṣānupūrvī karaṇīyā |<br>
yāvaccaturthakinnaranagaraprāptasya te dvātriṃśat kinnarakanyā nirgamiṣyanti tāsāṃ pūrvikānāmantikādabhirūpatarāśca darśanīyatarāśca prāsādikatarāścāpsarasah—pratispardhinyaḥ |<br>
<a class='ref vai' id='vai072.007' href='#vai072.007'>Vai 072.007</a> śatasahasraśobhitā bhaviṣyanti |<br>
tatrāpi te eṣaivānupūrvī karaṇīyā |<br>
ityuktvā sā devatā tatraivāntarhitā |<br>
|<br>
<a class='ref vai' id='vai072.009' href='#vai072.009'>Vai 072.009</a> atha supriyo mahāsārthavāhaḥ pramuditamanāḥ sukhapratibuddhaḥ kālyamevo ’tthāya sauvarṇaṃ kinnaranagaramanuprāptaḥ |<br>
<a class='ref vai' id='vai072.010' href='#vai072.010'>Vai 072.010</a> dvāramūlamupasaṃkramya trikoṭayati |<br>
tataḥ supriyeṇa mahāsārthavāhena trikoṭite dvāre catasraḥ kinnarakanyā nirgatā abhirūpā darśanīyāḥ prāsādikāścāturyamādhuryasampannāḥ sarvāṅgapratyaṅgopetāḥ paramarūpābhijātā hasitaramitaparicāritanṛttagītavāditrakalāsvabhijñnāḥ |<br>
<a class='ref vai' id='vai072.013' href='#vai072.013'>Vai 072.013</a> tā evamāhuh—etu mahāsārthavāhaḥ |<br>
svāgataṃ mahāsārthavāha |<br>
asmākamasvāminīnāṃ svāmī bhava, apatīnāṃ patiralayanānāṃ layano ’dvīpānāṃ dvīpo ’śaraṇānāṃ śaraṇo ’trāṇānāṃ trāṇo ’parāyaṇānāṃ parāyaṇaḥ |<br>
<a class='ref vai' id='vai072.015' href='#vai072.015'>Vai 072.015</a> imāni ca te ’nnagṛhāṇi pānagṛhāṇi vastragṛhāṇi śayanagṛhāṇyārāmaramaṇīyāni vanaramaṇīyāni puṣkariṇīramaṇīyāni ca |<br>
<a class='ref vai' id='vai072.016' href='#vai072.016'>Vai 072.016</a> jāmbudvīpakāni ratnāni, tadyathāmaṇayo muktā vaidūryaśaṅkhaśilāpravālarajatajātarūpamaśmagarbho musāragalvo lohitikā dakṣiṇāvartāh etāni ca |<br>
<a class='ref vai' id='vai072.018' href='#vai072.018'>Vai 072.018</a> tvaṃ cāsmābhiḥ sārdhaṃ krīḍasva ramasva paricārayasva |<br>
atha supriyaṃ mahāsārthavāhaṃ sūpasthitasmṛtiṃ tāḥ kinnarakanyāḥ sarvāṅgairanuparigṛhya sauvarṇaṃ kinnaranagaraṃ praveśya prāsādamabhiropya prajñnapta evāsane niṣādayanti |<br>
<a class='ref vai' id='vai072.020' href='#vai072.020'>Vai 072.020</a> niṣaṇṇaḥ supriyo mahāsārthavāho daśākuśalān karmapathān vigarhati, daśa kuśalān karmapathān saṃvarṇayati, subahvapi pralobhyamāno na śakyate skhalayitum |<br>
<a class='ref vai' id='vai072.022' href='#vai072.022'>Vai 072.022</a> tuṣṭāśca tāḥ kinnarakanyāḥ kathayanti—āścaryam yatredānīṃ daharaśca bhavān dharmakāmaśca |<br>
<a class='ref vai' id='vai072.023' href='#vai072.023'>Vai 072.023</a> na ca kāmeṣu sajjase vā badhyase vā |<br>
prabhūtaiśca ratnaiśca pravārayanti |<br>
dharmadeśanāvarjitāśca ekaṃ saubhāsinikaṃ ratnamanuprayacchanti |<br>
<a class='ref vai' id='vai072.024' href='#vai072.024'>Vai 072.024</a> tataḥ supriyo mahāsārthavāhastasya ratnasya prabhāvānveṣī kathayati—asya ratnasya bhaginyaḥ ko ’nubhāva iti |<br>
<a class='ref vai' id='vai072.025' href='#vai072.025'>Vai 072.025</a> tāḥ kathayanti—yatkhalu sārthavāha jānīyāh—tadeva poṣadhe panñcadaśyāṃ śiraḥsnāta upoṣadhoṣita idaṃ maṇiratnaṃ dhvajāgre āropya yojanasahasraṃ sāmantakena yo yenārthī bhavati hiraṇyena vā suvarṇena vā annena vā vastreṇa vā pānena vā alaṃkāraviśeṣeṇa vā dvipādena vā catuṣpādena vā yānena vā vāhanena vā dhanena vā dhānyena vā, sa cittamutpādayatu, vācaṃ ca niścārayatu |<br>
<a class='ref vai' id='vai072.029' href='#vai072.029'>Vai 072.029</a> sahacittotpādād vāgniścāraṇena yathepsitāścopakaraṇaviśeṣā ākāśādavatariṣyanti |<br>
<a class='ref vai' id='vai072.030' href='#vai072.030'>Vai 072.030</a> ayamasya ratnasyānubhāvaḥ |<br>
atha supriyo mahāsārthavāhastāḥ kinnarakanyā dharmyayā kathayā saṃdarśya samādāpya samuttejya saṃpraharṣya mātṛbhaginīduhitṛvat pratisaṃmodya sauvarṇāt kinnaranagarāt pratiniṣkrāntaḥ |<br>
<a class='ref vai' id='vai072.032'>Vai 072.032</a> adrākṣīt supriyo <a class='ref vai' id='vai73.000' href='#vai072.032'>Vai 072.032</a> adrākṣīt supriyo <a class='ref vai' id='vai73.000'>Vai 73.000</a>mahāsārthavāho rūpyamayaṃ kinnaranagaramārāmasampannaṃ vanasampannaṃ puṣkariṇīsampannam |<br>
<a class='ref vai' id='vai073.001' href='#vai073.001'>Vai 073.001</a> tatrāpi supriyeṇa sārthavāhena trikoṭite dvāre’ṣṭau kinnarakanyā nirgatāḥ |<br>
<a class='ref vai' id='vai073.002' href='#vai073.002'>Vai 073.002</a> tā apyevamāhuh—etu mahāsārthavāhaḥ |<br>
<a class='ref vai' id='vai073.003' href='#vai073.003'>Vai 073.003</a> svāgataṃ mahāsārthavāhāya |<br>
asmākamasvāmikānāṃ svāmī bhava, pūrvadyāvattābhirapi dharmadeśanāvarjitābhistadviśiṣṭataraṃ dvisāhasrayojanavarṣakaṃ maṇiratnamanupradattam |<br>
<a class='ref vai' id='vai073.004' href='#vai073.004'>Vai 073.004</a> tatrāpi supriyo mahāsārthavāhastāḥ kinnarakanyā dharmyayā kthayā saṃdarśya samādāpya samuttejya saṃpraharṣya mātṛbhaginīduhitṛvat pratisaṃmodya rūpyamayāt kinnaranagarāt pratiniṣkrānto yāvat tṛtīyaṃ vaiḍūryamayaṃ kinnaranagaramanuprāptaḥ |<br>
<a class='ref vai' id='vai073.007' href='#vai073.007'>Vai 073.007</a> tatrāpi supriyeṇa sārthavāhena trikoṭite dvāre ṣoḍaśa kinnarakanyā nirgatāḥ, tāsāṃ pūrvikānāmantikādabhirūpatarāśca prāsādikatarāśca |<br>
<a class='ref vai' id='vai073.008' href='#vai073.008'>Vai 073.008</a> tā api dharmadeśanāvarjitāstata eva viśiṣṭataraṃ saubhāsinikaṃ trisāhasrayojanikaṃ ratnamanuprayacchanti |<br>
<a class='ref vai' id='vai073.009' href='#vai073.009'>Vai 073.009</a> tataḥ supriyo mahāsārthavāhastasya ratnasya prabhāvānveṣī kathayati—asya ratnasya bhaginyaḥ ko’nubhāva iti? kinnarakanyāḥ kathayanti—pūrvavat |<br>
<a class='ref vai' id='vai073.011' href='#vai073.011'>Vai 073.011</a> supriyo mahāsārthavāhastāḥ kinnarakanyā dharmyayā kathayā saṃdarśya samādāpya samuttejya saṃpraharṣya mātṛbhaginīduhitṛvat pratisaṃmodya tṛtīyāt kinnaranagarāt pratiniṣkrāntaḥ |<br>
<a class='ref vai' id='vai073.013' href='#vai073.013'>Vai 073.013</a> adrākṣīt supriyo mahāsārthavāhaścaturthaṃ catūratnamayaṃ kinnaranagaramārāmodyānaprāsādadevakulapuṣkariṇītaḍāgasuvibhaktarathyāvīthīcatvaraśṛṅgāṭakāntarāpaṇasuracitagandhojjvalaṃ nānāgītavāditayuvatimadhurasvaravajravaiḍūryaśātakumbhamayaprākāratoraṇopaśobhitam |<br>
<a class='ref vai' id='vai073.015' href='#vai073.015'>Vai 073.015</a> dvāraṃ trirākoṭayati |<br>
tataḥ supriyeṇa sārthavāhena trirākoṭite dvāre dvātriṃśat kinnarakanyā nirgatāḥ, tāsāṃ pūrvikāṇāmantikādabhirūpatarāśca darśanīyatarāścāpsarasaḥpratispardhinyaḥ śatasahasraśobhitāḥ |<br>
<a class='ref vai' id='vai073.017' href='#vai073.017'>Vai 073.017</a> tā apyevamāhuh—etu mahāsārthavāhaḥ |<br>
<a class='ref vai' id='vai073.018' href='#vai073.018'>Vai 073.018</a> svāgataṃ mahāsārthavāhāya |<br>
asamākamasvāmikānāṃ svāmī bhava, apatīnāṃ patiralayanānāṃ layano ’dvīpānāṃ dvīpo ’śaraṇānāṃ śaraṇo ’trāṇānāṃ traṇo ’parāyaṇānāṃ parāyaṇaḥ |<br>
<a class='ref vai' id='vai073.020' href='#vai073.020'>Vai 073.020</a> imāni ca te ’nnagṛhāṇi pānagṛhāṇi vastragṛhāṇi śayanagṛhāṇyārāmaramaṇīyāni vanaramaṇīyāni puṣkariṇīramaṇīyāni |<br>
<a class='ref vai' id='vai073.021' href='#vai073.021'>Vai 073.021</a> prabhūtāni ca jāmbudvīpakāni ratnāni, tadyathā—maṇayo muktā vaiḍūryaśaṅkhaśilāpravālarajataṃ jātarūpamaśmagarbho musāragalvo lohitikā dakṣiṇāvartāḥ |<br>
<a class='ref vai' id='vai073.023' href='#vai073.023'>Vai 073.023</a> etāni ca te vayaṃ ca |<br>
asmābhiḥ sārdhaṃ krīḍasva ramasva paricārayasva |<br>
tatrāpi supriyo mahāsārthavāhaḥ sūpasthitasmṛtistāḥ kinnarakanyā vividhairdharmapadavyanñjanaiḥ paritoṣayāmāsa |<br>
<a class='ref vai' id='vai073.025' href='#vai073.025'>Vai 073.025</a> tuṣṭāśca tāḥ kinnarakanyāḥ supriyaṃ mahāsārthavāhaṃ sarvāṅgairanuparigṛhya catūratnamayaṃ kinnaranagaramanupraveśya prāsādamabhiropya prajñnapta evāsane niṣādayanti |<br>
<a class='ref vai' id='vai073.026' href='#vai073.026'>Vai 073.026</a> niṣaṇṇaḥ supriyo mahāsārthavāho daśākuśalān karmapathān vigarhati, daśa kuśalān karmapathān saṃvarṇayati, subahvapi pralobhyamāno na śakyate skhalayitum |<br>
<a class='ref vai' id='vai073.028' href='#vai073.028'>Vai 073.028</a> tuṣṭāśca tāḥ kinnarakanyāḥ kathayanti—āścaryam yatredānīṃ daharaśca bhavān dharmakāmaśca |<br>
<a class='ref vai' id='vai073.029' href='#vai073.029'>Vai 073.029</a> na ca kāmeṣu sajjase vā badhyase vā |<br>
prabhūtaiśca ratnaiḥ pravārayanti |<br>
<a class='ref vai' id='vai073.030' href='#vai073.030'>Vai 073.030</a> tā api dharmadeśanāvarjitāḥ saubhāsinikaṃ jāmbudvīpapradhānamanarghyeyamūlyamanantaguṇaprabhāvaṃ badaradvīpamāpattane sarvasvabhūtaṃ ratnamanuprayacchanti |<br>
<a class='ref vai' id='vai073.031'>Vai 073.031</a> evaṃ ca kathayanti—idamasmākaṃ mahāsārthavāha maṇiratnaṃ badareṇa bhrātrā kinnararājñnā anupradattam, asmin badaradvīpamahāpattane <a class='ref vai' id='vai74.000' href='#vai073.031'>Vai 073.031</a> evaṃ ca kathayanti—idamasmākaṃ mahāsārthavāha maṇiratnaṃ badareṇa bhrātrā kinnararājñnā anupradattam, asmin badaradvīpamahāpattane <a class='ref vai' id='vai74.000'>Vai 74.000</a>cihnabhūtamālakṣyabhūtaṃ maṇḍanabhūtaṃ ca |<br>
<a class='ref vai' id='vai074.001' href='#vai074.001'>Vai 074.001</a> tataḥ supriyo mahāsārthavāhaḥ kathayati—asya ratnasya ko ’nubhāva iti? tāḥ kathayanti—yatkhalu mahāsārthavāha jānīyāh—idaṃ maṇiratnaṃ tadeva poṣadhoṣito dhvajāgre baddhvā āropya kṛtsne jambudvīpe ghaṇṭāvaghoṣaṇaṃ karaṇīyam—śṛṇvantu bhavanto jambudvīpanivāsinaḥ stīmanuṣyāḥ, yuṣmākam yo yenarthī upakaraṇaviśeṣeṇa hiraṇyena vā subarṇena vā ratnena vā annena vā pānena vā vastreṇa vā bhojanena vā alaṃkāraviśeṣeṇa vā dvipadena vā catuṣpadena vā vāhanena vā yānena vā dhanena vā dhānyena vā sa cittamutpādayatu, vacanaṃ ca niścārayatu |<br>
<a class='ref vai' id='vai074.007' href='#vai074.007'>Vai 074.007</a> sahacittotpādādvāgniścāraṇena ca yathepsitāścopakaraṇaviśeṣa asya ratnasyānubhāvādākāśādavatariṣyanti |<br>
<a class='ref vai' id='vai074.008' href='#vai074.008'>Vai 074.008</a> ayaṃ tu prativiśeṣah—yāni cāsya lokasya bhavanti mahābhayāni, tadyathā—rājato vā cairato vā agnito vā udako vā manuṣyato vā amiṣyato vā siṃhato vā vyāghrato vā dvīpatarakṣuto vā yakṣyarākṣasapretapiśācakumbhāṇḍapūtanakaṭapūtanato vā, ītayopadravo vā, upasargo vā, anāvṛṣṭirvā durbhikṣabhayāni vā, asminnucchrite ratnaviśeṣe ima īrayopadravā na bhaviṣyanti |<br>
<a class='ref vai' id='vai074.012' href='#vai074.012'>Vai 074.012</a> iryuktvā tāḥ kinnarakanyāḥ supriyaṃ mahāsārthavāhaṃ saṃrādhayāmāsuh—- sādhu sādhu mahāsārthavāha, nistīrṇāni mahāsamudraparvatanadīkāntārāṇi |<br>
<a class='ref vai' id='vai074.013' href='#vai074.013'>Vai 074.013</a> pūritā te dṛḍhasupratijñā |<br>
<a class='ref vai' id='vai074.014' href='#vai074.014'>Vai 074.014</a> saphalīkṛtā te śraddhā |<br>
te gopitānīndriyāṇi |<br>
sādhitā badaradvīpamahāpattanayātrā |<br>
<a class='ref vai' id='vai074.015' href='#vai074.015'>Vai 074.015</a> adhigataṃ te sarvajanamanorathasampādakaṃ jambudvīpapradhānaṃ ratnaviśeṣam |<br>
api tu yena tvaṃ pathenāgataḥ, amanuṣyāstāvat, pralayaṃ gaccheyuḥ prāgeva manuṣyāḥ |<br>
<a class='ref vai' id='vai074.016' href='#vai074.016'>Vai 074.016</a> anyadeva vayaṃ sanmārgaṃ vyapadekṣyāmaḥ kṣipraṃ vārāṇasīgamanāya |<br>
<a class='ref vai' id='vai074.017' href='#vai074.017'>Vai 074.017</a> tacchṛṇu, manasi kuru, bhāṣiṣyāmah—itaḥ paścime digbhāge sapta pratānatikramya mahāparvata uccaḥ |<br>
<a class='ref vai' id='vai074.018' href='#vai074.018'>Vai 074.018</a> tasmin parvate lohitākṣo nāma rākṣasaḥ prativasati raudraḥ paraprāṇaharaḥ |<br>
<a class='ref vai' id='vai074.019' href='#vai074.019'>Vai 074.019</a> sa ca parvato ’manuṣyavacaritaḥ kṛṣṇamandhakāraṃ savisphuliṅgaṃ vāyuṃ mokṣayati |<br>
<a class='ref vai' id='vai074.020' href='#vai074.020'>Vai 074.020</a> tatra te etadeva ratnaṃ dhvajāgre ’varopayitvā gantavyam |<br>
ratnaprabhāvācca te ītayo vilayaṃ gamiṣyanti |<br>
<a class='ref vai' id='vai074.021' href='#vai074.021'>Vai 074.021</a> mahāparvatamatikramya aparaparvataḥ |<br>
tasmin parvate ’gnimukho nāgaḥ prativasati |<br>
<a class='ref vai' id='vai074.022' href='#vai074.022'>Vai 074.022</a> sa tava gandhamāghrāya sapta rātriṃdivasānyaśaniṃ pātayiṣyati |<br>
tatra ratnaguhāṃ samanviṣya praveṣṭavyam |<br>
<a class='ref vai' id='vai074.023' href='#vai074.023'>Vai 074.023</a> saptarātrasya cātyayādduṣṭanāgaḥ svapiṣyati |<br>
śayite diṣṭanāge parvatamadhiroḍhavyam |<br>
tatra drakṣyasi samaṃ bhūmipradeśamakṛṣṭoptaṃ ca taṇḍulaphalaśālimakaṇakamatuṣaṃ śuciṃ niṣphuṭigandhikaṃ caturaṅgulaparyavanaddham |<br>
<a class='ref vai' id='vai074.025' href='#vai074.025'>Vai 074.025</a> yastamaṣṭamyāṃ panñcadaśyāṃ vā bālāho’śvarājaḥ paribhujya sukhī arogo balavān prīṇitendriyaḥ pūrvakāyamabhyunnamayyodānamudānayati—kaḥ pāragāmī, kaḥ pāragāmī, kaṃ pāraṃ nayāmi, svastikṣemābhyāṃ jambudvīpamanuprāpayāmi, sa tvayopasaṃkramya idaṃ syādvacanīyam—ahaṃ pāragāmī, māṃ pāraṃ naya, māṃ svastikṣemābhyāṃ vārāṇasīmanuprāpaya |<br>
<a class='ref vai' id='vai074.028' href='#vai074.028'>Vai 074.028</a> atha sa supriyo mahāsārthavāhastāḥ kinnarakanyā dharmyayā kathayā saṃdarśya samādāpya samuttejya saṃpraharṣya mātṛduhitṛvat pratisamodya yathoddiṣṭena mārgeṇa yathoktena vidhinā anupūrveṇa taṃ bhūmipradeśamanuprāptaḥ |<br>
<a class='ref vai' id='vai074.030' href='#vai074.030'>Vai 074.030</a> sa ca bālāho’śvarājaścarannevamāha—kaḥ pāragāmī, kaḥ pāragāmī, kaṃ pāraṃ nayāmi, svastikṣemābhyāṃ jambudvīpamanuprāpayāmi? tataḥ supriyo mahāsārthavāno yena bālāho ’śvarājastenopasaṃkrāntaḥ |<br>
<a class='ref vai' id='vai075.001' href='#vai075.001'>Vai 075.001</a> upasaṃkramya ekāṃsamuttarāsaṅgaṃ kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya yena bālāho ’śvarājastenānñjaliṃ praṇamya bālāhamaśvarājamidavocat—ahaṃ pāragāmī, ahaṃ pāragāmī, naya mām |<br>
<a class='ref vai' id='vai075.003' href='#vai075.003'>Vai 075.003</a> svastikṣemābhyāṃ vārāṇasīmanuprāpaya |<br>
evamukte bālāho ’śvarājaḥ supriyaṃ mahāsārthavāhamidamavocat—na te mahāsārthavāha mama pṛṣṭhādhirūḍhena diśo nāvalokayitavyāḥ, nimīlitākṣeṇa te stheyam |<br>
<a class='ref vai' id='vai075.005' href='#vai075.005'>Vai 075.005</a> ityuktvā bālāho’śvarājaḥ pṛṣṭhamupanāmayati |<br>
atha supriyo mahāsārthavāho bālāhasyāśvarājasya pṛṣṭhamadhiruhya yathānuśiṣṭo ’lpaiśca kṣaṇalavamuhūrtairvārāṇasīmanuprāptaḥ |<br>
<a class='ref vai' id='vai075.006' href='#vai075.006'>Vai 075.006</a> sva uyhāne ’vataritaḥ |<br>
<a class='ref vai' id='vai075.007' href='#vai075.007'>Vai 075.007</a> avatīrya supriyo mahāsārthavāho bālāhāśvarājapṛṣṭhādbālāhāśvarājaṃ tripradakṣiṇīkṛtya pādābhivandanaṃ karoti |<br>
<a class='ref vai' id='vai075.008' href='#vai075.008'>Vai 075.008</a> tato bālāho ’śvarājaḥ supriyaṃ mahāsārthavāhaṃ saṃrādhayāmāsa—sādhu sādhu mahāsārthavāha |<br>
<a class='ref vai' id='vai075.009' href='#vai075.009'>Vai 075.009</a> nistīrṇāni te mahāsamudraparvatanadīkāntārāṇi |<br>
pūritā te dṛḍhapratijñnā |<br>
<a class='ref vai' id='vai075.010' href='#vai075.010'>Vai 075.010</a> saphalīkṛtaste ’dhvā |<br>
gopitānīndrayāṇi |<br>
sādhitā te badaradvīpamahāpattanayātrā |<br>
adhigataste sarvajanamanorathasampādako jambudvīpasya pradhāno ratnaviśeṣaḥ |<br>
<a class='ref vai' id='vai075.011' href='#vai075.011'>Vai 075.011</a> evaṃ hi parahitārthamabhyudyatāḥ kurvanti sattvaviśeṣāḥ |<br>
<a class='ref vai' id='vai075.012' href='#vai075.012'>Vai 075.012</a> ityuktvā bālāho ’śvarājaḥ prakrāntaḥ |<br>
athāciraprakrānte bālāhe ’śvarājani supriyo mahāsārthavāhaḥ svagṛhaṃ praviṣṭaḥ |<br>
<a class='ref vai' id='vai075.013' href='#vai075.013'>Vai 075.013</a> aśrauṣurvārāṇasīnivāsinaḥ paurā brahmadattaśca kāśirājah—supriyo mahāsārthavāhaḥ pūrṇena varṣaśatena saṃsiddhayātraḥ pūrṇamanorathaḥ svagṛhamanuprāpta iti |<br>
<a class='ref vai' id='vai075.015' href='#vai075.015'>Vai 075.015</a> śrutvā ca punarbrahmadattaḥ kāśirāja ānanditaḥ |<br>
pauravargaḥ supriyaṃ sārthavāhaṃ saṃrādhayāmāsa |<br>
<a class='ref vai' id='vai075.016' href='#vai075.016'>Vai 075.016</a> aśrauṣīt tat pūrvakaṃ caurasahasramanyaśca jano dhanārthī—supriyo mahāsārthavāhaḥ saṃsiddhayātraḥ paripūrṇamanoratha āgata iti |<br>
<a class='ref vai' id='vai075.017' href='#vai075.017'>Vai 075.017</a> srutvā ca punarupasaṃkramya supriyaṃ mahāsārthavāhamidamavocan—parikṣīṇadhanāḥ sma iti |<br>
<a class='ref vai' id='vai075.018' href='#vai075.018'>Vai 075.018</a> evamukte mahāsārthavāhastān sarvān maitreṇa cakṣuṣā vyavalokya vijñnāpayati—gacchatu bhavantaḥ svakasvakeṣu vijiteṣu |<br>
<a class='ref vai' id='vai075.019' href='#vai075.019'>Vai 075.019</a> yo yenārthī upakaraṇaviśeṣeṇa bhavati, sa tasyārthe cittamutpādayatu, vācaṃ ca niścārayatu |<br>
<a class='ref vai' id='vai075.020' href='#vai075.020'>Vai 075.020</a> śrutvā ca punaḥ prakrāntaḥ |<br>
atha supriyo mahāsārthavāhastadeva poṣadhe panñcadaśyāṃ śiraḥsnāta upoṣadhoṣito yattatprathamalabdhaṃ maṇiratnaṃ dhvajāgre āropya vācaṃ ca niścārayati, yojanasahasrasāmantakena yathepsitāni sattvānāmupakaraṇānyutpadyante, sahābhidhānacca yo yenārthī tasya tadvarṣaṃ bhavati |<br>
<a class='ref vai' id='vai075.023' href='#vai075.023'>Vai 075.023</a> tataḥ paripūrṇamanorathāste sattvāḥ |<br>
<a class='ref vai' id='vai075.024' href='#vai075.024'>Vai 075.024</a> taccaurasahasraṃ supriyeṇa mahāsārthavāhena daśasu kuśaleṣu karmapatheṣu pratiṣṭhāpitaḥ |<br>
|<br>
<a class='ref vai' id='vai075.025' href='#vai075.025'>Vai 075.025</a> atrāntarāt kālagate brahmadatte kāśirājani paurāmātyaiḥ supriyo mahāsārthavāho rājābhiṣekeṇābhiṣiktaḥ |<br>
<a class='ref vai' id='vai075.026' href='#vai075.026'>Vai 075.026</a> mahābhiṣiktena supriyeṇa mahārājñnā dvitīyaṃ maṇiratnaṃ dhvajāgre āropya pūrvavidhinā dvīyojanasahasrasāmantakena yathepsitāni sattvānāmupakaraṇānyutpadyantāmiti sahābhidhānācca yo yenārthī tasya tadvarṣati |<br>
<a class='ref vai' id='vai075.028' href='#vai075.028'>Vai 075.028</a> tṛtīyena maṇiratnena yathoktena vidhinā dhvajāgrocchritena yathepsitopakaraṇaviśeṣavarṣaṇāni saṃpannāni |<br>
<a class='ref vai' id='vai075.029' href='#vai075.029'>Vai 075.029</a> evaṃ triyojanasahasrasāmantakenopakaraṇaiḥ strīmanuṣyāḥ saṃtarpitāḥ |<br>
<a class='ref vai' id='vai075.030'>Vai 075.030</a> tato ’nupūrveṇa jambudvīpaiśvaryabhūtena supriyeṇa mahārājñnā tadeva poṣadhe panñcadaśyāṃ śiraḥsnātenopoṣadhoṣitena kṛtsne jambudvīpe ghaṇṭāvaghoṣaṇaṃ kṛtvā upakaraṇotpannābhilāṣiṇāṃ strīmanuṣyāṇāṃ jambudvīpanivāsinām yanmaṇiratnaṃ badaradvīpamahāpattanasarvasvabhūtam yathepsitam <a class='ref vai' id='vai76.000' href='#vai075.030'>Vai 075.030</a> tato ’nupūrveṇa jambudvīpaiśvaryabhūtena supriyeṇa mahārājñnā tadeva poṣadhe panñcadaśyāṃ śiraḥsnātenopoṣadhoṣitena kṛtsne jambudvīpe ghaṇṭāvaghoṣaṇaṃ kṛtvā upakaraṇotpannābhilāṣiṇāṃ strīmanuṣyāṇāṃ jambudvīpanivāsinām yanmaṇiratnaṃ badaradvīpamahāpattanasarvasvabhūtam yathepsitam <a class='ref vai' id='vai76.000'>Vai 76.000</a>sarvopakaraṇavarṣiṇaṃ dhvajāgre āropayāmāsa |<br>
<a class='ref vai' id='vai076.001' href='#vai076.001'>Vai 076.001</a> samanantaraṃ dhvajāgrāvaropite tasmiñ jambudvīpapradhānamaṇiratne kṛtsno jambudvīpanivāsī mahājanakāyo yathepsitairupakaraṇaviśeṣaiḥ saṃtarpitaḥ |<br>
<a class='ref vai' id='vai076.003' href='#vai076.003'>Vai 076.003</a> upakaraṇasaṃtarpitaśca jambudvīpanivāsī janakāyaḥ supriyeṇa rājñnā daśasu kuśaleṣu karmapatheṣu pratiṣṭhāpitaḥ |<br>
<a class='ref vai' id='vai076.004' href='#vai076.004'>Vai 076.004</a> tato jyeṣṭhaṃ kumāraṃ rājyaiśvaryādhipatye partiṣṭhāpya rājarṣibrahmacaryaṃ caritvā caturo brahmān vihārān bhāvayitvā kāmeṣu kāmacchandaṃ prahāya tadbahulavihārī brahmalokasabhāgatāyāṃ copapanno mahābrahmā saṃvṛttaḥ |<br>
|<br>
<a class='ref vai' id='vai076.007' href='#vai076.007'>Vai 076.007</a> bhagavanāha—kiṃ manyadhve bhikṣavo yo ’sau supriyo nāma mahāsārthavāhaḥ, ahameva tena kālena tena samayena bodhisattvacaryāyāṃ vartitavān |<br>
<a class='ref vai' id='vai076.008' href='#vai076.008'>Vai 076.008</a> yattaccaurasahasram, etadeva bhikṣasahasram |<br>
<a class='ref vai' id='vai076.009' href='#vai076.009'>Vai 076.009</a> yā sā pūrvadevatā, kāśyapaḥ samyaksambuddho bodhisattvabhūtaḥ sa tena kālena tena samayena |<br>
<a class='ref vai' id='vai076.010' href='#vai076.010'>Vai 076.010</a> yaścāsau magho mahāsārthavāhaḥ, eṣa eva śāriputro bhukṣuḥ sa tena kā lena tena samayena |<br>
<a class='ref vai' id='vai076.011' href='#vai076.011'>Vai 076.011</a> yaścāsau nīlādo nāma mahāyakṣaḥ, eṣa evānando bhikṣustena kālena tena samayena |<br>
<a class='ref vai' id='vai076.012' href='#vai076.012'>Vai 076.012</a> yaścāsau candraprabho yakṣaḥ, eṣa evāniruddho bhikṣuḥ sa tena kālena tena samayena |<br>
yaścāsau lohitākṣo nāma mahāyakṣaḥ, sa eṣa eva devadattastena kalena tena samayena |<br>
<a class='ref vai' id='vai076.013' href='#vai076.013'>Vai 076.013</a> yaścāsau agnimukho nāma nāgaḥ, eṣa eva māraḥ pāpīyān sa tena kalena tena samayena |<br>
<a class='ref vai' id='vai076.014' href='#vai076.014'>Vai 076.014</a> yaścāsau bālāho ’śvarājaḥ, maitreyo boddhisattvastena kālena tena samayena |<br>
<a class='ref vai' id='vai076.015' href='#vai076.015'>Vai 076.015</a> tadā tāvanmayā bhikṣavo dṛḍhapratijñnena pratijñnāpūraṇārthaṃ saptavārāṃścaurasahasrāt sārthaḥ paritrātaḥ |<br>
<a class='ref vai' id='vai076.016' href='#vai076.016'>Vai 076.016</a> aparituṣṭāṃśca caurān viditvā dṛḍhapratijñnā kṛtā |<br>
<a class='ref vai' id='vai076.017' href='#vai076.017'>Vai 076.017</a> kṛtvā cānekairduṣkaraśatasahasrairbadaradvīpamahāpattanasya yātrāṃ sādhayitvā caurasahasrapramukhaṃ kṛtsnaṃ jambudvīpaṃ dhanena saṃtarpayitvā daśasu kuśaleṣu karmapatheṣu pratiṣṭhāpitaḥ |<br>
<a class='ref vai' id='vai076.019' href='#vai076.019'>Vai 076.019</a> idānīmapi mayā anekairduṣkaraśatasahasrairanuttaraṃ jñnānamadhigamya maitrāyatā karuṇayā saptakṛtvaścaurasahasrasakāśāt sārthaḥ paritrātaḥ |<br>
<a class='ref vai' id='vai076.020' href='#vai076.020'>Vai 076.020</a> aparituṣṭaṃ ca caurasahasraṃ viditvā yāvadāptaṃ dhanena saṃtarpayitvā atyantaniṣṭhe ’nuttare yogakṣeme nirvāṇe pratiṣṭhāpitāḥ |<br>
<a class='ref vai' id='vai076.021' href='#vai076.021'>Vai 076.021</a> anekāni ca devamanuṣyaśatasahasrāṇi yakṣarākṣasapretapiśācakumbhāṇḍapūtanakaṭapūtanakoṭiśatasahasrāṇi śaraṇagamanaśikṣāpadeṣu pratiṣṭhāpitāni |<br>
|<br>
<a class='ref vai' id='vai076.024' href='#vai076.024'>Vai 076.024</a> idamavocadbhagavān |<br>
āttamanasaste bhikṣavo bhagavato bhāṣitamabhyanandan |<br>
|<br>
<a class='ref vai' id='vai076.025' href='#vai076.025'>Vai 076.025</a> iti śrīdivyāvadāne supriyāvadānamaṣṭamam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
