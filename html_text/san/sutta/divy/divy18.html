<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy18' lang='san'>
<header>
<ul>
<li class='division'>Divyāvadānam</li>
</ul>
<h1>18. dharmarucyavadānam</h1>
</header>
<p><a class='ref vai' id='vai142.003'>Vai 142.003</a> <span class='evam' href='#vai142.003'>Vai 142.003</a> <span class='evam'>evaṃ mayā śrutam</span> |<br>
ekasmin samaye bhagavāñ śrāvastyāṃ viharati sma jetavane ’nāthapiṇḍadasyārāme |<br>
<a class='ref vai' id='vai142.004' href='#vai142.004'>Vai 142.004</a> tena khalu samayena pañcamātrāṇi vaṇikśatāni bhāṇḍaṃ samudānīya anupūrveṇa grāmanigamapallīpattanarājadhānīṣu cañcūryamāṇāni mahāsamudrataṭamanuprāptāni |<br>
<a class='ref vai' id='vai142.005' href='#vai142.005'>Vai 142.005</a> tair nipuṇataḥ sāmudram yānapātraṃ pratipāditam |<br>
<a class='ref vai' id='vai142.006' href='#vai142.006'>Vai 142.006</a> yato vaṇijastaṃ mahāsamudraṃ dṛṣṭvā saṃbhinnamanaso na prasahante samavataritum |<br>
<a class='ref vai' id='vai142.007' href='#vai142.007'>Vai 142.007</a> paścāttervaṇigbhiḥ karṇadhāra uktah—uddhoṣaya naḥ puruṣo mahāsamudrasya bhūtaṃ varṇam |<br>
<a class='ref vai' id='vai142.008' href='#vai142.008'>Vai 142.008</a> yato varṇadhāra uddhoṣayituṃ pravṛttah—śṛṇvantu bhavanto jambudvīpakā manuṣyāḥ, santyasmin mahāsamudre evaṃvidhāni ratnāni, tadyathā—maṇayo muktā vaiḍūryaśaṅkhaśilā pravālo rajataṃ jātarūpamaśmagarbho musāragalvo lohitikā dakṣiṇāvartāḥ |<br>
<a class='ref vai' id='vai142.010' href='#vai142.010'>Vai 142.010</a> ya icchati evamrūpai ratnairātmānaṃ samyaksukhena prīṇayituṃ mātāpitarau putradāraṃ dāsīdāsakarmakarapauruṣeyaṃ mitrāmātyajñātisālohitam, kālena ca kālaṃ dakṣiṇīyebhyaḥ śramaṇabrāhmaṇebhyo dakṣiṇāṃ pratiṣṭhāpayitumūrdhvagāminīṃ saubhāgyakarīṃ sukhavipākāmāyatyāṃ svargasaṃvartanīm, so ’smin mahāsamudre avataratu dhanahetoḥ |<br>
<a class='ref vai' id='vai142.014' href='#vai142.014'>Vai 142.014</a> evamukte ca punaḥ sarva eva sattvāḥ saṃpattikāmā vipattipratikūlāstaṃ śrutvā tasmin mahāsamudre vyavasitāḥ samavataritum |<br>
<a class='ref vai' id='vai142.015' href='#vai142.015'>Vai 142.015</a> yatastadvahanamatiprabhūtairmanuṣyairatibhāreṇa ca ākrāntatvāt tatraivāvasīdati |<br>
<a class='ref vai' id='vai142.016' href='#vai142.016'>Vai 142.016</a> tataḥ karṇadhāreṇoktam—asahyaṃ vahanam |<br>
yato vaṇijaḥ kathayanti—kasyedānīṃ vakṣyāmo vahanāt pratyavatarasveti |<br>
<a class='ref vai' id='vai142.017' href='#vai142.017'>Vai 142.017</a> tairvaṇigbhiḥ karṇadhārasyoktam—mahāsamudrasya bhūtaṃ varṇamudghoṣayata |<br>
<a class='ref vai' id='vai142.018' href='#vai142.018'>Vai 142.018</a> tataḥ sa udghoṣayituṃ pravṛttah—śṛṇvantu bhavanto jambudvīpakā manuṣyāḥ, santyasmin mahāsamudre imāni evamrūpāṇi mahānti mahābhayāni, tadyathā timibhayaṃ timiṃgilabhayamūrmibhayaṃ kūrmabhayaṃ sthale utsīdanabhayaṃ jale saṃsīdanabhayamantarjalagatānāṃ parvatānāmāghaṭṭanabhayaṃ kālikāvātabhayam |<br>
<a class='ref vai' id='vai142.021' href='#vai142.021'>Vai 142.021</a> caurā api āgacchanti nīlavāsaso dhanahāriṇaḥ |<br>
yena cātmano jīvitaparityāgo vyavāsthito mātāpitarau putradāraṃ dāsīdāsakarmakarapauruṣeyaṃ mitrāmātyajñātisālohitaṃ citraṃ ca jambudvīpaṃ parityaktum, sa mahāsamudramavataratu |<br>
<a class='ref vai' id='vai142.023' href='#vai142.023'>Vai 142.023</a> alpāḥ śūrā bahavaḥ kātarāḥ |<br>
taṃ śrutvā tathodghuṣya tu tasmādyānapātrādavatīrṇā bahavaḥ, kecidavaśiṣṭāḥ |<br>
<a class='ref vai' id='vai142.024' href='#vai142.024'>Vai 142.024</a> tatastairvaṇigbhirvahanasyaikaṃ varatraṃ chinnam |<br>
<a class='ref vai' id='vai142.025' href='#vai142.025'>Vai 142.025</a> paścād dvau trayo yāvadanupūrveṇa sarve varatrāśchinnāḥ |<br>
tāsu cchinnāsu tadvahanaṃ mahākarṇadhārasampreritaṃ gagane mahāvātasamprerito megha iva balavadvāyusampreritaṃ kṣiprameva saṃprasthitam |<br>
<a class='ref vai' id='vai142.027' href='#vai142.027'>Vai 142.027</a> yāvadratnadvīpamanuprāptaḥ |<br>
sa taṃ pradeśamanuprāptānāṃ karṇadhāraḥ kathayati—santyasmin ratnadvīpe kācamaṇayo ratnasadṛśāḥ, te bhavadbhirupaparīkṣyopaparīkṣya gṛhītavyāḥ |<br>
<a class='ref vai' id='vai142.028' href='#vai142.028'>Vai 142.028</a> mā vaḥ paścājjambudvīpagatānāṃ tāpyaṃ bhaviṣyati |<br>
<a class='ref vai' id='vai142.029' href='#vai142.029'>Vai 142.029</a> tatraiva ca kroñcakumārikā nāma striyo bhavanti |<br>
tāḥ puruṣaṃ labdhvā tathopalāṃstāḍayanti, yathā atraivānayena vyasanamāpadyate |<br>
<a class='ref vai' id='vai142.030' href='#vai142.030'>Vai 142.030</a> atraiva ca madanīyāni phalāni bhavanti |<br>
<a class='ref vai' id='vai142.031' href='#vai142.031'>Vai 142.031</a> tāni yo bhakṣayati, sa sapta rātriṃdivasān suptastiṣṭhati |<br>
asminneva ca ratnadvīpe saptāhāt pareṇa amanuṣyā na sahante, tāvadvidhān viparītān vāyūnutpādayanti yairvahanamapahriyate yathāpi tadakṛtakāryāṇām |<br>
<a class='ref vai' id='vai142.033'>Vai 142.033</a> tāni bhavadbhirlabdhāni na bhakṣayitavyāni | tacchrutvā vaṇijo ’vahitamanaso ’pramādenāvasthitāḥ |<a class='ref vai' id='vai143.001' href='#vai142.033'>Vai 142.033</a> tāni bhavadbhirlabdhāni na bhakṣayitavyāni | tacchrutvā vaṇijo ’vahitamanaso ’pramādenāvasthitāḥ |<a class='ref vai' id='vai143.001'>Vai 143.001</a></p>
<p>prāpya ca taṃ ratnadvīpaṃ prayatnamāsthāya ratnānveṣaṇaṃ kṛtvā anupūrveṇopaparīkṣya ratnānāṃ tadvahanaṃ pūritaṃ tadyathā yavānāṃ vā yavasasyānāṃ vā mudgānāṃ vā bhāṣāṇāṃ vā |<br>
<a class='ref vai' id='vai143.003' href='#vai143.003'>Vai 143.003</a> vahanaṃ pūryitvā te ’nukūlaṃ jambudvīpābhimukhena vāyunā saṃprasthitāḥ |<br>
<a class='ref vai' id='vai143.004' href='#vai143.004'>Vai 143.004</a> mahāsamudre ca tribhiḥ skandhaiḥ prāṇinaḥ saṃmiśritāḥ |<br>
prathame yojanaśatikā ātmabhāvāḥ, dvistriyojanaśatikā ātmabhāvaḥ |<br>
<a class='ref vai' id='vai143.005' href='#vai143.005'>Vai 143.005</a> dvitīye skandhe ’ṣṭayojanaśatikā ātmabhāvā navadaśayāvaccaturdaśayojanaśatikā ātmabhāvāḥ |<br>
<a class='ref vai' id='vai143.006' href='#vai143.006'>Vai 143.006</a> tṛtīye skandhe pañcadaśayojanaśatikā ātmabhāvāḥ, ṣoḍaśayojanaśatikā yāvadekaviṃśatikā ātmabhāvāḥ |<br>
<a class='ref vai' id='vai143.007' href='#vai143.007'>Vai 143.007</a> tatra ca mahāsamudre tā matsyajātayaḥ parasparānyonyabhakṣaṇaparāḥ |<br>
<a class='ref vai' id='vai143.008' href='#vai143.008'>Vai 143.008</a> ye prathamāyāṃ bhūmau avasthitāḥ, te dvitīyabhūmisthairbhakṣyante |<br>
ye dvitīyabhūmisthāḥ, te tṛtīyabhūmisthairbhakṣyante |<br>
<a class='ref vai' id='vai143.009' href='#vai143.009'>Vai 143.009</a> tatra timiṃgilo nāma matsyāstṛtīyādudakaskandadhādabhyudgamya uparimandakaskandhamādāya carati |<br>
<a class='ref vai' id='vai143.010' href='#vai143.010'>Vai 143.010</a> sa yasyāṃ velāyāṃ mukhamāvṛṇoti, tasyāṃ velāyāṃ mahāsamudrāt pānīyaṃ mahatā vegenākṣiptaṃ mukhadvāram yato dhāvati |<br>
<a class='ref vai' id='vai143.011' href='#vai143.011'>Vai 143.011</a> tenaivodakaskandhenākṣiptā matsyakacchapavallabhakaśuśumāramakarādyā matsyajātayo mukhadvāreṇodare patanti |<br>
<a class='ref vai' id='vai143.012' href='#vai143.012'>Vai 143.012</a> tasyaivaṃ carata ātmabhāvācchira evaṃ lakṣyate dūrata eva, tadyathā—parvato nabhaḥpramāṇaḥ |<br>
<a class='ref vai' id='vai143.013' href='#vai143.013'>Vai 143.013</a> akṣīṇi cāsya durata eva saṃlakṣyante nabhasīvādityau |<br>
<a class='ref vai' id='vai143.014' href='#vai143.014'>Vai 143.014</a> yatastairvaṇigbhirdūrata evopadhāritam |<br>
tanmahārṇavarūpamupadhārya cintayituṃ pravṛttāh—kimetadbhavanta ādityadvayasyodayanam? teṣāmevaṃ cintayatāṃ tadvahanaṃ tasya mukhadvāram yato vegenopahartumārabdham |<br>
<a class='ref vai' id='vai143.016' href='#vai143.016'>Vai 143.016</a> teṣāṃ vahanaṃ vegenāpahriyamāṇaṃ dṛṣṭvā ādotuadvayotpādanaṃ ca saṃlakṣya saṃvega utpannah—kiṃ bhavanto yat tacchrūyate saptādityāḥ kalpasaṃvartanyāṃ samudāgamiṣyantīti, tadevedānīṃ proditāḥ syuḥ |<br>
<a class='ref vai' id='vai143.018' href='#vai143.018'>Vai 143.018</a> yataḥ karṇadhāreṇa teṣāṃ vimarśajātānāmuktam—yat tadbhavantaḥ śrūyate timitimiṃgila iti, timitimiṃgilabhayamidam |<br>
<a class='ref vai' id='vai143.019' href='#vai143.019'>Vai 143.019</a> tat paśyantu bhavantaḥ |<br>
<a class='ref vai' id='vai143.020' href='#vai143.020'>Vai 143.020</a> pānīyādabhyudgataparvatavadālokyate etattasya śiraḥ |<br>
paśyatha caiṣā tasya parā dantamālā |<br>
<a class='ref vai' id='vai143.022' href='#vai143.022'>Vai 143.022</a> paśyatha etau dūrata eva sūryavadavalokyete etau akṣitārakau |<br>
punasasau karṇadhāro vaṇijāṃ kathayati—śṛṇvantu bhavantaḥ, nāsmākamidānīṃ jīvitopāyaḥ kaścidyena vayamasmādbhayāt mucyema |<br>
<a class='ref vai' id='vai143.024' href='#vai143.024'>Vai 143.024</a> sarvoṣāmevāsmākaṃ maraṇaṃ pratyupasthitam |<br>
tadidānīṃ bhavadbhiḥ kiṃ karaṇīyam? yasya vo yasmin deve bhaktiḥ sa tamāyācatu |<br>
<a class='ref vai' id='vai143.025' href='#vai143.025'>Vai 143.025</a> yadi tenāpi tāvadāyācanena kāciddevatā asmākamasmānmahābhayādvimoṣkaṇaṃ kuryāt |<br>
<a class='ref vai' id='vai143.026' href='#vai143.026'>Vai 143.026</a> na cānyo ’sti kaścidupāyo jīvitasya |<br>
<a class='ref vai' id='vai143.027' href='#vai143.027'>Vai 143.027</a> yatastairvaṇigbhirmaraṇabhayabhītaiḥ śivavaruṇakuberamahendropendrādayo devā jīvitaparitrāṇārthamāyācitumārabdhāḥ |<br>
<a class='ref vai' id='vai143.028' href='#vai143.028'>Vai 143.028</a> naiva ca teṣāmāyācatāṃ tasmānmaraṇabhayāt jīvitaparitrāṇaviśeṣaḥ kaścit |<br>
<a class='ref vai' id='vai143.029' href='#vai143.029'>Vai 143.029</a> tathaiva tadvahanaṃ salilavegāt bhikṣiptaṃ timiṃgilamukhadvāram yato ’pahriyate |<br>
tatra copāsako ’bhirūḍhaḥ |<br>
<a class='ref vai' id='vai143.030' href='#vai143.030'>Vai 143.030</a> tenoktam—bhavantaḥ, nāsmākamasmānmaraṇabhayānmokṣaḥ kaścit |<br>
sarvairevāsmābhirmartavyam |<br>
<a class='ref vai' id='vai143.031' href='#vai143.031'>Vai 143.031</a> kiṃ tu sarva evaikaraveṇa namo buddhāyeti vadāmaḥ |<br>
sati maraṇe buddhāvalambanayā smṛtyā kālaṃ kariṣyāmaḥ |<br>
<a class='ref vai' id='vai143.032' href='#vai143.032'>Vai 143.032</a> sugatigamanaṃ bhaviṣyati |<br>
yatastairvaṇigbhirekaraveṇa namo buddhāyeti <a class='ref vai' id='vai144.000' href='#vai144.000'>Vai 144.000</a>praṇāmaḥ kṛtaḥ sarvaireva |<br>
<a class='ref vai' id='vai144.001' href='#vai144.001'>Vai 144.001</a> bhagavatā ca jetavanasthena sa vādaḥ śruto divyena śrotreṇa viśuddhena atikrāntamānuṣeṇa |<br>
<a class='ref vai' id='vai144.002' href='#vai144.002'>Vai 144.002</a> śrutvā ca punarbhagavatā sa nādastathā adhiṣṭhito yathā tena timiṃgilena śrutam |<br>
<a class='ref vai' id='vai144.003' href='#vai144.003'>Vai 144.003</a> tasya taṃ namo buddhāyeti rāvaṃ śrutvā manaso ’marṣa utpanno viklavībhūtaśca—buddho bata loka utpannaḥ |<br>
<a class='ref vai' id='vai144.004' href='#vai144.004'>Vai 144.004</a> na mama pratirūpaṃ syāt yadahaṃ buddhasya bhagavato nāmodghoṣaṃ śrutvā āhāramāhareyam |<br>
<a class='ref vai' id='vai144.005' href='#vai144.005'>Vai 144.005</a> sa cintayituṃ pravṛttah—yadyahamidanīṃ sahasaiva mukhadvāraṃ pidhāsyāmi, salilavegapratyāhatasya vahanasya vināśo bhaviṣyati, eteṣāṃ cānekānāṃ jīvitavināśaḥ |<br>
<a class='ref vai' id='vai144.006' href='#vai144.006'>Vai 144.006</a> yannvahaṃ mṛdunopakrameṇa svairaṃ svairaṃ mukhadvāraṃ saṃpidadhyām |<br>
<a class='ref vai' id='vai144.007' href='#vai144.007'>Vai 144.007</a> tatastena timiṃgilenātmīyaṃ mukhadvāraṃ mṛdunopakrameṇa svairaṃ svairaṃ pihitam |<br>
<a class='ref vai' id='vai144.008' href='#vai144.008'>Vai 144.008</a> paścāt tadvahanaṃ tasmānmahāgrāhamukhādvinirmuktamanuguṇaṃ vāyumāsādya tīramanuprāptam |<br>
<a class='ref vai' id='vai144.009' href='#vai144.009'>Vai 144.009</a> atha te vaṇijastīramāsādya tadbhāṇḍaṃ śakaṭoṣṭragogardabhādibhiḥ purayitvā anupūrveṇa grāmanigamapallīpattanādiṣu cañcūryamāṇāḥ śrāvastīmanuprāptāḥ |<br>
<a class='ref vai' id='vai144.010' href='#vai144.010'>Vai 144.010</a> te tatra gatvā saṃlakṣayanti—dharmataiṣā yasya nāṃnā vahanaṃ saṃsiddhayānapātramāgacchati, tasyaiva tāni ratnāni gamyāni bhavanti |<br>
<a class='ref vai' id='vai144.012' href='#vai144.012'>Vai 144.012</a> yannu vayametāni ratnāni buddhasya bhagavato dadyāmaḥ |<br>
te tāni ratnāni saṃgṛhya bhagavataḥ sakāśamupagatāḥ |<br>
<a class='ref vai' id='vai144.013' href='#vai144.013'>Vai 144.013</a> anupūrveṇa bhagavataḥ pādau śirasā vanditvā bhagavataḥ kathayanti—bhagavan, asmākaṃ samudre yānapātreṇāvatīrṇānāṃ timiṃgilagrāheṇa tasmin yānapāre ’pahriyamāṇe jīvitavināśe pratyupasthite bhagavataḥ smaraṇaparāyaṇānāṃ nāmagrahaṇaṃ tasmāt mahāgrāhamukhādvinirmuktam, tato vayaṃ bhagavan saṃsiddhayānapārāḥ kṣemasvastinā ihāgatāḥ |<br>
<a class='ref vai' id='vai144.016' href='#vai144.016'>Vai 144.016</a> dharmatā caiṣā yasya nāṃnā vahanaṃ saṃsiddhayānapātrā āgacchanti, tasya tadgamyaṃ bhavati |<br>
<a class='ref vai' id='vai144.017' href='#vai144.017'>Vai 144.017</a> tadvayaṃ bhagavato nāmagrahaṇena maraṇabhayādūttīrṇāḥ |<br>
<a class='ref vai' id='vai144.018' href='#vai144.018'>Vai 144.018</a> tadasmākametāni ratnāni bhagavān gṛhṇātu |<br>
bhagavānāha—yena mayendrāya(?) balabodhyaṅgaratnānyadhigatāni, kiṃ tathāgatasya bhūyaḥ prākṛtaratnaiḥ karaṇīyam? yadi cecchata asmacchāsane vatsāḥ pravrajitum, āgacchatha |<br>
<a class='ref vai' id='vai144.020' href='#vai144.020'>Vai 144.020</a> yataste saṃlakṣayanti vaṇijah—yadasmākaṃ kiṃcit jīvitam, tatsarvaṃ buddhasya bhagavatastejasā |<br>
<a class='ref vai' id='vai144.021' href='#vai144.021'>Vai 144.021</a> yadvayametāni ratnāni tyaktvā bhagavato ’ntike pravrajema iti |<br>
<a class='ref vai' id='vai144.022' href='#vai144.022'>Vai 144.022</a> paścāt te tāni ratnāni mātāpitṛbhyaḥ putradāradāsīdāsakarmakaramitrāmātyajñātisālohitebhyo yathānyāyataḥ saṃvibhajya pravrajitāḥ |<br>
<a class='ref vai' id='vai144.023' href='#vai144.023'>Vai 144.023</a> pravrajya tairyujyadbhirghaṭadbhirvyāyacchadbhiryāvadarhattvaṃ sākṣātkṛtam |<br>
|<br>
<a class='ref vai' id='vai144.024'>Vai 144.024</a> yato bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ pṛcchanti—kīdṛśāni karmāṇi bhagavan, ebhirvaṇigbhiḥ kṛtānyupacitāni, yeṣāṃ karmaṇāṃ vipākena bhagavānārāgito na virāgitah? bhagavānāha—<a class='ref vai' id='vai144.027' href='#vai144.024'>Vai 144.024</a> yato bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ pṛcchanti—kīdṛśāni karmāṇi bhagavan, ebhirvaṇigbhiḥ kṛtānyupacitāni, yeṣāṃ karmaṇāṃ vipākena bhagavānārāgito na virāgitah? bhagavānāha—<a class='ref vai' id='vai144.027'>Vai 144.027</a> bhūtapūrvaṃ bhikṣavaḥ kāśyapaḥ samyaksambuddho loka utpanno ’bhūt |<br>
tasya ca śāsane eta eva ca pravrajitā abhūvan |<br>
<a class='ref vai' id='vai144.028' href='#vai144.028'>Vai 144.028</a> tatra pravrajya ca na kaścit tadrūpo guṇagaṇo ’dhigato nānyatra sabrahmacāriṇāmuddiṣṭamadhītaṃ svādhyāyitaṃ ca |<br>
<a class='ref vai' id='vai144.029' href='#vai144.029'>Vai 144.029</a> maraṇakālasamaye praṇidhānaṃ kṛtavantah—yadasmābhiḥ kāśyapaṃ samyaksambuddhamāsādyoddiṣṭamadhītaṃ svādhyāyitaṃ ca, na kaścit guṇagaṇo ’dhigato ’sti, asya karmaṇo vipākena vayam yo ’sau anāgato ’dhvani kāśyapena samyaksambuddhena śākyamuninarmā samyaksambuddho vyākṛtaḥ, taṃ vayamārāgayemo na virāgayemaḥ |<br>
|<br>
bhagavānāha—kiṃ manyadhve bhikṣavo yāni tāni pañcabhikṣuśatānyatīte ’dhvanyāsan kāśyapasya samyaksambuddhasya śāsane pravrajitāni, etāvantyetāni pañcabhikṣuśatāni |<br>
<a class='ref vai' id='vai145.002' href='#vai145.002'>Vai 145.002</a> tadā caiṣāmindriyāṇi paripācitāni, etarhi arhattvaṃ sākṣātkṛtam |<br>
<a class='ref vai' id='vai145.003' href='#vai145.003'>Vai 145.003</a> yaścāsau mahāsamudre timistimiṃgilo nāma matsyo buddhaśabdaṃ śrutvā anāhāratāyāṃ vyavasthitaḥ, sa svabhāvenaiva tīkṣṇāgnitayā kṣudduḥkhasyāsahatvāccyutaḥ kālagataḥ |<br>
<a class='ref vai' id='vai145.005' href='#vai145.005'>Vai 145.005</a> tena śrāvastyāṃ ṣaṭkarmanirate brāhmaṇakule pratisaṃghirgṛhītaḥ |<br>
<a class='ref vai' id='vai145.006' href='#vai145.006'>Vai 145.006</a> tasya taccharīraṃ kalevaraṃ mahāsamudre utplutam |<br>
nāgaiśca tasya svabhavanasamīpasthasya gandhamasahadbhiranyato vikṣiptam |<br>
<a class='ref vai' id='vai145.007' href='#vai145.007'>Vai 145.007</a> yatra ca vikṣiptaṃ tatrāpi samīpe nāgasyaiva bhavanam |<br>
<a class='ref vai' id='vai145.008' href='#vai145.008'>Vai 145.008</a> tenāpi gandhamasahatā anyataḥ kṣiptam |<br>
evaṃ kṣiptena pāramparyeṇa tat kalevaraṃ mahāsamudrataṭaṃ samudānītam |<br>
<a class='ref vai' id='vai145.009' href='#vai145.009'>Vai 145.009</a> yato ’nantaraṃ smudravelayotsārya sthale prakṣiptam |<br>
taccānekaiḥ kākagṛdhraśvaśṛgālaśvāpadādyaiḥ pakṣibhistatsamucchritaiśca kṛmibhirbhakṣyamāṇamasthikaraṅkajīrṇamāsaṃ śvetaṃ śvetaṃ vyavasthitam |<br>
<a class='ref vai' id='vai145.011' href='#vai145.011'>Vai 145.011</a> asyāṃ ca śrāvastyāṃ tasya brāhmaṇasya yadā patnī antarvartinī saṃvṛttā, tadeva tasyā garbhotpādādatīva kṣudduḥkhena pīḍyamānayā gṛhasvāmyabhihitah—āryaputra, kṣuddukhenātīva bādhye |<br>
<a class='ref vai' id='vai145.013' href='#vai145.013'>Vai 145.013</a> tasyā evaṃ vadantyā gṛhasvāminoktam—bhadre, yadasmadgṛhe ’nnapānaṃ tatsarvamabhyavaharasva |<br>
<a class='ref vai' id='vai145.014' href='#vai145.014'>Vai 145.014</a> tayā abhyavahartumārabdham |<br>
sā ca tadannapānaṃ sarvamabhyavahṛtya naiva tṛptimupayāti |<br>
<a class='ref vai' id='vai145.015' href='#vai145.015'>Vai 145.015</a> punarapi gṛhasvāmin vijñāpayati—āryaputra, naiva tṛptimupagacchāmi |<br>
yatastena tiraḥprātiveśyasuhṛtsvajanādibhyo ’ntikadannapānamanviṣya tasyā anupradattam |<br>
<a class='ref vai' id='vai145.016' href='#vai145.016'>Vai 145.016</a> sā tamapyavahṛtya naiva tṛptiṃ gacchati |<br>
<a class='ref vai' id='vai145.017' href='#vai145.017'>Vai 145.017</a> bhūyo gṛhasvāminaḥ kathayati—āryaputra, naiva tṛptimupagacchāmi |<br>
yato ’sau brāhmaṇaḥ saṃvignamanāḥ khedamāpannaḥ |<br>
<a class='ref vai' id='vai145.018' href='#vai145.018'>Vai 145.018</a> kimetadbhavantaḥ syāt—asyāḥ sattvamudare utpannam yasyotpādānnaiva tṛptimupayāti? yataḥ sa brāhmaṇo naimittakānāṃ darśayitvā saṃśayanirṇayanārthaṃ vaidyādīn bhūtatantravidaśca—paśyantu bhavantaḥ, iyaṃ brāhmaṇī kiṃ mahatā rogeṇābhibhūtā syādatha bhūtagrahāviṣṭā syādanyadvā syādrūpaṃ maraṇaliṅgamanenopasaṃkrameṇa pratyupasthitā syāt |<br>
<a class='ref vai' id='vai145.021' href='#vai145.021'>Vai 145.021</a> taiḥ śrutvā tathāvidha upakramaḥ kṛtaḥ |<br>
<a class='ref vai' id='vai145.022' href='#vai145.022'>Vai 145.022</a> tasyā brāhmaṇyāste indriyāṇāmanyathātvamupalakṣayanti |<br>
yadā asyā indriyāṇāmanyathātvaṃ nopalakṣayanti, tadā tairvaidyanaimittakabhūtatantravidbhiścikitsakaiḥ sā brāhmaṇīparyanuyuktā—kasmāt kālādārabhya tavaivaṃvidhā dīptāgnitā samutpannā? tayā abhihitam—garbhalambhasamakālameva sa evaṃvidha upakramaḥ kṛtaḥ |<br>
<a class='ref vai' id='vai145.025' href='#vai145.025'>Vai 145.025</a> yato naimittakavaidyacikitsakairabhihitam—nāsyāḥ kaścidanyastadrūpo rogo nāpi bhūtagrahāveśo bādhākara utpannaḥ |<br>
<a class='ref vai' id='vai145.027' href='#vai145.027'>Vai 145.027</a> asyaivaiṣā garbhasyānubhāvenaivaṃvidhā dīptāgnitā |<br>
yato ’sau brāhmaṇa upalabdhavṛttāntaḥ svasthībhūtaḥ |<br>
<a class='ref vai' id='vai145.028' href='#vai145.028'>Vai 145.028</a> sāpi brāhmaṇī naiva kadācidannapānasya tṛptā |<br>
anupūrveṇa samakālameva putro jātaḥ |<br>
<a class='ref vai' id='vai145.029' href='#vai145.029'>Vai 145.029</a> tasya dārakasya jātamātrasya sā brāhmaṇī vinītakṣudduḥkhā saṃvṛttā |<br>
sa dārako jātamātra eva atyarthaṃ bubhukṣayopapīḍyate |<br>
<a class='ref vai' id='vai145.030' href='#vai145.030'>Vai 145.030</a> tasya bubhukṣayā pīḍyamānasya mātā stanaṃ dātuṃ pravṛttā |<br>
<a class='ref vai' id='vai145.031' href='#vai145.031'>Vai 145.031</a> sa ca dārakaḥ stanaṃ pītvāpi sarvaṃ naiva tṛptimupayāti |<br>
paścāt tena brāhmaṇena tayā ca brāhmaṇyā tiraskṛtaprātiveśyasvajanayuvatyaścābhyarthya stanaṃ tasya dārakasya dāpayituṃ pravṛttāḥ |<br>
sa ca dārakaḥ sarvāsāmapi stanaṃ pītvā naiva tṛptimabhyupagacchate |<br>
<a class='ref vai' id='vai146.001' href='#vai146.001'>Vai 146.001</a> paścāt tena brāhmaṇena tayārthe chagalikā kṛtvā |<br>
<a class='ref vai' id='vai146.002' href='#vai146.002'>Vai 146.002</a> sa dārakastasyā api cchagalikāyāḥ kṣīraṃ pītvā janikāyāśca stanaṃ naiva tṛpyate |<br>
<a class='ref vai' id='vai146.003' href='#vai146.003'>Vai 146.003</a> tatra kālena kālaṃ bhikṣavo bhikṣuṇyaśca piṇḍapātaṃ praviṣya parikathāṃ kurvanti |<br>
<a class='ref vai' id='vai146.004' href='#vai146.004'>Vai 146.004</a> sa dārakastāṃ parikathāṃ śrutvā tasyāṃ velāyāṃ na roditi, avahitaśrotrastūṣṇībhūtvā tāṃ dharmaśravaṇakathāṃ śṛṇoti |<br>
<a class='ref vai' id='vai146.005' href='#vai146.005'>Vai 146.005</a> pratyavāsṛteṣu bhikṣubhikṣuṇīṣu ca punaḥ pipāsāduḥkhaṃ pratisaṃvedayamāno rohituṃ pravṛttaḥ |<br>
<a class='ref vai' id='vai146.006' href='#vai146.006'>Vai 146.006</a> taiḥ saṃlakṣitam—dharme vatsāya ruciriti |<br>
tasya dharmarucīti nāma pratiṣṭhāpitam |<br>
<a class='ref vai' id='vai146.007' href='#vai146.007'>Vai 146.007</a> sa ca dārako ’nupūrveṇa māsārdharmāsādīnāmatyayādbhuñjāno naiva kadācidannapānasya tṛpyati |<br>
<a class='ref vai' id='vai146.008' href='#vai146.008'>Vai 146.008</a> yadā ca viśiṣṭe vasasi sthitaḥ, tadā tasya mātāpitṛbhyāṃ bhakṣabhājanaṃ dattam |<br>
<a class='ref vai' id='vai146.009' href='#vai146.009'>Vai 146.009</a> gaccha vatsa, idaṃ te bhaikṣabhājanam |<br>
gṛhītvā śrāvastyāṃ bhikṣāṃ paryaṭitvā āhārakṛtyaṃ kuru |<br>
<a class='ref vai' id='vai146.010' href='#vai146.010'>Vai 146.010</a> yataḥ sa dārako bhaikṣabhājanaṃ gṛhītvā śrāvastyāṃ bhaikṣaṃ paryaṭati |<br>
paryaṭanneva ca bhuktvā bhuktvā atṛpyamāna eva gṛhamāgacchati |<br>
<a class='ref vai' id='vai146.011' href='#vai146.011'>Vai 146.011</a> yato ’sau saṃlakṣayati—kiṃ mayā karma kṛtam yasya karmaṇo vipākena na kadācit vitṛpyamāna āhāramārāgayāmi? sa viṣaṇṇacetāścintayituṃ pravṛttah—kiṃ tāvadagnipraveśaṃ karomi, uta jalapraveśamatha taṭaprapātaṃ karomi? sa evaṃ cintayā sthitaḥ |<br>
<a class='ref vai' id='vai146.014' href='#vai146.014'>Vai 146.014</a> upāsakenopalakṣitaḥ |<br>
tasya tenoktam—kiṃ cintāpara evaṃ tiṣṭhasi? gaccha tvam |<br>
<a class='ref vai' id='vai146.015' href='#vai146.015'>Vai 146.015</a> mahāntaṃ buddhaśāsanaṃ maharddhikaṃ mahānubhāvam |<br>
tatra pravraja |<br>
tatra ca tvaṃ pravrajitaḥ kuśalānāṃ dharmāṇāṃ saṃcayaṃ kariṣyasi |<br>
<a class='ref vai' id='vai146.016' href='#vai146.016'>Vai 146.016</a> akuśalāśca te dharmā ye ’sminnapi janmani saṃcitā bhaviṣyanti, te tanvībhaviṣyanti |<br>
<a class='ref vai' id='vai146.017' href='#vai146.017'>Vai 146.017</a> yadi tāvadguṇagaṇānadhigamiṣyasi, paryatīkṛtaste saṃsāro bhaviṣyati |<br>
<a class='ref vai' id='vai146.018' href='#vai146.018'>Vai 146.018</a> atha sa mahātmā upāsakena codito jetavanaṃ gataḥ |<br>
jetavanaṃ gatvā tatra bhikṣūn pāṭhasvādhyāyamanasikārodyuktān dṛṣṭvā atīva prasādajātaḥ |<br>
<a class='ref vai' id='vai146.019' href='#vai146.019'>Vai 146.019</a> bhikṣumupasaṃkramyaivaṃ vadati—arya, pravrajitumicchāmi |<br>
<a class='ref vai' id='vai146.020' href='#vai146.020'>Vai 146.020</a> yato bhikṣubhiruktah—mātāpitṛbhyāmanujñāto ’si? sa kathayati—nāhaṃ mātāpitṛbhyāmanujñātaḥ |<br>
<a class='ref vai' id='vai146.021' href='#vai146.021'>Vai 146.021</a> tairuktah—gaccha vatsa, mātāpitṛbhyāmanujñāṃ mārgasva |<br>
yataḥ sa mātāpitṛbhyāṃ sakāśādanujñāṃ mārgituṃ pravṛttaḥ |<br>
<a class='ref vai' id='vai146.022' href='#vai146.022'>Vai 146.022</a> sa mātāpitṛbhyāmabhihitah—gaccha vatsa, yathābhipretaṃ kuru |<br>
<a class='ref vai' id='vai146.023' href='#vai146.023'>Vai 146.023</a> sa labdhānujño bhikṣusakāśaṃ gataḥ |<br>
paścādbhikṣuṇā pravrājitaḥ |<br>
<a class='ref vai' id='vai146.024' href='#vai146.024'>Vai 146.024</a> tatra ca bhikṣūṇāṃ kadācit piṇḍapāto bhavati, kadācit nimantraṇaṃ bhavati |<br>
sa ca yasmin divase piṇḍapāto bhavati, tatropādhyāyenocyate—vatsa, kiṃ tṛpto ’si uta na? sa upādhyāyasya kathayati—nāsti tṛptiḥ |<br>
<a class='ref vai' id='vai146.026' href='#vai146.026'>Vai 146.026</a> yata upādhyāyenāsya saṃlakṣitah—taruṇavayasā pravrajito dīptāgnitayā na tṛptimupayāti |<br>
<a class='ref vai' id='vai146.027' href='#vai146.027'>Vai 146.027</a> sa ātmīyādapi piṇḍapatāt tasya saṃvibhāgaṃ prārabdhaḥ kartum |<br>
<a class='ref vai' id='vai146.028' href='#vai146.028'>Vai 146.028</a> punaśca pṛcchati—vatsa, kimidānīṃ tṛpto ’si? atha sa tamupādhyāyaṃ vadati—na tṛpto ’smi |<br>
<a class='ref vai' id='vai146.029' href='#vai146.029'>Vai 146.029</a> yata upādhyāyastaṃ śrutvā sapremān bhikṣūnanyāṃśca sārdhavihāriṇaḥ prārabdho vaktum |<br>
<a class='ref vai' id='vai146.030' href='#vai146.030'>Vai 146.030</a> yataḥ samānopādhyāyaiḥ samānācāryairanyaiśca sapremakairbhikṣubhirupasaṃhāra ārabdhaḥ kartum |<br>
<a class='ref vai' id='vai146.031' href='#vai146.031'>Vai 146.031</a> teṣāmantikāllabhamāno naiva tṛptimupayāti |<br>
yadā ca nimantraṇaṃ bhavati, tadāpi te tathaiva tasyopasaṃhāraṃ kurvanti |<br>
<a class='ref vai' id='vai146.032' href='#vai146.032'>Vai 146.032</a> dānapatirapi viditvā yadyadadhikaṃ tattadasmai datvā āgacchati |<br>
atha pānakaṃ bhavati tadapi tathaiva yadadhikaṃ bhavati tattasyānupradīyate |<br>
<a class='ref vai' id='vai147.001' href='#vai147.001'>Vai 147.001</a> tasya ca yataḥ pravrajitasya na kadācidannapānena kukṣiḥ pūṇaḥ |<br>
<a class='ref vai' id='vai147.002' href='#vai147.002'>Vai 147.002</a> tena khalu samayena anyatamena gṛhapatinā buddhapramukho bhikṣusaṃgha upanimantritaḥ |<br>
<a class='ref vai' id='vai147.003' href='#vai147.003'>Vai 147.003</a> bhagavān bhikṣusaṃghena sārdhamantargṛhaṃ praviṣṭaḥ pūrvāhṇe nivāsya pātracīvaramādāya |<br>
<a class='ref vai' id='vai147.004' href='#vai147.004'>Vai 147.004</a> dharmarucirvihāre upadhivāriko vyavasthāpitaḥ |<br>
|<br>
<a class='ref vai' id='vai147.005' href='#vai147.005'>Vai 147.005</a> tatra ca śrāvastyāmanyatamo gṛhapatiḥ prativasati |<br>
tena caivamupalabdham yo ’saṃviditameva buddhapramukhaṃ bhikṣusaṃghaṃ bhojayati sa sahasaiva bhogairabhyudgacchati |<br>
<a class='ref vai' id='vai147.006' href='#vai147.006'>Vai 147.006</a> yatastena pañcamātrāṇāṃ bhikṣuśatānāmāhāraḥ samudānītaḥ |<br>
<a class='ref vai' id='vai147.007' href='#vai147.007'>Vai 147.007</a> sa tasyāhārasya śakaṭaṃ pūrayitvā praṇītapraṇītasya śucinaḥ sārdhaṃ sarvarūpairmitrasvajanasahāyo buddhapramukhaṃ bhikṣusaṃghaṃ bhojayiṣyāmīti vihāraṃ nirgataḥ |<br>
<a class='ref vai' id='vai147.009' href='#vai147.009'>Vai 147.009</a> sa paśyati tasmiñ jetavane bhikṣava eva na santi |<br>
tena tatrānvāhiṇḍatā upadhivāriko dharmaruṣirdṛṣṭaḥ |<br>
<a class='ref vai' id='vai147.010' href='#vai147.010'>Vai 147.010</a> tasya tena gṛhapatinoktam—ārya, kva gatā bhikṣavah? sa kathayati—antargṛhe upanimantritāḥ praviṣṭāḥ |<br>
<a class='ref vai' id='vai147.011' href='#vai147.011'>Vai 147.011</a> sa gṛhapatistacchutvā durmanā vyavasthitah—kaṣṭam, evamasmākaṃ viphalaḥ pariśramo jātaḥ |<br>
<a class='ref vai' id='vai147.012' href='#vai147.012'>Vai 147.012</a> saṃcintya ca tasya dharmaruceḥ kathayati—ārya, bhakṣa tvamapi tāvat |<br>
sa kathayati—yadi te mahātman parityaktaṃ bhavati |<br>
<a class='ref vai' id='vai147.013' href='#vai147.013'>Vai 147.013</a> tatastena gṛhapatinā saṃlakṣayitvā yenāhāreṇaikasya bhikṣoḥ paryāptaṃ bhavati, tāvadannapānaṃ śakaṭaṃ gṛhītvā taṃ dharmaruciṃ pariveṣayituṃ pravṛttaḥ |<br>
<a class='ref vai' id='vai147.014' href='#vai147.014'>Vai 147.014</a> tena dharmarucinā bhoktumārabdhaṃ tanniravaśiṣṭam |<br>
<a class='ref vai' id='vai147.015' href='#vai147.015'>Vai 147.015</a> naiva tṛptaḥ |<br>
gṛhapatiḥ saṃlakSayati—nāyaṃ tṛptaḥ |<br>
<a class='ref vai' id='vai147.016' href='#vai147.016'>Vai 147.016</a> tena ucyate—ārya, punarbhokṣyase? sa kathayati—mahātman, yadi te parityaktam |<br>
tatastena gṛhapatinā bhūyastasmāt śakaṭādyena bhikṣudvayasyāhāreṇa paryāptaṃ syāt, tāvadannapānaṃ śakaṭaṃ gṛhītvā bhojayituṃ pravṛttaḥ |<br>
<a class='ref vai' id='vai147.018' href='#vai147.018'>Vai 147.018</a> yato dharmarucistadapi bhuktvā naiva tṛptaḥ |<br>
gṛhaptinā bhūyaḥ saṃlakṣitam—nāyaṃ tṛptaḥ |<br>
<a class='ref vai' id='vai147.019' href='#vai147.019'>Vai 147.019</a> tenoktam—ārya, punarbhokṣyase? sa kathayati—mahātman, yadi te parityaktam |<br>
<a class='ref vai' id='vai147.020' href='#vai147.020'>Vai 147.020</a> yatastasmācchakaṭādannapānaṃ gṛhītvā trayāṇāṃ bhikṣūṇāṃ paryāptaṃ syāditi punarbhojayituṃ pravṛttaḥ |<br>
<a class='ref vai' id='vai147.021' href='#vai147.021'>Vai 147.021</a> sa dharmarucistadapi bhuktvā naiva tṛptaḥ |<br>
pṛṣṭah—ārya, punarbhokṣyase? sa kathayati—yadi te parityaktam |<br>
<a class='ref vai' id='vai147.022' href='#vai147.022'>Vai 147.022</a> yataḥ sa gṛhapatistasmādannapānaṃ gṛhītvā yena caturṇāṃ bhikṣūṇāṃ paryāptaṃ syāditi punarbhojayituṃ pravṛttaḥ |<br>
<a class='ref vai' id='vai147.023' href='#vai147.023'>Vai 147.023</a> sa dharmarucistadapi bhuktvā naiva tṛptaḥ |<br>
pṛṣṭah—ārya, punarbhokṣyase? bhūyaḥ sa kathayati—yadi te parityaktam |<br>
<a class='ref vai' id='vai147.024' href='#vai147.024'>Vai 147.024</a> yataḥ punastasmācchakaṭādyena pañcabhikṣūṇāmannapānaistṛptiḥ syāt, tāvadgṛhītvā punarbhojayituṃ pravṛttaḥ |<br>
<a class='ref vai' id='vai147.025' href='#vai147.025'>Vai 147.025</a> tadapi cābhyavahṛtam |<br>
naiva tṛptaḥ |<br>
<a class='ref vai' id='vai147.026' href='#vai147.026'>Vai 147.026</a> vistareṇa yāvaddaśānāṃ bhikṣūṇāmannapānena paryāptaṃ syāt, tāvad bhuktvā naiva tṛpyate |<br>
yatastena saṃlakṣitam—nāyaṃ manuṣyo manuṣyavikāraḥ |<br>
<a class='ref vai' id='vai147.027' href='#vai147.027'>Vai 147.027</a> yataḥ śrūyate pañcabhir nīlavāsaso yakṣaśatairjetavanamaśūnyamiti teṣāṃ bhaviṣyatyeva anyatamaḥ |<br>
<a class='ref vai' id='vai147.028' href='#vai147.028'>Vai 147.028</a> iti saṃcintya garbharūpāṇi gṛhe ’nupraveśayituṃ pravṛttah—gacchatha yūyaṃ śīghraṃ gṛhameva, ahamevaiko yadi jīvāmi mriye veti |<br>
<a class='ref vai' id='vai147.029' href='#vai147.029'>Vai 147.029</a> sa gṛhajanaṃ visarjya maraṇabhayabhītastasmāt śakaṭādannapānaṃ gṛhītvā pariveṣayitumārabdhaḥ |<br>
<a class='ref vai' id='vai147.030' href='#vai147.030'>Vai 147.030</a> sa ca svairaṃ bhuñjati |<br>
<a class='ref vai' id='vai147.031' href='#vai147.031'>Vai 147.031</a> gṛhapatinā uktam—ārya, tvaritatvaritaṃ pratīcchasva |<br>
yatastena dharmarucinā kṣipraṃ pratigṛhītvā bhiktumārabdham |<br>
<a class='ref vai' id='vai147.032'>Vai 147.032</a> sa gṛhapatistvaritatvaritaṃ pariveṣayitvā niravaśeṣatastadannapānaṃ śakaṭaṃ dattvā <a class='ref vai' id='vai148.000' href='#vai147.032'>Vai 147.032</a> sa gṛhapatistvaritatvaritaṃ pariveṣayitvā niravaśeṣatastadannapānaṃ śakaṭaṃ dattvā <a class='ref vai' id='vai148.000'>Vai 148.000</a>dakṣiṇādeśanāmapi bhayagṛhīto ’śrutvā tvaritatvaritaṃ vandāmyāryeti pṛṣṭhamanavalokayamāno nagaraṃ prasthitaḥ |<br>
<a class='ref vai' id='vai148.002' href='#vai148.002'>Vai 148.002</a> tasmānnagarāt piṇḍapātanirhārako bhikṣu tasyaiva piṇḍapātaṃ gṛhītvā gataḥ |<br>
<a class='ref vai' id='vai148.003' href='#vai148.003'>Vai 148.003</a> tena tadapi bhuktam |<br>
tasya dharmarucer na kadācidyato jātasya kuṣkiṃ pūrṇaḥ |<br>
taddivasaṃ cāsya tenāhāreṇa tṛptirjātā |<br>
<a class='ref vai' id='vai148.004' href='#vai148.004'>Vai 148.004</a> tasya ca gṛhapater nagaraṃ praviśato ’bhimukhaṃ bhagavān bhikṣusaṃghaparivṛtaḥ saṃprāptaḥ |<br>
<a class='ref vai' id='vai148.005' href='#vai148.005'>Vai 148.005</a> sa gṛhapatirbhagavataḥ kathayati—bhagavan, ahaṃ buddhapramukhaṃ bhikṣusaṃghamuddiśya pañcānāṃ bhikṣuśatānāṃ tṛptitaḥ śakaṭamannapānasya pūrayitvā jetavanaṃ gato buddhapramyukhaṃ bhikṣusaṃghaṃ bhojayiṣyāmīti |<br>
<a class='ref vai' id='vai148.007' href='#vai148.007'>Vai 148.007</a> na ca me tatra bhikṣavo labdhāḥ |<br>
eko me bhikṣurdṛṣṭaḥ |<br>
tena samākhyātaṃ buddhapramukhaṃ bhikṣusaṃghamantargṛham upanimantraṇaṃ praviṣṭam |<br>
<a class='ref vai' id='vai148.008' href='#vai148.008'>Vai 148.008</a> tasya mamaivaṃ cittamutpannam—eṣo ’pi tāvadeko bhuṅktāmiti |<br>
<a class='ref vai' id='vai148.009' href='#vai148.009'>Vai 148.009</a> yatastasya mamānupūrveṇa sarvaṃ tadannapānaṃ śakaṭaṃ dattam |<br>
tena sarvaṃ nipuṇato ’bhyavahṛtam |<br>
<a class='ref vai' id='vai148.010' href='#vai148.010'>Vai 148.010</a> kiṃ bhagavan manuṣyo ’tha vā amanuṣyah? bhagavatābhihitam—gṛhapate, bhikṣuḥ sa dharmarucir nāṃnā |<br>
<a class='ref vai' id='vai148.011' href='#vai148.011'>Vai 148.011</a> prāmodyamutpādaya, adya sa tvadīyenānnapānnena tṛpto ’rhattvaṃ sākṣātkariṣyati |<br>
|<br>
<a class='ref vai' id='vai148.012' href='#vai148.012'>Vai 148.012</a> atha bhagavāñ jetavanamabhyāgataḥ |<br>
bhagavān saṃlakṣayati—ko ’sau dānapatirbhaviṣyati yo ’sau dharmaruceretāvatā āhāreṇa pratidivasam yogodvahanaṃ kariṣyati? yato ’sya bhagavatā abhihitam—dṛṣṭastvayā dharmaruce mahāsamudraḥ |<br>
<a class='ref vai' id='vai148.014' href='#vai148.014'>Vai 148.014</a> sa kathayati—no bhagavan |<br>
yato bhagavānāha—gṛhāṇa madīyaṃ cīvarakarṇikam, paścāt te ’haṃ mahāsamudraṃ darśayāmi |<br>
<a class='ref vai' id='vai148.015' href='#vai148.015'>Vai 148.015</a> yato dharmarucinā bhagavataścīvarakarṇiko ’valambitaḥ, paścādbhagavān vitatapakṣa iva haṃsarājaḥ sahacittotpādāt ṛddhyā dharmaruciṃ gṛhītvā samudrataṭamanuprāptaḥ |<br>
<a class='ref vai' id='vai148.017' href='#vai148.017'>Vai 148.017</a> yasmiṃścāsya sthāne timitimiṃgilabhūtasyāsthaśakalā tiṣṭhati, tatra nītvā sthāpitaḥ |<br>
<a class='ref vai' id='vai148.018' href='#vai148.018'>Vai 148.018</a> uktaṃ cāsya—gaccha vatsa, manasikāraṃ cintaya |<br>
yato ’sau dhramarucistāṃ samīkṣitumārabdhaḥ |<br>
<a class='ref vai' id='vai148.019' href='#vai148.019'>Vai 148.019</a> kimetat kāṣṭhaṃ syādathāsthiśakalā, atha phalakinī syāt |<br>
<a class='ref vai' id='vai148.020' href='#vai148.020'>Vai 148.020</a> sa tasmād vyaktimalabhamānaḥ paryantamanveṣituṃ pravṛttaḥ |<br>
vyaktiṃ copalabdham |<br>
sa itaścāmutaśca tasyā anupārśvanaṃ tāṃ paryeṣamāṇaḥ śramamupagataḥ |<br>
<a class='ref vai' id='vai148.021' href='#vai148.021'>Vai 148.021</a> na cāsya paryantamāsādayati |<br>
<a class='ref vai' id='vai148.022' href='#vai148.022'>Vai 148.022</a> tasyaitadabhavat—nāhamasya vyaktiṃ jñāsyāmi kimetaditi, na ca paryantamāsādayiṣye |<br>
gacchāmi, asminnarthe bhagavantameva pṛcchāmi |<br>
<a class='ref vai' id='vai148.023' href='#vai148.023'>Vai 148.023</a> yato ’sau bhagavato ’ntikaṃ gatvā bhagavantaṃ pṛcchati—kiṃ tadbhagavan? nāhaṃ tasya vyaktimupalabhāmi |<br>
<a class='ref vai' id='vai148.024' href='#vai148.024'>Vai 148.024</a> yato ’sya bhagavānāha—vatsa, asthiśakalaiṣā |<br>
<a class='ref vai' id='vai148.025' href='#vai148.025'>Vai 148.025</a> sa kathayati—bhagavan, evaṃvidho ’sau sattvo yasyedṛśī asthiśakalā? bhagavatoktam—tṛpyasva dharmaruce bhavebhyaḥ, tṛpyasva bhavopakaraṇebhyaḥ |<br>
<a class='ref vai' id='vai148.026' href='#vai148.026'>Vai 148.026</a> tavaiṣā asthiśakalā |<br>
dharmarucistaṃ śrutvā bhagavadvaco vyākulitacetāḥ kathayati—mamaiṣedṛśī asthiśakalā? tasyoktam—eṣā dharmaruce tavāsthiśakalā |<br>
<a class='ref vai' id='vai148.028' href='#vai148.028'>Vai 148.028</a> tathāvidhamupaśrutya atīva saṃvignaḥ |<br>
yato ’sya bhagavatā avavādo dattah—dharmaruce, idaṃ cedaṃ manasikuru |<br>
<a class='ref vai' id='vai148.029' href='#vai148.029'>Vai 148.029</a> ityuktvā bhagavān vitatapakṣa iva rājahaṃsa ṛddhyā jetavanamanuprāptaḥ |<br>
<a class='ref vai' id='vai148.030' href='#vai148.030'>Vai 148.030</a> atha dharmarucinā cintayatā manasikāramanutiṣṭhatā uṣmagatānyutpāditāni murdhānaḥ kṣāntayo laukikā agradharmā darśanamārgo bhāvanāmārgaḥ |<br>
<a class='ref vai' id='vai148.031' href='#vai148.031'>Vai 148.031</a> srotāpattiphalaṃ prāptam |<br>
<a class='ref vai' id='vai148.032' href='#vai148.032'>Vai 148.032</a> sakṛdāgamiphalamanāgamiphalamarhattvaṃ prāptam |<br>
arhan saṃvṛttastraidhātukavītarāgaḥ samaloṣṭakāñcana <a class='ref vai' id='vai149.000' href='#vai149.000'>Vai 149.000</a>ākāśapāṇitalasamacitto ’nunayapratighaprahīṇo vidyāvidāritāṇḍakośo vidyābhijñāpratisaṃvitprāpto bhavalābhalobhasatkāraparānmukho vāsīcandanakalpaḥ |<br>
<a class='ref vai' id='vai149.002' href='#vai149.002'>Vai 149.002</a> sendropendrāṇāṃ devānāṃ pūjyo mānyo ’bhivādyaśca saṃvṛttaḥ |<br>
<a class='ref vai' id='vai149.003' href='#vai149.003'>Vai 149.003</a> samanvāhartumātmanaḥ pūrvajātiṃ pravṛttah—kuto hyahaṃ cyutaḥ, kutropapanna iti |<br>
<a class='ref vai' id='vai149.014' href='#vai149.014'>Vai 149.014</a> yataḥ paśyati anekāni jātiśatāni narakatiryakpretacyutaścopapannaśca |<br>
tasyaitadabhavat—yadahaṃ bhagavatā na samanvāhṛto ’bhaviṣyam, anāgatāsvapi jātiṣu upasṛto ’bhaviṣyam |<br>
<a class='ref vai' id='vai149.005' href='#vai149.005'>Vai 149.005</a> yataḥ saṃlakṣayati—anāgatāpyātmano jātisaṃtatir nirantaramanuparataprabandhena narakapretopapattiḥ |<br>
<a class='ref vai' id='vai149.006' href='#vai149.006'>Vai 149.006</a> sa evaṃ saṃlakṣya duṣkarakārako bata me bhagavān |<br>
<a class='ref vai' id='vai149.007' href='#vai149.007'>Vai 149.007</a> yadi ca bhagavatā mamaivaikasyārthe ’nuttarā samyaksambodhiradhigatā syāt, tanmahaddhi upakṛtaṃ syāt, prāgevānekeṣāṃ sattvasahasrāṇāmapāyagatigamanamapanayati |<br>
<a class='ref vai' id='vai149.009' href='#vai149.009'>Vai 149.009</a> tato ’sau dharmarucirṛddhyā jetavanamanuprāpto bhagavantaṃ darśanāya |<br>
tena khalu samayena bhagavānanekaśatāyā bhikṣuparṣadaḥ purastānniṣaṇṇo ’bhūt |<br>
<a class='ref vai' id='vai149.010' href='#vai149.010'>Vai 149.010</a> dharmaṃ deśayati |<br>
athāsau dharmaruciryena bhagavāṃstenopasaṃkrāntaḥ |<br>
<a class='ref vai' id='vai149.011' href='#vai149.011'>Vai 149.011</a> upasaṃkramya bhagavataḥ pādau śirasā vanditvā ekānte nyaṣīdat |<br>
<a class='ref vai' id='vai149.012' href='#vai149.012'>Vai 149.012</a> ekāntaniṣaṇṇo bhagavatā abhihitah—cirasya dharmaruce? dharmaricirāha—cirasya bhagavan |<br>
<a class='ref vai' id='vai149.013' href='#vai149.013'>Vai 149.013</a> bhagavānāha—sucirasya dharmaruce? dharmarucirāha—sucirasya bhagavan |<br>
bhagavānāha—suciracirasya dhramaruce? dharmarucirasya bhagavan |<br>
|<br>
<a class='ref vai' id='vai149.015' href='#vai149.015'>Vai 149.015</a> yato bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ pṛcchanti—bhagavan dharmarucirihaiva śrāvastyāṃ jāto ’sminneva jetavane pravrajito na kutaścidāgato na kutracidgataḥ |<br>
<a class='ref vai' id='vai149.017' href='#vai149.017'>Vai 149.017</a> ihaiva tiṣṭhan bhagavatā dharmarucirevamucyate—cirasya dharmaruce, sucirasya dharmaruce, suciracirasya dharmaruce |<br>
<a class='ref vai' id='vai149.018' href='#vai149.018'>Vai 149.018</a> kiṃ saṃdhāya bhagavān kathayati? evamukte bhagavān bhikṣūnāmantrayate sma—na bhikṣavaḥ pratyutpannaṃ saṃdhāya kathayāmi |<br>
<a class='ref vai' id='vai149.019' href='#vai149.019'>Vai 149.019</a> atītaṃ saṃdhāya kathayāmi |<br>
atītaṃ saṃdhāya mayaivamuktam |<br>
icchatha bhikṣavo ’sya dharmaruceḥ pūrvikāṃ karmaplotimārabhya dhārmikathāṃ śrotum? etasya bhagavan kālaḥ, etasya sugata samayo yadbhagavān dharmarucimārabhya bhikṣūṇāṃ dhārmikathāṃ kuryāt |<br>
<a class='ref vai' id='vai149.021' href='#vai149.021'>Vai 149.021</a> bhagavataḥ śrutvā bhikṣavo dhārayiṣyanti |<br>
|<br>
<a class='ref vai' id='vai149.023' href='#vai149.023'>Vai 149.023</a> bhūtapūrvaṃ bhikṣavo ’tīte ’dhvani prathame ’saṃkhyeye kṣemaṃkaro nāma tathāgato loka utpanno vidyācaraṇasampannaḥ sugato lokavidanuttaraḥ puruṣadamyasārathiḥ śāstā devamanuṣyāṇāṃ ca buddho bhagavān |<br>
<a class='ref vai' id='vai149.025' href='#vai149.025'>Vai 149.025</a> sa ca kṣemāvatīṃ rājadhānīmupaniśritya viharati |<br>
tasyāṃ ca kṣemāvatyāṃ kṣemo nāma rājā rājyaṃ kārayati |<br>
<a class='ref vai' id='vai149.026' href='#vai149.026'>Vai 149.026</a> tasyāṃ ca kṣemāvatyāṃ rājadhānyāmanyatamo vaṇikśreṣṭhī prativasati |<br>
<a class='ref vai' id='vai149.027' href='#vai149.027'>Vai 149.027</a> tenāsau kṣemaṃkaraḥ samyaksambuddhaḥ ṣaṣṭiṃ traimāsān sārdhaṃ bhikṣusaṃghena sarvopakaraṇairupasthitaḥ |<br>
<a class='ref vai' id='vai149.028' href='#vai149.028'>Vai 149.028</a> yato ’sau śreṣṭhī saṃlakṣayati—gacchāmi mahāsamudram |<br>
bhāṇḍaṃ samudānīya tasmācca ratnānyānīya saṃghe pañcavārṣikaṃ kariṣyāmīti |<br>
<a class='ref vai' id='vai149.029' href='#vai149.029'>Vai 149.029</a> evaṃ saṃcintya bhāṇḍaṃ samudānīya grāmanigamapallīpattanarājadhānīṣvanupūrveṇa cañcūryamāṇaḥ samudramanuprāptaḥ |<br>
<a class='ref vai' id='vai149.030' href='#vai149.030'>Vai 149.030</a> ghaṇṭāvaghoṣaṇaṃ kṛtvā sāmudreṇa yānapātreṇa mahāsamudramavatīrṇaḥ |<br>
<a class='ref vai' id='vai149.031' href='#vai149.031'>Vai 149.031</a> asya tasmin mahāsamudre ’vatīrṇasya kṣemaṃkaraḥ samyaksambuddhaḥ sakalambuddhakāryaṃ kṛtvā nirupadhiśeṣe nirvāṇadhātau parinirvṛtaḥ |<br>
<a class='ref vai' id='vai149.032'>Vai 149.032</a> tasya parinirvṛtasya vaśino bhikṣavah <a class='ref vai' id='vai150.000' href='#vai149.032'>Vai 149.032</a> tasya parinirvṛtasya vaśino bhikṣavah <a class='ref vai' id='vai150.000'>Vai 150.000</a>parinirvṛtāḥ |<br>
<a class='ref vai' id='vai150.001' href='#vai150.001'>Vai 150.001</a> saptāhaparinirvṛtasya śāsanamantarhitam |<br>
sa ca śreṣṭhī saṃsiddhayānapātreṇa devatāmānuṣyaparigṛhītena tasmānmahāsamudrāt tīrṇaḥ |<br>
<a class='ref vai' id='vai150.002' href='#vai150.002'>Vai 150.002</a> uttīrya ca taṃ bhāṇḍaṃ śakaṭairuṣṭrairgobhirgardabhaiśca cotkṣipya anupūrveṇa saṃprasthitaḥ |<br>
<a class='ref vai' id='vai150.003' href='#vai150.003'>Vai 150.003</a> sa ca panthānaṃ gacchan prātipathikān pṛcchati—kiṃ bhavanto jānīdhvaṃ kṣemāvatyāṃ rājadhānyāṃ pravṛttih? tairuktam—jānīmaḥ |<br>
<a class='ref vai' id='vai150.004' href='#vai150.004'>Vai 150.004</a> sa kathayati—asti kaścit kṣemāvatyāṃ rājadhānyāṃ kṣemaṃkaro nāma samyaksambuddhah? te kathayanti—parinirvṛtaḥ sa bhagavān kṣemaṃkaraḥ samyaksambuddhaḥ |<br>
<a class='ref vai' id='vai150.006' href='#vai150.006'>Vai 150.006</a> sa ca tacchrutvā paraṃ khedamupagataḥ |<br>
saṃmūrchitaśca bhūmau patitaḥ |<br>
<a class='ref vai' id='vai150.007' href='#vai150.007'>Vai 150.007</a> tasmācca jalābhiṣekeṇa pratyāgataprāṇo jīvita utthāya bhūyaḥ pṛcchati—kiṃ bhavanto jānīdhvaṃ śrāvakā api tāvattasya bhagavatastiṣṭhanti? tairuktah—te ’pi vaśino bhikṣavaḥ parinirvṛtāḥ |<br>
<a class='ref vai' id='vai150.009' href='#vai150.009'>Vai 150.009</a> saptāhaparinirvṛtasya ca buddhasya bhagavataḥ kṣemaṃkarasya samyaksambuddhasya kṣemeṇa rājñā caityamalpeśākhyaṃ pratiṣṭhāpitam |<br>
<a class='ref vai' id='vai150.010' href='#vai150.010'>Vai 150.010</a> tena ca gatvā śreṣṭhinā janapadāḥ pṛṣṭāḥ |<br>
asti bhavantastasya bhagavato buddhasya kiṃcit stūpaṃ pratiṣṭhāpitam |<br>
<a class='ref vai' id='vai150.011' href='#vai150.011'>Vai 150.011</a> tairuktam—asti, kṣemeṇa rājñā alpeśākhyaṃ caityaṃ pratiṣṭhapitam |<br>
<a class='ref vai' id='vai150.012' href='#vai150.012'>Vai 150.012</a> tasya etadabhavat—etaṃ mayā suvarṇaṃ kṣemaṃkaraṃ samyaksambuddham uddiśyānītam |<br>
<a class='ref vai' id='vai150.013' href='#vai150.013'>Vai 150.013</a> sa ca parinirvṛtaḥ |<br>
yannvahametenaiva suvarṇena tasyaiva bhagavataścaityaṃ maheśākhyataraṃ kārayeyam |<br>
<a class='ref vai' id='vai150.014' href='#vai150.014'>Vai 150.014</a> evaṃ vicintya kṣemaṃ rājānaṃ vijñāpayati—mahārāja, idaṃ mayā suvarṇaṃ kṣemaṃkaraṃ samyaksambuddhamuddiśyānītam |<br>
<a class='ref vai' id='vai150.015' href='#vai150.015'>Vai 150.015</a> sa ca bhagavān parinirvṛtaḥ |<br>
idānīṃ mahārāja yadi tvamanujānīyāt, ahametenaiva suvarṇenaitat tasya bhagavataścaityaṃ maheśākhyataraṃ kārayeyam |<br>
<a class='ref vai' id='vai150.016' href='#vai150.016'>Vai 150.016</a> sa rājñā abhihitah—yathābhipretaṃ kuru |<br>
<a class='ref vai' id='vai150.017' href='#vai150.017'>Vai 150.017</a> tato brāhmaṇā nagaraṃ prati nivāsinaḥ saṃbhūya sarve tasya mahāśreṣṭhinaḥ sakāśaṃ gatvā kathayanti—bho mahāśreṣṭhin, yadā kṣemaṃkaro buddho loke ’nutpanna āsīt, tadā vayaṃ lokasya dakṣiṇīyā āsan |<br>
<a class='ref vai' id='vai150.019' href='#vai150.019'>Vai 150.019</a> yadā tūtpannaḥ, tadā dakṣiṇīyo jātaḥ |<br>
idānīṃ tu tasya parinirvṛtasya vayameva dakṣiṇīyāḥ |<br>
<a class='ref vai' id='vai150.020' href='#vai150.020'>Vai 150.020</a> etat suvarṇamasmākaṃ gamyam |<br>
sa teṣāṃ kathayati—nāham yuṣmākametat suvarṇaṃ dāsyāmi |<br>
<a class='ref vai' id='vai150.021' href='#vai150.021'>Vai 150.021</a> te kathayanti—yadyasmākaṃ na dāsyasi, na vayaṃ tava kāmakāraṃ dāsyāmaḥ |<br>
<a class='ref vai' id='vai150.022' href='#vai150.022'>Vai 150.022</a> te brāhmaṇā bahavaḥ, śreṣṭhī cālpaparivāraḥ |<br>
teṣāṃ tathā vyutpadyatāṃ na lebhe taccaityam yathepsitaṃ tena suvarṇena kārayitum |<br>
<a class='ref vai' id='vai150.023' href='#vai150.023'>Vai 150.023</a> atha sa śreṣṭhī rājñaḥ sakāśaṃ gatvā kathayati—mahārāja, taccaityaṃ na labhe brāhmaṇānāṃ sakāśādyathābhipretaṃ kārayitum |<br>
<a class='ref vai' id='vai150.024' href='#vai150.024'>Vai 150.024</a> yato ’sya rājñā svapuruṣo dattaḥ sahasrayodhī |<br>
<a class='ref vai' id='vai150.025' href='#vai150.025'>Vai 150.025</a> evaṃ ca rājñā svapuruṣa ājñaptah—yadyasya mahāśreṣṭhinaḥ stūpamabhisaṃskurvataḥ kaścidapanayaṃ karoti, sa tvayā mahatā daṇḍena śāsayitavyaḥ |<br>
<a class='ref vai' id='vai150.026' href='#vai150.026'>Vai 150.026</a> evaṃ deveti sahasrayodhī puruṣo rājñaḥ pratiśrutya nirgataḥ |<br>
<a class='ref vai' id='vai150.027' href='#vai150.027'>Vai 150.027</a> nirgamya ca tān brāhmaṇānevaṃ vadati—śṛṇvantu bhavantaḥ, ahaṃ rājñāsya mahāśreṣṭhinaḥ svapuruṣo dattah—yadyasya stūpamabhisaṃskurvataḥ kaścidvighātaṃ kuryāt, sa tvayā mahatā daṇḍena śāsayitavya iti |<br>
<a class='ref vai' id='vai150.029' href='#vai150.029'>Vai 150.029</a> yadi yūyamatra kiṃcid vighnaṃ kariṣyatha, ahaṃ vo mahatā daṇḍenānuśāsayiṣyāmi |<br>
<a class='ref vai' id='vai150.030' href='#vai150.030'>Vai 150.030</a> te brāhmaṇāḥ sahasrayodhinaḥ puruṣasyaivaṃ śrutvā bhītāḥ |<br>
yatastena mahāśreṣṭhinā saṃcintya yathaitat suvarṇaṃ tatraiva garbhasaṃsthaṃ syāt tathā kartavyamiti tasya stūpasya sarvaireva caturbhiḥ pārśvaiḥ pratikaṇṭhukayā catvāri sopānāni ārabdhāni kārayitum |<br>
<a class='ref vai' id='vai150.032'>Vai 150.032</a> yāvadanupūrveṇa<a class='ref vai' id='vai151.000' href='#vai150.032'>Vai 150.032</a> yāvadanupūrveṇa<a class='ref vai' id='vai151.000'>Vai 151.000</a> prathamā meḍhī tato ’nupūrveṇa dvitīyā tatastṛtīyā meḍhī yāvadanupūrveṇāṇḍam |<br>
<a class='ref vai' id='vai151.001' href='#vai151.001'>Vai 151.001</a> tathāvidhaṃ ca stūpasyāṇḍaṃ kṛtam yatra sā yūpayaṣṭirabhyantare pratipāditā |<br>
<a class='ref vai' id='vai151.002' href='#vai151.002'>Vai 151.002</a> paścāt tasyātinavāṇḍasyopari harmikā kṛtā |<br>
<a class='ref vai' id='vai151.003' href='#vai151.003'>Vai 151.003</a> anupūrveṇa yaṣṭyāropaṇaṃ kṛtam |<br>
varṣasthāle mahāmaṇiratnāni tānyāropitāni |<br>
<a class='ref vai' id='vai151.004' href='#vai151.004'>Vai 151.004</a> tatra ca kriyamāṇe sahasrayodhinaḥ puruṣasyaivamutpannam—nātra kaścididānīṃ prahariṣyati |<br>
<a class='ref vai' id='vai151.005' href='#vai151.005'>Vai 151.005</a> viśvastamanāḥ kenacitkāryeṇa janapadeṣu gataḥ |<br>
tena ca mahāśreṣṭhinā tasya stūpasya caturbhiḥ pārśvaiścatvāro dvārakoṣṭhakā māpitāḥ, caturbhiḥ pārśvaiścatvāri mahācaityāni kāritāni, tadyathā jātirabhisambodhirdharmacakrapravartanaṃ parinirvāṇam |<br>
<a class='ref vai' id='vai151.007' href='#vai151.007'>Vai 151.007</a> tacca stūpāṅgaṇaṃ ratnaśilābhiścitam |<br>
<a class='ref vai' id='vai151.008' href='#vai151.008'>Vai 151.008</a> catvāraścopāṅgāścaturdiśaṃ māpitāḥ |<br>
puṣkariṇyaścaturdiśamanupārśvena māpitāḥ |<br>
tatra ca vividhāni jalajāni mālyāni ropitāni tadyathā utpalaṃ padmaṃ kumudaṃ puṇḍarīkaṃ sugandhikaṃ mṛdugandhikam |<br>
<a class='ref vai' id='vai151.010' href='#vai151.010'>Vai 151.010</a> vividhāni ca puṣkariṇītīreṣu sthalajāni mālyāni ropitāni, tadyathā atimuktakaṃ campakapāṭalāvārṣikāmallikāsumanāyūthikā dhātuṣkārī |<br>
<a class='ref vai' id='vai151.012' href='#vai151.012'>Vai 151.012</a> sarvartukālikāḥ puṣpaphalāḥ stūpapūjārtham |<br>
sthāvarā vṛttiḥ prajñaptāḥ |<br>
stūpadāsā dattāḥ |<br>
<a class='ref vai' id='vai151.013' href='#vai151.013'>Vai 151.013</a> śaṅkhapaṭahavādyāni tūryāṇi dattāni |<br>
ye tasmiṃścaitye gandhairdhūpairmālyaiśca cūrṇaiḥ kārāḥ kurvanti |<br>
<a class='ref vai' id='vai151.014' href='#vai151.014'>Vai 151.014</a> tasmāccādhiṣṭhānādviṣayāccāgamya janapadā gandhairmālyairdhūpaiścūrṇaistasmiṃścaitye kāraṃ kurvanti |<br>
yadi ca dakṣiṇo vāyurvāti, dakṣiṇena vāyunā sarvapuṣpajātīnāṃ gandhena taccaityamaṅgaṇaṃ cāsya sphuṭaṃ bhavatyanubhāvitam |<br>
<a class='ref vai' id='vai151.016' href='#vai151.016'>Vai 151.016</a> evaṃ paścimena vāyunā, anupūrveṇāpi ca vāyunā |<br>
vāyatā vāyatā taccaityāṅgaṇaṃ ca tena vividhena gandhamālyena sphuṭaṃ bhavatyanubhāvitam |<br>
<a class='ref vai' id='vai151.017' href='#vai151.017'>Vai 151.017</a> tasmiṃśca stūpe sarvajātakṛtaniṣṭite sahasrayodhī abhyāgataḥ |<br>
<a class='ref vai' id='vai151.018' href='#vai151.018'>Vai 151.018</a> sa taṃ stūpaṃ dṛṣṭvā sarvajātakṛtaniṣṭhitaṃ kathayati—asmiṃścaitye kārāṃ kṛtvā kimavāpyate? yato ’sau śreṣṭhī buddhodāharaṇaṃ pravṛttaḥ kartum—evaṃ tribhirasaṃkhyeyairvīryeṇa vyāyamatā anuttarā bodhiravāpyate |<br>
<a class='ref vai' id='vai151.020' href='#vai151.020'>Vai 151.020</a> sa taṃ śrutvā viṣādamāpanno hīnotsāhatayā kathayati—nāhaṃ śakṣyāmi anuttarāṃ samyaksambodhiṃ samudānayitum |<br>
<a class='ref vai' id='vai151.021' href='#vai151.021'>Vai 151.021</a> tato ’sau śreṣṭhī pratyekabuddhodāharaṇaṃ pravṛttaḥ kartum—evaṃ sahasrayodhī tasyāpi varṇodāharaṇaṃ śrutvā viṣaṇṇacetāḥ kathayati—etāmapyahaṃ pratyekabodhiṃ na śaktaḥ samudānayitum |<br>
<a class='ref vai' id='vai151.023' href='#vai151.023'>Vai 151.023</a> tataḥ sa mahāśreṣṭhī śrāvakavarṇodāharaṇaṃ kṛtvā kathayati—asminnapi tāvat praṇidhatsva cittam |<br>
<a class='ref vai' id='vai151.024' href='#vai151.024'>Vai 151.024</a> yataḥ sahasrayodhyāha—tvayā punarmahāśreṣṭhin katamasyāṃ bodhau praṇidhānaṃ kṛtam? tena mahāśreṣṭhinoktam—anuttarasyāṃ bodhau cittamutpāditam |<br>
<a class='ref vai' id='vai151.026' href='#vai151.026'>Vai 151.026</a> sahasrayodhyāha—yadi tvayā anuttarasyāṃ bodhau cittamutpāditam, ahaṃ tavaiva śrāvakaḥ syām |<br>
<a class='ref vai' id='vai151.027' href='#vai151.027'>Vai 151.027</a> tvayāhaṃ samanvāhartavyaḥ |<br>
yato ’sya śreṣṭhī āhabahukilbiṣakārī bata bhavān |<br>
<a class='ref vai' id='vai151.028' href='#vai151.028'>Vai 151.028</a> kiṃ tu loke yadā tvaṃ buddhotpādaśabdaṃ śrutvā smṛtiṃ pratilabhethāḥ |<br>
<a class='ref vai' id='vai151.029'>Vai 151.029</a> sa ca śreṣṭhī taṃ caityaṃ kṛtvā nirīkṣya pādayor nipatya praṇidhānaṃ karoti—<a class='ref vai' id='vai151.030' href='#vai151.029'>Vai 151.029</a> sa ca śreṣṭhī taṃ caityaṃ kṛtvā nirīkṣya pādayor nipatya praṇidhānaṃ karoti—<a class='ref vai' id='vai151.030'>Vai 151.030</a> anena dānena mahadgatena buddho bhaveyaṃ sugataḥ svayambhūḥ |<br>
<a class='ref vai' id='vai151.032' href='#vai151.032'>Vai 151.032</a> tīrṇo ’haṃ tārayeyaṃ janaughānatāritā ye paurvakairjinendraiḥ (1)|<br>
bhagavānāha—yo ’sau atīte ’dhvani śreṣṭhī abhūt, ahameva sa tasmin samaye bodhisattvacaryāṃ vartāmi |<br>
<a class='ref vai' id='vai152.002' href='#vai152.002'>Vai 152.002</a> yo ’sau sahasrayodhī, eṣa eva dharmarucistena kālena tena samayena |<br>
<a class='ref vai' id='vai152.003' href='#vai152.003'>Vai 152.003</a> idaṃ mama prathame ’saṃkhyeye etasya dharmarucerdarśanam |<br>
tatsaṃdhāya kathayāmi—cirasya dharmaruce |<br>
<a class='ref vai' id='vai152.004' href='#vai152.004'>Vai 152.004</a> yato dharmarucirājñāyāha—cirasya bhagavan |<br>
|<br>
<a class='ref vai' id='vai152.005' href='#vai152.005'>Vai 152.005</a> dvitīye dīpaṃkaro nāma samyaksambuddho loka utpanno vidyācaraṇasamyaksambuddhaḥ sugato lokavidanuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho bhagavān |<br>
<a class='ref vai' id='vai152.006' href='#vai152.006'>Vai 152.006</a> atha dīpamakaraḥ samyaksambuddho janapadeṣu cārikāṃ caran dvīpāvatīṃ rājadhānīmanuprāptaḥ |<br>
<a class='ref vai' id='vai152.007' href='#vai152.007'>Vai 152.007</a> dvīpāvatyāṃ rājadhānyāṃ dvīpo nāma rājā rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ ca ākīrṇabahujanamanuṣyaṃ ca |<br>
<a class='ref vai' id='vai152.009' href='#vai152.009'>Vai 152.009</a> tatra dīpena rājñā dīpaṃkaraḥ samyaksambuddhaḥ sābhisaṃskāreṇa nagarapraveśenopanimantritaḥ |<br>
<a class='ref vai' id='vai152.010' href='#vai152.010'>Vai 152.010</a> tasya ca dīpasya rājño vāsavo nāma sāmantarājo ’bhūt |<br>
tena tasya dūto ’nupreṣitah—āgaccha, iha mayā dīpaṃkaraḥ samyaksambuddhaḥ sābhisaṃskāreṇa nagarapraveśenopanimantritaḥ |<br>
<a class='ref vai' id='vai152.011' href='#vai152.011'>Vai 152.011</a> tasya pūjāṃ kariṣyāma iti |<br>
<a class='ref vai' id='vai152.012' href='#vai152.012'>Vai 152.012</a> tadā ca vāsavena rājñā dvādaśavarṣāṇi yajñamiṣṭvā yajñāvasāne rājñā pañca mahāpradānāni vyavasthāpitāni, tadyathā—sauvarṇakaṃ daṇḍakamaṇḍalu, sauvarṇā sapātrī, catūratnamayī śayyā, pañca kārṣāpaṇaśatāni, kanyā ca sarvālaṃkāravibhūṣitā |<br>
<a class='ref vai' id='vai152.014' href='#vai152.014'>Vai 152.014</a> tena khalu samayena anyeṣu janapadeṣu dvau māṇavakau prativasataḥ |<br>
<a class='ref vai' id='vai152.015' href='#vai152.015'>Vai 152.015</a> tābhyāṃ copadhyāyasakāśādvedādhyayanaṃ kṛtam |<br>
<a class='ref vai' id='vai152.016' href='#vai152.016'>Vai 152.016</a> dharmatā ācāryasyācāryadhanamupādhyāyasyopādhyāyadhanaṃ pradeyamiti jñātvā cintayataḥ |<br>
<a class='ref vai' id='vai152.017' href='#vai152.017'>Vai 152.017</a> tābhyāṃ ca śrutaṃ vāsavena rājñā pañca mahāpradānāni yajñāvasāne samudānītāni, yo brāhmaṇaḥ svādhyāyasampanno bhaviṣyati sa lapsyatīti |<br>
<a class='ref vai' id='vai152.018' href='#vai152.018'>Vai 152.018</a> tayoretadabhavat—gacchavastatra, taṃ pradānaṃ pratigṛhṇīvaḥ |<br>
<a class='ref vai' id='vai152.019' href='#vai152.019'>Vai 152.019</a> ko ’smākaṃ tatra bahuśrutatamo vā svādhyāyatamo bhaviṣyatīti saṃcintya yena vāsavasya rājño mahānagaraṃ tena saṃprasthitau |<br>
<a class='ref vai' id='vai152.020' href='#vai152.020'>Vai 152.020</a> tasya ca rājño devatayā ārocitam |<br>
yau etau dvau māṇavakau āgacchataḥ sumatiśca matiśca, anayordvayoḥ sumateretatpradānaṃ dada |<br>
<a class='ref vai' id='vai152.021' href='#vai152.021'>Vai 152.021</a> yadevaṃ dvau māṇakakau āgacchataḥ sumitaśca matiśca, anayordvayoḥ sumateretatpradānaṃ dada |<br>
yadevaṃ mahārāja tvayā dvādaśa varṣāṇi yajña iṣṭaḥ, asmāt puṇyaphalānmahattamapadasya sumatermāṇavakasya mahāpradānaṃ dāsyasi |<br>
<a class='ref vai' id='vai152.023' href='#vai152.023'>Vai 152.023</a> sa rājā saṃlakṣayati—nūnametau mahātmānau yeṣāmāmarthāya devatā apyārocayanti |<br>
<a class='ref vai' id='vai152.024' href='#vai152.024'>Vai 152.024</a> yato ’sau rājā paśyati māṇavakau dūrata evāgacchantau agrasanamībhiruhyavasthitau |<br>
<a class='ref vai' id='vai152.025' href='#vai152.025'>Vai 152.025</a> yato rājā vāsavastyau sumatiṃ māṇavaṃ pṛcchati—bhavān sumati? tenoktam—aham |<br>
<a class='ref vai' id='vai152.028' href='#vai152.028'>Vai 152.028</a> yato rājā vāsavaḥ sumatiṃ māṇavamagrāsane bhojayitvā pañca pradānāni prayacchati |<br>
<a class='ref vai' id='vai152.029' href='#vai152.029'>Vai 152.029</a> sumatirmāṇavaścatvāri mahāpradānāni gṛhṇāti daṇḍakamaṇḍaluprabhṛtīni, ekaṃ kanyāpradānaṃ na pratigṛhṇāti |<br>
<a class='ref vai' id='vai152.030' href='#vai152.030'>Vai 152.030</a> sa kathayati—ahaṃ brahmacārī |<br>
yataḥ sā kanyā sumatiṃ māṇavaṃ prāsādikamabhirūpaṃ dṛṣṭvā lubdhā snehotpannā, taṃ sumatiṃ māṇavamevamāha—pratigṛhṇa māṃ brāhmaṇa |<br>
<a class='ref vai' id='vai152.032' href='#vai152.032'>Vai 152.032</a> sa kathayati—na śakyaṃ pratigṛhītum |<br>
yataḥ sā kanyā rājñā pradānabuddhyā parityaktā <a class='ref vai' id='vai153.000' href='#vai153.000'>Vai 153.000</a>na punargṛhītā, sumatināpi māṇavenāpratigṛhyamāṇā rājño dīpasya dīpāvatīṃ nagarīṃ gatā |<br>
<a class='ref vai' id='vai153.002' href='#vai153.002'>Vai 153.002</a> sā tatra gatvā tadātmīyamalaṃkāraṃ śarīrādavatārya mālākārāyānuprayacchati—asyālaṃkārasya mūlyaṃ me pratidivasaṃ devasyārthe nīlotpalāni dadasva |<br>
<a class='ref vai' id='vai153.003' href='#vai153.003'>Vai 153.003</a> sā tenopakrameṇa tadalaṃkārikaṃ suvarṇaṃ datvā devaśuśraūṣikā saṃvṛttā |<br>
<a class='ref vai' id='vai153.004' href='#vai153.004'>Vai 153.004</a> sa ca māṇavakaḥ sumatistāni catvāri mahāpradānāni gṛhya upādhyāyasakāśaṃ gataḥ |<br>
<a class='ref vai' id='vai153.005' href='#vai153.005'>Vai 153.005</a> gatvā copādhyāyāya tāni catvāri mahāpradānānyanuprayacchati |<br>
<a class='ref vai' id='vai153.006' href='#vai153.006'>Vai 153.006</a> tebhyaścopādhyāyastrīṇi pratigṛhṇāti, kārṣāpaṇānāṃ tu pañca śatāni tasyaiva sumaterdadāti |<br>
sa ca sumatistasyāmeva rātrau daśa svapnānadrākṣīt—mahāsamudraṃ pibāmi, vaihāyasena gacchāmi, imau candrādityau evaṃmaharddhikau evaṃmahānubhāvau pāṇinā āmārṣṭi parimārṣṭi, rājño rathe yojayāmi ṛṣīn, śvetān hastinaḥ, haṃsān, siṃhān, mahāśailaṃ parvatāniti |<br>
<a class='ref vai' id='vai153.009' href='#vai153.009'>Vai 153.009</a> sa tān dṛṣṭvā pratibuddhaḥ |<br>
<a class='ref vai' id='vai153.010' href='#vai153.010'>Vai 153.010</a> pratibuddhasyaitadabhavat—ka eṣāṃ svapnānāṃ mama vyākaraṇaṃ kariṣyati? tatra pañcābhijña ṛṣir nātidūre prativasati |<br>
<a class='ref vai' id='vai153.011' href='#vai153.011'>Vai 153.011</a> atha sumatirmāṇavaḥ saṃśayanirṇayanārtham ṛṣeḥ sakāśaṃ gataḥ |<br>
<a class='ref vai' id='vai153.012' href='#vai153.012'>Vai 153.012</a> sumatistasya ṛṣeḥ pratisaṃmodanaṃ kṛtvā svapnānākhyāyāha—kuruṣva me eṣāṃ svapnānāṃ nirṇayam |<br>
<a class='ref vai' id='vai153.013' href='#vai153.013'>Vai 153.013</a> sa ṛṣirāha—nāhameṣāṃ svapnānāṃ vyākaraṇaṃ kariṣyāmi |<br>
gaccha dīpāvatīṃ rājadhānīm |<br>
tatra dīpena rājñā dīpaṃkaro nāma samyaksambuddhaḥ sābhisaṃskāreṇa nagarapraveśenopanimantritaḥ |<br>
<a class='ref vai' id='vai153.014' href='#vai153.014'>Vai 153.014</a> sa eṣāṃ svapnānāṃ vyākaraṇaṃ kariṣyati |<br>
<a class='ref vai' id='vai153.015' href='#vai153.015'>Vai 153.015</a> atha vāsavo rājā tasya dīpasya rājñaḥ pratiśrutya aśītyamātyasahasraparivṛto dīpāvatīṃ rājadhānīmanuprāptaḥ |<br>
<a class='ref vai' id='vai153.016' href='#vai153.016'>Vai 153.016</a> tena ca dīpena rājñā saptamāddivasāddīpaṃkarasya samyaksambuddhasya sābhisaṃskāreṇa nagarapraveśaṃ kariṣyāmīti sarvaviṣayādhiṣṭhānāñca sarvapuṣpāṇāṃ saṃgrahaṃ kartumārabdhaḥ |<br>
<a class='ref vai' id='vai153.018' href='#vai153.018'>Vai 153.018</a> tatra ca yasmin divase rājñā dīpena tasya dīpaṃkarasya samyaksambuddhasya sābhisaṃskāreṇa nagarapraveśa ārabdhaḥ kartum, tasminneva divase sumatirapi tatraivāgataḥ |<br>
<a class='ref vai' id='vai153.020' href='#vai153.020'>Vai 153.020</a> tatra rājñā sarvapuṣpāṇāṃ saṃgrahaḥ kāritaḥ |<br>
sā ca devopasthāyikā dārikā mālākārasakāśaṃ gatā—prayaccha me nīlotpalāni, devārcanaṃ kariṣyāmīti |<br>
<a class='ref vai' id='vai153.022' href='#vai153.022'>Vai 153.022</a> mālākāra āha—adya rājñā sarvapuṣpāṇi gṛhītāni dīpaṃkaranagarapraveśasyārthe |<br>
sā kathayati—gacchata, punarapi tatra puṣkiriṇyām yadi matpuṇyair nīlotpalapadmamanuddhṛtamāsādyeta |<br>
<a class='ref vai' id='vai153.023' href='#vai153.023'>Vai 153.023</a> tatra puṣkiriṇyāṃ sumateḥ puṇyānubhāvāt sapta nīlapadmāni prādurbhūtāni |<br>
<a class='ref vai' id='vai153.024' href='#vai153.024'>Vai 153.024</a> yataḥ sa mālākāro gataḥ, sa tāni paśyati |<br>
<a class='ref vai' id='vai153.025' href='#vai153.025'>Vai 153.025</a> dṛṣṭvā ca dārikayā mālākārasyoktam—uddharaitāni padmāni |<br>
mālākāraḥ kathayati—nāhamuddhariṣyāmi |<br>
<a class='ref vai' id='vai153.026' href='#vai153.026'>Vai 153.026</a> rājakulānmamopālambho bhaviṣyati |<br>
yataḥ sā kathayati—na |<br>
<a class='ref vai' id='vai153.027' href='#vai153.027'>Vai 153.027</a> tvayā sarvapuṣpāṇyuddhṛtya rājñaḥ pūrvaṃ dattānyeva |<br>
mālākāra āha—datāni |<br>
yataḥ sā dārikā kathayati—madīyaiḥ puṇyairetāni prādurbhūtāni, prayacchoddhṛtāni mama |<br>
<a class='ref vai' id='vai153.028' href='#vai153.028'>Vai 153.028</a> mālākāraḥ kathayati—kathametāni praveśakāni bhaviṣyantyasaṃviditaṃ rājakulasya? dārikā āha—uddharatu bhavān |<br>
<a class='ref vai' id='vai153.030' href='#vai153.030'>Vai 153.030</a> ahamudakakumbhe prakṣiptaṃ praveśayiṣyāmi |<br>
tena mālākāreṇaivaṃ śrutvā tasyā dārikayāstānyuddhṛtya anupradattāni |<br>
<a class='ref vai' id='vai153.031' href='#vai153.031'>Vai 153.031</a> sā tāni gṛhītvā udakakumbhe prakṣipya tatkumbhamudakasya pūrayitvā adhiṣṭhānaṃ gatā prasthitā |<br>
<a class='ref vai' id='vai153.032' href='#vai153.032'>Vai 153.032</a> sa ca sumatistatsthānamanusamprāptaḥ |<br>
tasyaitadabhavat—kathamahaṃ buddhaṃ bhagavantam <a class='ref vai' id='vai154.000' href='#vai154.000'>Vai 154.000</a>dṛṣṭvā na pūjayāmi? sa mālākāragṛhāṇyanvāhiṇḍati sarvapuṣpānveṣaṇaparaḥ, na ca kiṃcidekapuṣpamāsādayati |<br>
<a class='ref vai' id='vai154.002' href='#vai154.002'>Vai 154.002</a> paścādbāhyenādhiṣṭhānānnirgamya ārāmeṇārāmaṃ puṣpāṇi paryeṣamāṇaḥ paryaṭati, na caikapuṣpamāsādayati |<br>
<a class='ref vai' id='vai154.003' href='#vai154.003'>Vai 154.003</a> atha paryaṭamānastadudyānaṃ saṃprāptaḥ |<br>
sā ca dārikā tasmādudyānāt tasya sumatermāṇavasyābhimukhamāgatā |<br>
<a class='ref vai' id='vai154.004' href='#vai154.004'>Vai 154.004</a> yataḥ puṇyānubhāvena tāni nīlapadmāni tasmādudakakumbhādabhyudgatāni |<br>
<a class='ref vai' id='vai154.005' href='#vai154.005'>Vai 154.005</a> yatastāni sumatirdṛṣṭvā tasyā dārikāyāḥ kathayati—prayaccha mamaitāni padmāni |<br>
<a class='ref vai' id='vai154.006' href='#vai154.006'>Vai 154.006</a> matsakāśādeṣāṃ niṣkrayaṃ pañcakārṣāpaṇaśataṃ gṛhāṇa |<br>
sā dārikā tasya sumateḥ kathayati—tadā necchasi māṃ pratigṛhītum |<br>
<a class='ref vai' id='vai154.007' href='#vai154.007'>Vai 154.007</a> idānīṃ māṃ padmāni yācase |<br>
nāhaṃ dāsyāmi |<br>
<a class='ref vai' id='vai154.008' href='#vai154.008'>Vai 154.008</a> evamuktvā taṃ sumatiṃ māṇavamuvāca—kimebhiḥ kariṣyasi? sumatirāha—buddhaṃ bhagavantamarcayiṣyāmi |<br>
<a class='ref vai' id='vai154.009' href='#vai154.009'>Vai 154.009</a> paścāddārikā kathayati—kiṃ mama kārṣāpaṇaiḥ kṛtyam? evamahaṃ buddhāya dāsye, yadi tvameṣāṃ padmānāṃ pradānaphalena mamāpi jātyāṃ jātyāṃ patnīmicchasi, asya dānasya pradānakāle yadyevaṃ praṇidhānaṃ karoṣi—jātyāṃ jātyāṃ mama bhāryā syāditi |<br>
<a class='ref vai' id='vai154.011' href='#vai154.011'>Vai 154.011</a> sumatirāha—vayaṃ dānābhiratāḥ svagarbharūpaparityāgaṃ svamāṃsaparityāgaṃ ca kurmaḥ |<br>
<a class='ref vai' id='vai154.012' href='#vai154.012'>Vai 154.012</a> tataḥ sā dārikā sumateḥ kathayati—tvamevaṃ praṇidhānaṃ kuru, paścādyenābhyarthīyase, tasya māmanuprayacchethāḥ |<br>
<a class='ref vai' id='vai154.013' href='#vai154.013'>Vai 154.013</a> evamukte tayā dārikayā tasya sumateḥ pañca padmānyanupradattāni, ātmanā dve gṛhīte |<br>
<a class='ref vai' id='vai154.014'>Vai 154.014</a> gāthāṃ ca bhāṣate—<a class='ref vai' id='vai154.015' href='#vai154.014'>Vai 154.014</a> gāthāṃ ca bhāṣate—<a class='ref vai' id='vai154.015'>Vai 154.015</a> praṇidhām yatra kuryāstvaṃ buddhamāsādya nāyakam |<br>
<a class='ref vai' id='vai154.016' href='#vai154.016'>Vai 154.016</a> tatra te ’haṃ bhavet patnī nityaṃ sahadharmacāriṇī (2)|<br>
<a class='ref vai' id='vai154.017' href='#vai154.017'>Vai 154.017</a> tena rājñā tatra sarvamapagatapāṣāṇaśarkarakapālaṃ kāritamucchritadhvajapatākātoraṇamāmuktapaṭṭadāmaṃ gandhodakacūrṇapariṣiktam |<br>
<a class='ref vai' id='vai154.018' href='#vai154.018'>Vai 154.018</a> nagaradvārādārabhya yāvacca vihāro yāvacca nagarametadantaramapagatapāṣāṇaśarkarakapālaṃ kāritamucchritadhvajapatākatoraṇamāmuktapaṭṭadāma gandhodakacūrṇapariṣiktam |<br>
<a class='ref vai' id='vai154.020' href='#vai154.020'>Vai 154.020</a> sa ca rājā śataśalākaṃ chatraṃ gṛhītvā dīpaṃkarasya samyaksambuddhasya pratyudgataḥ |<br>
<a class='ref vai' id='vai154.021' href='#vai154.021'>Vai 154.021</a> evamevāmātyāḥ |<br>
evameva vāsavo rājā amātyaiḥ saha pratyudgataḥ |<br>
dīpo rājā bhagavato buddhasya pādayor nipatya vijñāpayati—bhagavan, adhiṣṭhānaṃ praviśa |<br>
<a class='ref vai' id='vai154.022' href='#vai154.022'>Vai 154.022</a> yataḥ sa bhagavān bhikṣusaṃghapuraskṛto ’dhiṣṭhānapraveśābhimukhaḥ saṃprasthitaḥ |<br>
<a class='ref vai' id='vai154.023' href='#vai154.023'>Vai 154.023</a> sa ca rājā dīpaḥ śataśalākaṃ chatraṃ dīpaṃkarasya samyaksambuddhasya dhārayati |<br>
<a class='ref vai' id='vai154.024' href='#vai154.024'>Vai 154.024</a> tathaivāmātyāḥ, vāsavo rājā amātyasahāyaḥ |<br>
bhagavatā ṛddhyā tathā adhiṣṭhitam yathā ekaikaḥ saṃlakṣayati—ahaṃ bhagavataśchatraṃ dhārayāmīti |<br>
<a class='ref vai' id='vai154.025' href='#vai154.025'>Vai 154.025</a> atha bhagavāṃstathāvidhayā śobhayā janamadhyamanuprāptaḥ |<br>
<a class='ref vai' id='vai154.026' href='#vai154.026'>Vai 154.026</a> tatra bhagavatā sābhisaṃskāra indrakīle pādo vyavasthāpitaḥ |<br>
<a class='ref vai' id='vai154.027' href='#vai154.027'>Vai 154.027</a> yadaiva bhagavatā indrakīle pādo vyavathāpitaḥ, tadaiva samanantarakālaṃ pṛthivī ṣaḍvikāraṃ prakampitā—calitā pracalitā saṃpracalitā, vedhitā pravedhitā saṃpravethitā |<br>
<a class='ref vai' id='vai154.028'>Vai 154.028</a> dharmatā ca buddhānāṃ bhagavatām yadendrakīle sābhisaṃskāreṇa pādau vyavasthāpayanti, citrāṇyāścaryaṇyadbhutadharmāḥ prādurbhavanti—unmattāḥ svacittaṃ pratilabhante, andhāścakṣūṃṣi pratilabhante, badhirāḥ śrotraśravaṇasamarthā bhavanti, mūkāḥ pravyāharaṇasamarthā bhavanti, paṅgavo gamanasamarthā bhavanti, mūḍhā garbhiṇīnāṃ strīṇāṃ garbhā anulomībhavanti, hiḍinigaḍabaddhānāṃ ca sattvānāṃ bandhanāni <a class='ref vai' id='vai155.000' href='#vai154.028'>Vai 154.028</a> dharmatā ca buddhānāṃ bhagavatām yadendrakīle sābhisaṃskāreṇa pādau vyavasthāpayanti, citrāṇyāścaryaṇyadbhutadharmāḥ prādurbhavanti—unmattāḥ svacittaṃ pratilabhante, andhāścakṣūṃṣi pratilabhante, badhirāḥ śrotraśravaṇasamarthā bhavanti, mūkāḥ pravyāharaṇasamarthā bhavanti, paṅgavo gamanasamarthā bhavanti, mūḍhā garbhiṇīnāṃ strīṇāṃ garbhā anulomībhavanti, hiḍinigaḍabaddhānāṃ ca sattvānāṃ bandhanāni <a class='ref vai' id='vai155.000'>Vai 155.000</a>śithilībhavanti, janmajanmavairānubaddhāstadanantaraṃ maitracittatāṃ pratilabhante, vatsā dāmāni cchittvā mātṛbhiḥ saṃgacchanti, krośanti, aśvā hreṣante, ṛṣabhā garjanti, śukasārikākokilajīvaṃjīvakā madhuraṃ nikūjanti, aneritāni vāditrabhāṇḍāni madhuraśabdān niścārayanti, peḍākṛtā alaṃkārā madhuraśabdānniścaranti, unnatāḥ pṛthivīpradeśā avanamanti, avanatāśconnamanti, apagatapāṣāṇaśarkarakapālāstiṣṭhanti, antarikṣāddevatā divyānyutpalāni kṣipanti, padmāni kumudāni puṇḍarīkānyagurucūrṇāni candanacūrṇāni tagaracūrṇāni tamālapatrāṇi divyāni mandāravāṇi puṣpāṇi kṣipanti, pūrvo digbhāga unnamati paścimo ’vanamati, paścima unnamati pūrvo ’vanamati, dikṣiṇa unnamatyuttaro ’vanamati, uttara unnamati dakṣiṇo ’vanamati, madhya unnamatyanto ’vanamati, anta unnamati madhyo ’vanamati |<br>
<a class='ref vai' id='vai155.009' href='#vai155.009'>Vai 155.009</a> tatra ca dīpāvatyāṃ rājadhānyāmanekāni prāṇiśatasahasrāṇi puṣpairdhūpairgandhaiśca kārāṃ kurvanti |<br>
<a class='ref vai' id='vai155.010' href='#vai155.010'>Vai 155.010</a> te ’pi ca sumatiśca dārikā ca yena dīpaṃkaraḥ samyaksambuddhastenānugacchanti padmāni gṛhya |<br>
<a class='ref vai' id='vai155.011' href='#vai155.011'>Vai 155.011</a> te ca tatra mahājanakāyena pūjārthaṃ saṃparivṛtasya bhagavata upaśleṣaṃ na labhante |<br>
<a class='ref vai' id='vai155.012' href='#vai155.012'>Vai 155.012</a> bhagavān saṃlakṣayati—bahutaraṃ sumatirmāṇavo ’smānmahājanakāyāt puṇyaprasavaṃ kariṣyati iti |<br>
<a class='ref vai' id='vai155.013' href='#vai155.013'>Vai 155.013</a> matvā mahatīṃ tumulāṃ vātavṛṣṭimabhinirmiṇoti |<br>
<a class='ref vai' id='vai155.014' href='#vai155.014'>Vai 155.014</a> yatastena janakāyenāvakāśo dattaḥ |<br>
labdhāvakāśaśca sumatirmāṇavo bhagavantamasecanakadarśanaṃ dṛṣṭvā atīva prasādajātaḥ |<br>
<a class='ref vai' id='vai155.015' href='#vai155.015'>Vai 155.015</a> prasādajātena ca tāni pañca padmāni bhagavataḥ kṣiptāni |<br>
<a class='ref vai' id='vai155.016' href='#vai155.016'>Vai 155.016</a> tāni ca bhagavatā dīpaṃkareṇa samyaksambuddhena tathā adhiṣṭhitāni, yathā śakaṭīcakramātrāṇi vitānaṃ buddhvā vyavasthitāni |<br>
<a class='ref vai' id='vai155.017' href='#vai155.017'>Vai 155.017</a> gacchato ’nugacchanti, tiṣṭhato ’nutiṣṭhanti |<br>
<a class='ref vai' id='vai155.018' href='#vai155.018'>Vai 155.018</a> tathā dṛṣṭvā tayā dārikayā prasādajātayā dvau padmau bhagavataḥ kṣiptau |<br>
tau cāpi bhagavatā tathā adhiṣṭhitau yathā śakaṭīcakramātrau karṇasamīpe vitānaṃ baddhvā vyavasthitau |<br>
<a class='ref vai' id='vai155.019' href='#vai155.019'>Vai 155.019</a> tatra ca pradeśe tumulena vātavarṣeṇa kardamo jātaḥ |<br>
<a class='ref vai' id='vai155.020' href='#vai155.020'>Vai 155.020</a> paścāt sumatirmāṇavo buddhaṃ bhagavantaṃ sakardamaṃ pṛthivīpradeśamupagataḥ |<br>
<a class='ref vai' id='vai155.021'>Vai 155.021</a> tasmin sakardame pṛthivīpradeśe jātaṃ saṃtīrya bhagavato bhagavataḥ purato gāthāṃ bhāṣate—<a class='ref vai' id='vai155.022' href='#vai155.021'>Vai 155.021</a> tasmin sakardame pṛthivīpradeśe jātaṃ saṃtīrya bhagavato bhagavataḥ purato gāthāṃ bhāṣate—<a class='ref vai' id='vai155.022'>Vai 155.022</a> yadi buddho bhaviṣyāmi bodhāya buddhavodhana |<br>
<a class='ref vai' id='vai155.023' href='#vai155.023'>Vai 155.023</a> ākramiṣyasi me padbhyāṃ jaṭāṃ janmajarāntakām (3)|<br>
<a class='ref vai' id='vai155.024' href='#vai155.024'>Vai 155.024</a> tatastena dīpaṃkareṇa samyaksambuddhena samyaksambuddhena tasya sumatermāṇavasya jaṭāsu pādau vyavasthāpitau |<br>
<a class='ref vai' id='vai155.025' href='#vai155.025'>Vai 155.025</a> tasya ca sumateḥ pṛṣṭhato ’nubuddha eva matirmāṇavastiṣṭhati |<br>
tena kupitenābhihitaṃ bhagavato dīpaṃkarasya—paśya tāvadbhoḥ, anena dīpaṃkareṇa samyaksambuddhenāsya sumatermāṇavasya tiraścām yathā padbhyāṃ jaṭā avaṣṭabdhāḥ |<br>
<a class='ref vai' id='vai155.027' href='#vai155.027'>Vai 155.027</a> paścāt dīpaṃkareṇa samyaksambuddhena sumatirmāṇavo vyākṛtah—bhaviṣyasi tvaṃ nṛbhavādvimukto mukto vimurlokahitāya śāstā |<br>
<a class='ref vai' id='vai155.030' href='#vai155.030'>Vai 155.030</a> śākyātmajaḥ śākyamunīti nāṃnā trilokasāro jagataḥ pradīpaḥ (4)|<br>
yadā ca sa sumatirmāṇavo dīpaṃkareṇa samyaksambuddhena vyākṛtaḥ, tatsamakālameva vaihāyasaṃ saptatālānabhyudgataḥ |<br>
<a class='ref vai' id='vai156.002' href='#vai156.002'>Vai 156.002</a> tāścāsya jaṭāḥ śīrṇāḥ, anyāḥ praviśiṣṭatarā jaṭāḥ prādurbhūtāḥ |<br>
<a class='ref vai' id='vai156.003' href='#vai156.003'>Vai 156.003</a> sa vaihāyasastho mahatā janakāyena dṛṣṭaḥ |<br>
dṛṣṭvā ca praṇidhānaṃ kṛtam—yadā anenānuttarajñānamadhigataṃ tadāsya vayaṃ śrāvakā bhavema |<br>
<a class='ref vai' id='vai156.004'>Vai 156.004</a> sāpi ca dārikā praṇidhānaṃ karoti—<a class='ref vai' id='vai156.005' href='#vai156.004'>Vai 156.004</a> sāpi ca dārikā praṇidhānaṃ karoti—<a class='ref vai' id='vai156.005'>Vai 156.005</a> praṇidhānam yatra kuryāstvaṃ buddhamāsādya nāyakam |<br>
<a class='ref vai' id='vai156.006' href='#vai156.006'>Vai 156.006</a> tatra te ’haṃ bhavetpatnī nityaṃ sahadharmacāriṇī (5)|<br>
<a class='ref vai' id='vai156.007' href='#vai156.007'>Vai 156.007</a> yadā bhavasi saṃbuddho loke jyeṣṭhavināyakaḥ |<br>
<a class='ref vai' id='vai156.008' href='#vai156.008'>Vai 156.008</a> śrāvikā te bhaviṣyāmi tasmin kāla upasthite (6)|<br>
<a class='ref vai' id='vai156.009' href='#vai156.009'>Vai 156.009</a> khagasthaṃ māṇavaṃ dṛṣṭvā sahasrāṇi śatāni ca |<br>
<a class='ref vai' id='vai156.010' href='#vai156.010'>Vai 156.010</a> śrāvakatvaṃ prārthayante sarve tatra hyanāgate (7)|<br>
<a class='ref vai' id='vai156.011' href='#vai156.011'>Vai 156.011</a> yadā bhavasi saṃbuddho loke jyeṣṭhavināyakaḥ |<br>
<a class='ref vai' id='vai156.012' href='#vai156.012'>Vai 156.012</a> śrāvakāste bhaviṣyāmastasmin kāle hyupasthite (8)|<br>
<a class='ref vai' id='vai156.013' href='#vai156.013'>Vai 156.013</a> yadā ca sumatirmāṇavo dīpaṃkareṇa samyaksambuddhena vyākṛtaḥ, tadāsya dīpena rājñā jaṭā gṛhītāḥ |<br>
<a class='ref vai' id='vai156.014' href='#vai156.014'>Vai 156.014</a> vāsavo rājā kathayati—mamaitā jaṭā anuprayaccha |<br>
tatastasya dīpena rājñā anupradattāḥ |<br>
<a class='ref vai' id='vai156.015' href='#vai156.015'>Vai 156.015</a> tena gṛhītvā gaṇitāh aśītirvālasahasrāṇi |<br>
tasya rājño ’mātyāḥ kathayanti—deva, asmākamekaikaṃ vālamanuprayaccha |<br>
<a class='ref vai' id='vai156.016' href='#vai156.016'>Vai 156.016</a> vayameṣāṃ caityāni kariṣyāmaḥ |<br>
tena rājñā teṣāṃ bhṛtyānāmekaiko vālo dattaḥ |<br>
<a class='ref vai' id='vai156.017' href='#vai156.017'>Vai 156.017</a> tairamātyaiḥ svake vijite gatvā caityāni pratiṣṭhāpitāni |<br>
yadā sumatirmāṇavo ’nuttarāyāṃ samyaksambuddhau vyākṛtaḥ, tadā dīpena rājñā vāsavena ca rājñā tairanekaiśca naigamajānapadaiḥ sarvopakaraṇaiḥ pravārito ’nāgataguṇāvekṣatayā |<br>
<a class='ref vai' id='vai156.019' href='#vai156.019'>Vai 156.019</a> tataḥ sa matirmāṇava ucyate—ahamanuttarasyāṃ samyaksambodhau vyākṛtah—tvayā kutra cittamutpāditam? sa kathayati—kṣato ’haṃ sumate māṇava |<br>
<a class='ref vai' id='vai156.021' href='#vai156.021'>Vai 156.021</a> sa kathayati—kathaṃ kṛtvā kṣato ’si? tataḥ sa kathayati—yadā tava dīpaṃkareṇa samyaksambuddhena padbhyāṃ jaṭā avaṣṭabdhāḥ, tadā kupitena vāg niścāritā—dīpaṃkareṇa samyaksambuddhena śrotriyasya jaṭā tiraścām yathā padbhyāmavaṣṭabdhāḥ |<br>
<a class='ref vai' id='vai156.023' href='#vai156.023'>Vai 156.023</a> yatastasya sumatiḥ kathayati—āgacchasva, buddhasya bhagavato ’ntike pravrajāvaḥ |<br>
<a class='ref vai' id='vai156.024' href='#vai156.024'>Vai 156.024</a> tatastau sumatirmatiśca dīpaṃkarasya samyaksambuddhasya pravacane pravrajitau |<br>
<a class='ref vai' id='vai156.025' href='#vai156.025'>Vai 156.025</a> sumatinā ca pravrajya trīpi piṭakānyadhītāni, dharmeṇa parṣat saṃgṛhītā |<br>
<a class='ref vai' id='vai156.026' href='#vai156.026'>Vai 156.026</a> sa ca sumatirmāṇavaścyutaḥ kālagatastuṣite devanikāye upapannaḥ |<br>
matirmāṇavaścyutaḥ kālagato narakeṣūpapannaḥ |<br>
|<br>
<a class='ref vai' id='vai156.028' href='#vai156.028'>Vai 156.028</a> bhagavānāha—yo ’sau vāsavo rājābhūt tena kālena tena samayena, sa rājā bimbisāraḥ |<br>
<a class='ref vai' id='vai156.029' href='#vai156.029'>Vai 156.029</a> yāni tānyaśītiramātyasahasrāṇi tena kālena tena samayena, tānyetarhyaśītirdevatāsahasrāṇi |<br>
<a class='ref vai' id='vai156.030' href='#vai156.030'>Vai 156.030</a> yo ’sau dīpāvatīyako janakāyaḥ, yāsau dārikā, eṣaiva sā yaśodharā |<br>
yo ’sau sumatiḥ, ahameva tasmin samaye bodhisattvacaryāyāṃ vartāmi |<br>
<a class='ref vai' id='vai156.031' href='#vai156.031'>Vai 156.031</a> yo ’sau matiḥ, eṣa eva sa dharmaruciḥ |<br>
etaddvitīye ’saṃkhyeye asya ca dharmarucermama ca darśanam yadahaṃ saṃdhāya kathayāmi—cirasya dharmaruce, sucirassya dharmaruce |<br>
|<br>
<a class='ref vai' id='vai157.003' href='#vai157.003'>Vai 157.003</a> tasmādapyārvāk tṛtīye ’saṃkhyeye krakucchando nāma samyaksambuddho loka utpanno vidyācaraṇasampannaḥ sugato lokavidanuttaraḥ puruṣadamyasārathiḥ śāstā devamanuṣyāṇāṃ buddho bhagavān |<br>
<a class='ref vai' id='vai157.005' href='#vai157.005'>Vai 157.005</a> tasyāṃ ca rājadhānyāmanyataro mahāśreṣṭhī prativasati |<br>
tena ca sadṛśāt kulāt kalatramānītam |<br>
<a class='ref vai' id='vai157.006' href='#vai157.006'>Vai 157.006</a> sa ca kalatrasahāyaḥ krīḍati ramate paricārayati |<br>
tasya krīḍato ramamāṇasya paricārayataḥ putro jātaḥ |<br>
<a class='ref vai' id='vai157.007' href='#vai157.007'>Vai 157.007</a> sa ca gṛhapatiḥ śrāddhaḥ |<br>
tasya cārhan bhikṣuḥ kulāvavādako ’sti |<br>
sa ca gṛhapatistāṃ patnīmevamāha—jāto ’smākam ṛṇadharo dhanaharaḥ |<br>
<a class='ref vai' id='vai157.008' href='#vai157.008'>Vai 157.008</a> gacchāmyahamidānīṃ bhadre vaṇigdharmāṇāṃ deśāntaraṃ bhāṇḍamādāya |<br>
<a class='ref vai' id='vai157.009' href='#vai157.009'>Vai 157.009</a> sa ca vaṇiglokenāvṛto dūrataraṃ gato bhāṇḍamādāya |<br>
yato ’sya na bhūyaściramapyāgacchati |<br>
<a class='ref vai' id='vai157.010' href='#vai157.010'>Vai 157.010</a> sa ca dārakaḥ kālāntareṇa mahān saṃvṛtto ’bhirūpo darśanīyaḥ prāsādikaḥ |<br>
<a class='ref vai' id='vai157.011' href='#vai157.011'>Vai 157.011</a> tato ’sau mātaraṃ pṛcchati—amba, kimasmākaṃ kulārthāgataṃ karma? sā kathayati—vatsa, pitā tava āpaṇaṃ vāhayannāsīt |<br>
<a class='ref vai' id='vai157.012' href='#vai157.012'>Vai 157.012</a> tataḥ sa dāraka āpaṇamārabdho vāhayitum |<br>
sā ca mātā asya kleśairbādhyamānā cintayituṃ pravṛttā—ka upāyaḥ syāt yadahaṃ kleśān vinodayeyam, na ca me kaścijjānīyāt? tayā saṃcintyaivamadhyavasitam—evameva putrakāmahetostathā paricarāmi, yathā anenaiva me sārdhaṃ rogavinodakaṃ bhavati, naiva svajanasya śaṅkā bhaviṣyati |<br>
<a class='ref vai' id='vai157.016' href='#vai157.016'>Vai 157.016</a> tatastayā vṛddhayuvatī āhūya bhojayitvā dvis triḥ paścānnavena paṭenācchāditā |<br>
tasyāḥ sā vṛddhā kathayati—kena kāryeṇaiva mamānuprasādādinā upakrameṇānupravṛttiṃ karoṣi? sā tasyā vṛddhāyā viśvastā bhūtvā evamāha—amba, śṛṇu vijñāpyam |<br>
<a class='ref vai' id='vai157.018' href='#vai157.018'>Vai 157.018</a> kleśairatīva bādhye, priyatāṃ mamotpādya manuṣyānveṣaṇaṃ kuru, yo ’bhyantara eva syānna ca śaṅkanīyo janasya |<br>
<a class='ref vai' id='vai157.019' href='#vai157.019'>Vai 157.019</a> vṛddhā kathayati—neha gṛhe tathāvidho manuṣyaḥ saṃvidyate, nāpi praṇayavān kaścit praviśati, yo janasyāśaṅkanīyo bhavet |<br>
<a class='ref vai' id='vai157.021' href='#vai157.021'>Vai 157.021</a> katamaḥ sa manuṣyo bhaviṣyati yasyāhaṃ vakṣyāmi? tataḥ sā vaṇikpatnī tasyā vṛddhāyāḥ kathayati—yadyanyo manuṣya evaṃvidhopakramayukto nāsti, eṣa eva me putro bhavati, naiṣa lokasya śaṅkanīyo bhaviṣyati |<br>
<a class='ref vai' id='vai157.023' href='#vai157.023'>Vai 157.023</a> tasyāstayā vṛddhayā abhihitam—kathaṃ nu putreṇa sārdhaṃ ratikrīḍāṃ gamiṣyasi? yuktaṃ syādanyena manuṣyeṇa sārdhaṃ ratikrīḍāmanubhavitum |<br>
<a class='ref vai' id='vai157.024' href='#vai157.024'>Vai 157.024</a> tataḥ sā vaṇikpatnī kathayati—yadyanyo ’bhyantaro manuṣyo na saṃvidyate, bhavatu eṣa eva me putraḥ |<br>
<a class='ref vai' id='vai157.025' href='#vai157.025'>Vai 157.025</a> tayā vṛddhayā abhihitam—yathepsitaṃ kuru |<br>
<a class='ref vai' id='vai157.026' href='#vai157.026'>Vai 157.026</a> tataḥ sā vṛddhayuvatī tasya vaṇijaḥ putrasyaivāgamya pṛcchati—vatsa, taruṇo ’si rūpavāṃśca |<br>
<a class='ref vai' id='vai157.027' href='#vai157.027'>Vai 157.027</a> kiṃ pratiṣṭhito ’syārthena? tena tasyā abhihitam—kimetat? tataḥ sā vṛddhā kathayati—bhavānevamabhirūpaśca yuvā ca asmin vayasi taruṇayuvatyā sārdhaṃ śobhethāḥ krīḍan raman paricārayan |<br>
kimeva kāmabhogaparihīnastiṣṭhasi? vaṇigdārakastaṃ śrutvā lajjāvyapatrāpyasamlīnacetāstasyā vṛddhāyāstadvacanaṃ nādhivāsayati |<br>
<a class='ref vai' id='vai157.030' href='#vai157.030'>Vai 157.030</a> tataḥ sā vṛddhā evaṃ dvirapi trirapi tasya dārakasya kathayati—taruṇayuvatistavārthe kleśairbādhyate |<br>
<a class='ref vai' id='vai157.031'>Vai 157.031</a> sa vaṇigdārako dvirapi trirapyucyamānastasyā vṛddhāyāḥ kathayati—amba, kiṃ tasyāstaruṇayuvatyāḥ saṃnimitte kiṃcidabhihitam? tatah <a class='ref vai' id='vai158.000' href='#vai157.031'>Vai 157.031</a> sa vaṇigdārako dvirapi trirapyucyamānastasyā vṛddhāyāḥ kathayati—amba, kiṃ tasyāstaruṇayuvatyāḥ saṃnimitte kiṃcidabhihitam? tatah <a class='ref vai' id='vai158.000'>Vai 158.000</a>sā vṛddhā kathayati—uktaṃ tasyā mayā tannimittam |<br>
<a class='ref vai' id='vai158.001' href='#vai158.001'>Vai 158.001</a> tayā mama nimitte na pratijñātam |<br>
sā ca dārikā hīvyapatrāpyagṛhītā na kiṃcidvakṣyati |<br>
<a class='ref vai' id='vai158.002' href='#vai158.002'>Vai 158.002</a> na ca śarīramāvṛtaṃ kariṣyati |<br>
na tvayā tasyā vā anveṣaṇe yatnaḥ karaṇīyaḥ |<br>
<a class='ref vai' id='vai158.003' href='#vai158.003'>Vai 158.003</a> tatastena vaṇigdārakeṇa tasyā vṛddhāyā abhihitam—kutrāsmākaṃ saṃgataṃ bhaviṣyati? tayā abhihitam—madīye gṛhe |<br>
<a class='ref vai' id='vai158.004' href='#vai158.004'>Vai 158.004</a> tenoktam—kutrāvakāśe tava gṛham? tato ’sya tayā vṛddhayā gṛhaṃ vyapadiṣṭam |<br>
<a class='ref vai' id='vai158.005' href='#vai158.005'>Vai 158.005</a> sā ca vṛddhā tasyā vaṇikpatnyāḥ sakāśaṃ gatvā kathayati—icchāpitaḥ sa vo ’ yaṃ dārakaḥ |<br>
<a class='ref vai' id='vai158.006' href='#vai158.006'>Vai 158.006</a> sā kathayati—kutrāvakāśe saṃgataṃ bhaviṣyati? madīye gṛhe |<br>
<a class='ref vai' id='vai158.007' href='#vai158.007'>Vai 158.007</a> sa ca dārakaḥ kāryāṇi kṛtvā gataḥ |<br>
anupūrveṇa bhuktvā tasyā mātuḥ kathayati—gacchāmyaham |<br>
<a class='ref vai' id='vai158.008' href='#vai158.008'>Vai 158.008</a> vayasyagṛhe svapsye |<br>
tato ’sya mātrāpyanujñātam—gaccha |<br>
sa dārako labdhānujñastasyā vṛddhāyā gṛhaṃ gataḥ |<br>
<a class='ref vai' id='vai158.009' href='#vai158.009'>Vai 158.009</a> tasya dārakasya tasmin gṛhe gatasya ratikrīḍākālamāgamayamānasya tiṣṭhato niśikālamapratyabhijñātam |<br>
<a class='ref vai' id='vai158.010' href='#vai158.010'>Vai 158.010</a> rūpe kāle sā mātā asya vaṇigdārakasya tasminneva gṛhe ratikrīḍāmanubhavanārthaṃ tatraiva gatā |<br>
<a class='ref vai' id='vai158.011' href='#vai158.011'>Vai 158.011</a> gatvā ca tasmin gṛhe vikālamavyaktiṃ vibhāvyamāne rūpākṛtau nirgūḍhenopacārakrameṇa ratikrīḍāṃ putreṇa sārdhamanubhavituṃ pravṛttā pāpakenāsaddharmeṇa |<br>
<a class='ref vai' id='vai158.013' href='#vai158.013'>Vai 158.013</a> sā ca parikṣīṇāyāṃ rātrau anubhūtaratikrīḍā satamondhakāre kālāyāmeva rajanyāmavibhāvyamānarūpākṛtau svagṛhaṃ gacchati |<br>
<a class='ref vai' id='vai158.014' href='#vai158.014'>Vai 158.014</a> sa cāpi vaṇigdārako ratikrīḍāmanubhūya prabhātāyāṃ rajanyāṃ bhāṇḍāvāriṃ gatvā kuṭumbakāryāṇi karoti |<br>
<a class='ref vai' id='vai158.015' href='#vai158.015'>Vai 158.015</a> evaṃ dvirapi trirapi |<br>
tatra vṛddhāyā gṛhe ratikrīḍāmanubhavaṃśca cirakālamevaṃ vartamānena ratikrīḍākrameṇa tasya dārakasya sā mātā cintayituṃ pravṛttā—kiyatkālamabyadgṛhamahamevamavibhāvyamānarūpā ratikrīḍāmanubhaviṣyāmi? yannvahamasyaitat ratikrīḍākramaṃ tathāvidhaṃ krameṇa saṃvedayeyam, yathā ihaiva gṛhe ratikrīḍā bhavet |<br>
<a class='ref vai' id='vai158.019' href='#vai158.019'>Vai 158.019</a> iti saṃcintya tatraiva vṛddhāgṛhe gatvā ratikrīḍāṃ putreṇa sārdhamanubhūya rajanyāḥ kṣaye satamondhakārakāle tasya dārakasyoparimaṃ prāvaraṇaṃ nivasyātmanīyāṃ ca śirottarapaṭṭikāṃ tyaktvā svagṛhaṃ gatā |<br>
<a class='ref vai' id='vai158.021' href='#vai158.021'>Vai 158.021</a> sa ca dārakaḥ prabhāakāle tāṃ paṭṭikāṃ śirasi mañcasyāvatiṣṭhantīṃ saṃpaśyati |<br>
<a class='ref vai' id='vai158.022' href='#vai158.022'>Vai 158.022</a> ātmīyāmevopariprāvaraṇapotrīmalabhamānastatraiva tāṃ paṭṭikāṃ saṃlakṣya tyaktvā bhāṇḍāvārīṃ gatvā yugalamanyaṃ prāvṛtya svagṛhaṃ gataḥ |<br>
<a class='ref vai' id='vai158.023' href='#vai158.023'>Vai 158.023</a> tatra ca gataḥ saṃpaśyati tamevātmīyaṃ pravaraṇaṃ tasyā mātuḥ śirasi prāvṛtam |<br>
<a class='ref vai' id='vai158.024' href='#vai158.024'>Vai 158.024</a> dṛṣṭvā ca tāṃ mātaraṃ pṛcchati—amba, kuto ’yaṃ śirasi prāvaraṇo ’bhyāgatah? yatastayā abhihitam—adyāpyahaṃ tavāmbā? evaṃ cirakālaṃ tava mayā sārdhaṃ kāmān paribhuñjato ’dyāpyahaṃ tava saivāmbā? yataḥ sa vaṇigdārakastathāvidhaṃ mātṛvacanamupaśrutya saṃmūḍho vihvalacetā bhūmau nipatitaḥ |<br>
<a class='ref vai' id='vai158.027' href='#vai158.027'>Vai 158.027</a> tatastayā sa mātrā ghaṭajalapariṣekeṇāvasiktaḥ |<br>
sa jalapariṣekāvasikto dārakaścireṇa kālena pratyāgataprāṇastayā mātrā samāśvāsyate—kimevaṃ khedamupāgatastvam? asmadīyaṃ vacanamupaśrutya dhīramanā bhavasva |<br>
<a class='ref vai' id='vai158.029' href='#vai158.029'>Vai 158.029</a> na te viṣādaḥ karaṇīyaḥ |<br>
sa dārakastasyāḥ kathayati—kathamahaṃ khedaṃ na kariṣyāmi saṃmohaṃ vā, yena mayā evaṃvidhaṃ pāpakaṃ karma kṛtam? tataḥ sa tayābhihitah—na te manaḥśūkaṃsdminnarthe utpādayitavyam |<br>
<a class='ref vai' id='vai158.031' href='#vai158.031'>Vai 158.031</a> panthāsamo mātṛgrāmaḥ |<br>
yenaivaṃ hi yathā pitā gacchati, putro ’pi tenaiva gacchati |<br>
<a class='ref vai' id='vai158.032'>Vai 158.032</a> na cāsau panthā putrasyānugacchato doṣakārako <a class='ref vai' id='vai159.000' href='#vai158.032'>Vai 158.032</a> na cāsau panthā putrasyānugacchato doṣakārako <a class='ref vai' id='vai159.000'>Vai 159.000</a>bhavati, evameva mātṛgrāmaḥ |<br>
<a class='ref vai' id='vai159.001' href='#vai159.001'>Vai 159.001</a> tīryasamo ’pi ca mātṛgrāmaḥ |<br>
yatraiva hi tīrye pitā snāti, putro ’pi tasmin snāti, na ca tīryaṃ putrasya snāyato doṣakārakaṃ bhavati |<br>
<a class='ref vai' id='vai159.002' href='#vai159.002'>Vai 159.002</a> evameva mātṛgrāmaḥ |<br>
api ca pratyanteṣu janapadeṣu dharmataivaiṣā yasyāmeva pitā asaddharmeṇābhigacchati, tāmeva putro ’pyadhigacchati |<br>
<a class='ref vai' id='vai159.004' href='#vai159.004'>Vai 159.004</a> evamasau vaṇigdārako mātrā bahuvidhairanunayavacanairvinītaśokastayā mātrā tasmin pātake ’saddharme punaḥ punaratīva saṃjātarāgaḥ pravṛttaḥ |<br>
<a class='ref vai' id='vai159.005' href='#vai159.005'>Vai 159.005</a> tena ca śreṣṭhinā gṛhe lekhyo ’nupreṣitaḥ |<br>
bhadre, dhīrorjitamahotsāhā bhavasva |<br>
<a class='ref vai' id='vai159.006' href='#vai159.006'>Vai 159.006</a> ahamapi lekhānupadamevāgamiṣye |<br>
sā vaṇikpatnī tathāvidhaṃ lekhārthaṃ śrutvā vaimanasyajātā cintayituṃ pravṛttā—mahāntaṃ kālaṃ mama tasyāgamanamudīkṣamāṇāyāḥ |<br>
<a class='ref vai' id='vai159.007' href='#vai159.007'>Vai 159.007</a> tadā nāgataḥ |<br>
<a class='ref vai' id='vai159.008' href='#vai159.008'>Vai 159.008</a> idānīṃ mayā evaṃvidhenopakrameṇa putraṃ ca paricaritvā sa cāgamiṣyati |<br>
ka upāyaḥ syāt yadahaṃ tamihāsamprāptameva jīvitāt vyaparopayeyam? iti saṃcintya taṃ putramāhūya kathayati—pitrā te lekhyo ’nupreṣitah āgamiṣyatīti |<br>
<a class='ref vai' id='vai159.010' href='#vai159.010'>Vai 159.010</a> jājase ’smābhiridānīṃ kiṃ karaṇīyamiti? gacchasva, pitaramasamprāptameva ghātaya |<br>
<a class='ref vai' id='vai159.011' href='#vai159.011'>Vai 159.011</a> sa kathayati—kathamahaṃ pitaraṃ ghātayiṣye? yadā asau na prasahate pitṛvadhaṃ kartum, tadā tayā mātrā bhūyo ’nuvṛttivacanairabhihitah—tasyānuvṛttivacanairucyamānasya kāmeṣu saṃraktasyādhyavasāyo jātaḥ pitṛvadhaṃ prati |<br>
<a class='ref vai' id='vai159.013' href='#vai159.013'>Vai 159.013</a> kāmān khalu pratisevato na hi kiṃcit pāpakaṃ karmākaraṇīyamiti vadāmi |<br>
<a class='ref vai' id='vai159.014' href='#vai159.014'>Vai 159.014</a> tatastenoktam—kenopāyena ghātayāmi? tayā abhihitam—ahamevopāyaṃ saṃvidhāsye |<br>
<a class='ref vai' id='vai159.015' href='#vai159.015'>Vai 159.015</a> ityuktvā viṣamādāya samitāyāṃ miśrayitvā maṇḍilakān paktvā anye ’pi ca nirviṣāḥ paktāḥ |<br>
<a class='ref vai' id='vai159.016' href='#vai159.016'>Vai 159.016</a> yatastaṃ dārakamāhūya kathayati—gacchasva |<br>
<a class='ref vai' id='vai159.017' href='#vai159.017'>Vai 159.017</a> amī saviṣā maṇḍilakā nirviṣāśca |<br>
gṛhya pitṛsakāśaṃ gatvā ca tasya viśvastasyaikatra bhuñjata etān saviṣān maṇḍilakān prayacchasva, ātmanā ca nirviṣān bhakṣaya |<br>
<a class='ref vai' id='vai159.018' href='#vai159.018'>Vai 159.018</a> tataḥ sa dārakastena lekhavāhikamanuṣyeṇa sārdhaṃ tān maṇḍilakān gṛhya gataḥ pitṛsakāśam |<br>
<a class='ref vai' id='vai159.019' href='#vai159.019'>Vai 159.019</a> āgamya pitā asya atīva taṃ putraṃ dṛṣṭvā abhirūpaprāsādikaṃ maheśākhyaṃ prāmodyaṃ prāptaḥ |<br>
<a class='ref vai' id='vai159.020' href='#vai159.020'>Vai 159.020</a> sahyāsahyaṃ pṛṣṭvā teṣāṃ teṣāṃ vaṇijāmākhyāti—ayaṃ bhavanto ’smākaṃ putraḥ |<br>
<a class='ref vai' id='vai159.021' href='#vai159.021'>Vai 159.021</a> yadā tena dārakeṇa saṃlakṣitaṃ sarvatra ahamanena pitrā pratisaṃvedita iti, tatastaṃ pitaramāha—tāta, ambayā maṇḍilakāḥ praheṇakamanupreṣitam |<br>
<a class='ref vai' id='vai159.023' href='#vai159.023'>Vai 159.023</a> tattātaḥ paribhuñjatu |<br>
paścāttena pitrā sārdhamekaphalāyāṃ bhuñjatā tasya pituḥ saviṣā maṇḍilakā dattāḥ, ātmanā nirviṣāḥ prabhakṣitāḥ |<br>
<a class='ref vai' id='vai159.024' href='#vai159.024'>Vai 159.024</a> yato ’sya pitā tān saviṣān maṇḍilakān bhakṣayitvā bhṛtaḥ |<br>
<a class='ref vai' id='vai159.025' href='#vai159.025'>Vai 159.025</a> tasya ca pituḥ kāladharmaṇā yuktasya ca dārako na kenacit pāpakaṃ karma kurvāṇo ’bhiśaṅkito vā pratisaṃvedito vā |<br>
<a class='ref vai' id='vai159.026' href='#vai159.026'>Vai 159.026</a> paścāttairiṣṭasnigdhasuhṛdbhirvaṇigbhiḥ śocayitvā yattattu kiṃcittasya vaṇijo bhaṇḍamāsīddhiraṇyasuvarṇaṃ vā, tattasya dārakasya dattam |<br>
<a class='ref vai' id='vai159.028' href='#vai159.028'>Vai 159.028</a> sa dārakastaṃ bhāṇḍaṃ hiraṇyasuvarṇaṃ paitṛkaṃ gṛhya svagṛhamanuprāptaḥ |<br>
<a class='ref vai' id='vai159.029' href='#vai159.029'>Vai 159.029</a> tasya ca gatasya svagṛhaṃ sā mātā pracchannāsaddharmeṇa taṃ putraṃ paricaramāṇā ratiṃ nādhigacchati, anabhiratarūpā ca taṃ putraṃ vadati—kiyatkālaṃ vayamevaṃ pracchannena krameṇa ratikrīḍāmanubhaviṣyāmah? yannu vayamasmāddeśādanyadeśāntaraṃ gatvā prakāśakrameṇa niḥśaṅkā bhūtvā jāyāpatīti vikhyātadharmāṇaḥ sukhaṃ prativasema |<br>
<a class='ref vai' id='vai159.032'>Vai 159.032</a> tatastau gṛhaṃ tyaktvā <a class='ref vai' id='vai160.000' href='#vai159.032'>Vai 159.032</a> tatastau gṛhaṃ tyaktvā <a class='ref vai' id='vai160.000'>Vai 160.000</a>mitrasvajanasambandhivargānapahāya purāṇadāsīdāsakarmakarāṃstyaktvā yāvadarthajātaṃ hiraṇyasuvarṇaṃ ca gṛhya anyaviṣayāntaraṃ gatau |<br>
<a class='ref vai' id='vai160.002' href='#vai160.002'>Vai 160.002</a> tatra gatvā janapadeṣu vikhyāpayamānau jāyāpatikamiti ratikrīḍāmanubhavamānau vyavasthitau |<br>
<a class='ref vai' id='vai160.003' href='#vai160.003'>Vai 160.003</a> yāvadarhan bhikṣuḥ kenacit kālāntareṇa janapadacārikāṃ caraṃs tamadhiṣṭhānamanuprāptaḥ |<br>
<a class='ref vai' id='vai160.004' href='#vai160.004'>Vai 160.004</a> tena tatra piṇḍapātamanvāhiṇḍatā vīthyāṃ niṣadya ayaṃ vaṇigdharmaṇā saṃvyavahāramāṇaḥ sa dārako dṛṣṭaḥ |<br>
<a class='ref vai' id='vai160.005' href='#vai160.005'>Vai 160.005</a> dṛṣṭvā cārogyayitvā cābhibhāṣyoktah—mātuste kuśalam? sa ca dārakastamarhantaṃ tathā abhivadamānamupaśrutya saṃbhinnacetāḥ svena duścaritena karmaṇā śaṅkitamanāścintayituṃ pravṛttaḥ |<br>
<a class='ref vai' id='vai160.007' href='#vai160.007'>Vai 160.007</a> sa vicintya mātṛsakāśaṃ gatvā saṃvedayati—yatirabhyāgataḥ, yo ’sau asmadgṛhamupasaṃkrāmati, eṣa sa ihādhiṣṭhāne pratisaṃvedayiṣyati eṣā asya dārakasya māteti |<br>
<a class='ref vai' id='vai160.009' href='#vai160.009'>Vai 160.009</a> vayaṃ cehaṃ jāyāpatikamiti khyātau |<br>
kathameṣa śakyaṃ ghātayitum? tatastayoḥ saṃcintya taṃ gṛhamenamupanimantrayitvā bhuñjānaṃ ghātayāmaḥ |<br>
<a class='ref vai' id='vai160.010' href='#vai160.010'>Vai 160.010</a> tatastayorevaṃ saṃcintya so ’rhan bhikṣurantargṛhamupanimantrayitvā bhojayitumārabdhaḥ |<br>
<a class='ref vai' id='vai160.011' href='#vai160.011'>Vai 160.011</a> sa dārako gūḍhaśastro bhūtvā arhantaṃ bhojayituṃ mātrā saha nirjanaṃ gṛhaṃ kṛtvā sa cārhadbhikṣubhuktvā tasmādgṛhādviśrabdhacārakrameṇa pratinirgataḥ |<br>
<a class='ref vai' id='vai160.013' href='#vai160.013'>Vai 160.013</a> tatastena jīvitād vyaparopayati |<br>
<a class='ref vai' id='vai160.014' href='#vai160.014'>Vai 160.014</a> kāmāśca lavaṇodakasadṛśāḥ |<br>
yathā yathā sevyanti, tathā tathā tṛṣṇā vṛddhimupayāti |<br>
<a class='ref vai' id='vai160.015' href='#vai160.015'>Vai 160.015</a> tasya dārakasya sā mātā taṃ putramasaddharmeṇānuvartamānā tasminnevādhiṣṭhāne śreṣṭhiputreṇa sārdhaṃ pracchannakāmā asaddharmeṣu saktacittā jātā |<br>
<a class='ref vai' id='vai160.016' href='#vai160.016'>Vai 160.016</a> tasya dārakasya tathāvidha upakramaḥ pratisaṃviditaḥ |<br>
<a class='ref vai' id='vai160.017' href='#vai160.017'>Vai 160.017</a> tasya dārakasya tathāvidha upakramaḥ pratisaṃviditaḥ |<br>
tatastena tasya māturuktam—amba nivartasvedṛśāddoṣāt |<br>
<a class='ref vai' id='vai160.018' href='#vai160.018'>Vai 160.018</a> sā ca tasmiñ śreṣṭhiputre saṃraktacittā dvirapi trirapyucyamānā na nirvartate |<br>
tatastena niṣkoṣamāsiṃ kṛtvā sā mātā jīvitādvyaparopitā |<br>
<a class='ref vai' id='vai160.019' href='#vai160.019'>Vai 160.019</a> yadā tasya trīṇyānantaryāṇi paripūrṇāni, tadā devatābhirjanapadeṣvārocitam—pāpa eṣa pitṛghātako ’rhaddhātako mātṛghātakaśca |<br>
<a class='ref vai' id='vai160.021' href='#vai160.021'>Vai 160.021</a> trīṇyanenānantaryāṇi narakakarmasaṃvartanīyāni karmāṇi kṛtānyupacitāni |<br>
tatastenādhiṣṭhānajanena tacchrutvā tadadhiṣṭhānānnirvāsitaḥ |<br>
<a class='ref vai' id='vai160.022' href='#vai160.022'>Vai 160.022</a> sa yadā nirvāsitastasmādadhiṣṭhānāt tadā cintayituṃ pravṛttah—asti cāsya buddhaśāsane kaścidevānunayah? evaṃ manasi kṛtam—gacchāmi, idānīṃ pravrajāmīti |<br>
<a class='ref vai' id='vai160.024' href='#vai160.024'>Vai 160.024</a> sa ca vihāraṃ gatvā bhikṣusakāśamupasaṃkramya evaṃ kathayati—ārya, pravrajeyam |<br>
<a class='ref vai' id='vai160.025' href='#vai160.025'>Vai 160.025</a> tatastena bhikṣuṇā uktam—mā tāvat pitṛghātako ’si? tena bhikṣurabhihitah—asti mayā ghātitaḥ pitā |<br>
<a class='ref vai' id='vai160.026' href='#vai160.026'>Vai 160.026</a> tataḥ punaḥ pṛṣṭah—mā tāvanmātṛghātako ’si? tenoktam—ārya, ghātitā mayā mātā |<br>
<a class='ref vai' id='vai160.027' href='#vai160.027'>Vai 160.027</a> sa bhūyaḥ pṛṣṭah—mā tāvadarhadvadhaste kṛtah? tataḥ sa kathayati—arhannapi ghātitaḥ |<br>
<a class='ref vai' id='vai160.028' href='#vai160.028'>Vai 160.028</a> tatastena bhikṣuṇā abhihitah—ekaikena eṣāṃ karmāṇāmācaraṇānna pravrajyārho bhavasi, prāgeva samastānām |<br>
<a class='ref vai' id='vai160.029' href='#vai160.029'>Vai 160.029</a> gaccha vatsa, nāhaṃ pravrājayiṣye |<br>
<a class='ref vai' id='vai160.030' href='#vai160.030'>Vai 160.030</a> tataḥ sa puruṣo ’nyasya bhikṣoḥ sakāśamupasaṃkramya kathayati—ārya pravrajeyam |<br>
<a class='ref vai' id='vai160.031' href='#vai160.031'>Vai 160.031</a> tatastenāpi bhikṣuṇā anupūrveṇa pṛṣṭvā pratyākhyātaḥ |<br>
tataḥ paścādanyasya bhikṣoḥ sakāśaṃ gataḥ |<br>
<a class='ref vai' id='vai160.032' href='#vai160.032'>Vai 160.032</a> tamapi tathaiva pravrajyāmāyācate |<br>
tenāpi tathā anupūrvakrameṇa pṛṣṭvā pratyākhyātaḥ |<br>
sa yadā <a class='ref vai' id='vai161.000' href='#vai161.000'>Vai 161.000</a>dvirapi trirapi pravrajyāmāyācamāno ’pi bhikṣubhir na pravrājitaḥ, tadā amarṣajātaścintayituṃ pravṛttah—yā api sarvasādhāraṇā pravrajyā, tāmahamapyāyācanna labhāmi |<br>
<a class='ref vai' id='vai161.002' href='#vai161.002'>Vai 161.002</a> tatastena tasmin vihāre śayitānāṃ bhikṣūṇāmagnirdattaḥ |<br>
<a class='ref vai' id='vai161.003' href='#vai161.003'>Vai 161.003</a> tasmin vihāre ’gniṃ datvā anyatra vihāraṃ gataḥ |<br>
tatrāpi gatvā bhikṣūṇāmupasaṃkramya pravrajyāmāyācate |<br>
<a class='ref vai' id='vai161.004' href='#vai161.004'>Vai 161.004</a> tairapi tathaivānupūrveṇa pṛṣṭvā pratyākhyātaḥ |<br>
tatrāpi tena tathaiva pratihatacetasā agnirdattaḥ |<br>
<a class='ref vai' id='vai161.005' href='#vai161.005'>Vai 161.005</a> tatrāpi vihāre bahavo bhikṣavaḥ śaikṣāśaikṣāśca dagdhāḥ |<br>
<a class='ref vai' id='vai161.006' href='#vai161.006'>Vai 161.006</a> evaṃ tasyānekān vihārān dahataḥ sarvatra śabdo visṛtah—evaṃvidhaścaivaṃvidhaśca pāpakarmakārī puruṣo bhikṣubhyaḥ pravrajyāmalabhan vihārān bhikṣūṃśca dahatīti |<br>
<a class='ref vai' id='vai161.007' href='#vai161.007'>Vai 161.007</a> sa ca puruṣo ’nyavihāraṃ prasthitaḥ |<br>
<a class='ref vai' id='vai161.008' href='#vai161.008'>Vai 161.008</a> tatra ca vihāre bodhisattvajātīyo bhikṣuḥ prativasati tṛpitaḥ |<br>
tena śrutaṃ sa evaṃ duṣkarakarmakārī puruṣa ihāgacchatīti |<br>
<a class='ref vai' id='vai161.009' href='#vai161.009'>Vai 161.009</a> yataḥ sa bhikṣustasya puruṣasyāsamprāptasyaiva tasmin vihāre pratyudgataḥ |<br>
<a class='ref vai' id='vai161.010' href='#vai161.010'>Vai 161.010</a> sa taṃ puruṣaṃ sametya kathayati—bhadramukha, kimetat? yato ’sya puruṣeṇoktam—ārya, pravrajyāṃ na labhāmi |<br>
<a class='ref vai' id='vai161.011' href='#vai161.011'>Vai 161.011</a> tatastena bhikṣuṇām uktam—āgaccha vatsa, ahaṃ te pravrājayāmīti |<br>
<a class='ref vai' id='vai161.012' href='#vai161.012'>Vai 161.012</a> paścāt tena bhikṣuṇā tasya puruṣasya śiro muṇḍāpayitvā kāṣāyāṇi vastrāṇi dattāni |<br>
<a class='ref vai' id='vai161.013' href='#vai161.013'>Vai 161.013</a> paścāt sa puruṣaḥ kathayati—ārya, śikṣāpadāni me ’nuprayaccha |<br>
tatastena bhikṣuṇā uktah—kiṃ te śikṣāpadaiḥ prayojanam? evaṃ sarvakālaṃ vadasva—namo buddhāya, namo dharmāya, namaḥ saṃghāyeti |<br>
<a class='ref vai' id='vai161.015' href='#vai161.015'>Vai 161.015</a> paścāt sa bhikṣustasya puruṣasya dharmadeśanāmārabdhaḥ kartum—tvamevaṃvidhaścaivaṃvidhaśca pāpakarmakārī sattvo yadi kadācidbuddhaśabdaṃ śṛṇoṣi, smṛtiṃ pratilabhethāḥ |<br>
<a class='ref vai' id='vai161.016' href='#vai161.016'>Vai 161.016</a> athāsau tripiṭo bhikṣuścyutaḥ kālagato deveṣupapannaḥ |<br>
<a class='ref vai' id='vai161.017' href='#vai161.017'>Vai 161.017</a> sa cāpi puruṣaścyutaḥ kālagato narakeṣūpapannaḥ |<br>
|<br>
<a class='ref vai' id='vai161.018' href='#vai161.018'>Vai 161.018</a> yato bhagavānāha—kiṃ manyadhve bhikṣavah? yo ’sau atīte ’dhvani bhikṣus tripiṭah āsa, ahameva sa tena kālena tena samayena |<br>
<a class='ref vai' id='vai161.019' href='#vai161.019'>Vai 161.019</a> yo ’sau pāpakarmakārī sattvo mātāpitrarhaddhātakaḥ, eṣa eva dharmaruciḥ |<br>
<a class='ref vai' id='vai161.020' href='#vai161.020'>Vai 161.020</a> idaṃ mama tṛtīye ’saṃkhyeye ’sya dharmarucerdarśanam |<br>
tadahaṃ saṃdhāya kathayāmi—cirasya dharmaruce, sucirasya dharmaruce, suciracirasya dharmaruce |<br>
<a class='ref vai' id='vai161.021' href='#vai161.021'>Vai 161.021</a> yāvacca mayā bhikṣavastribhirasaṃkhyeyaiḥ ṣaḍbhiḥ pāramitābhiranyaiśca duṣkaraśatasahasrairanuttarā samyaksambodhiḥ samudānītā, tāvadanena dharmarucinā yadbhūyasā narakatiryakṣu kṣipitam |<br>
|<br>
<a class='ref vai' id='vai161.024' href='#vai161.024'>Vai 161.024</a> idamavocadbhagavān |<br>
āttamanasaste bhikṣavo bhagavato bhāṣitamabhyanandan |<br>
|<br>
<a class='ref vai' id='vai161.025' href='#vai161.025'>Vai 161.025</a> dharmarucyavadānamaṣṭādaśam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
