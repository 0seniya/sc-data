<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='divy23' lang='san'>
<header>
<ul>
<li class='division'>Divyāvadānam</li>
</ul>
<h1>23. saṅgharakṣitāvadānam</h1>
</header>
<p><a class='ref vai' id='vai204.001'>Vai 204.001</a> kiṃ mahāllenādhigatam? ekottarikā |<br>
<a class='ref vai' id='vai204.002'>Vai 204.002</a> ayaṃ tāvat khustikayā ekottarikayā dharmaṃ deśayati—amī bhikṣavo dharmakathikā yuṃktamutkamuktapratibhānāḥ |<br>
<a class='ref vai' id='vai204.003'>Vai 204.003</a> kasmānnaitānadhyeṣayasi? sa tairabhihitah—mahalla, kiṃ tvayā adhigatam? sa kathayati—ekottarikā |<br>
<a class='ref vai' id='vai204.004'>Vai 204.004</a> te kathayanti—tvaṃ tāvanmahalla khustikayā ekottarikayā dharmaṃ deśayasi |<br>
<a class='ref vai' id='vai204.005'>Vai 204.005</a> amī bhikṣavastṛpitā dharmakathikā yuktamuktapratibhānāḥ |<br>
<a class='ref vai' id='vai204.006'>Vai 204.006</a> kasmānnaitānadhyeṣayasi? sa kathayati—āryāḥ, yūyaṃ kasyārthe na deśayata? kimahaṃ nivārayāmīti? te kathayanti—nandopananda, prativadatyeṣo ’smākaṃ mahallaḥ |<br>
<a class='ref vai' id='vai204.007'>Vai 204.007</a> kuruta asyotkṣepaṇīyaṃ karma |<br>
<a class='ref vai' id='vai204.008'>Vai 204.008</a> sa saṃlakṣayati—yadi me utkṣepaṇīyaṃ karma kariṣyanti, nāgabhavane ’pyahamavakāśaṃ na lapsye |<br>
<a class='ref vai' id='vai204.009'>Vai 204.009</a> sa teṣāṃ śayitakānāṃ taṃ vihāramantarhāpayitvā mahāsamudraṃ praviṣṭaḥ |<br>
te vālukāsthale śayitakāstiṣṭhanti |<br>
<a class='ref vai' id='vai204.010'>Vai 204.010</a> nandopananda, uttiṣṭha siṃhāsanaṃ prajñāpaya, dharmaṃ deśayāmaḥ |<br>
te kathayanti—ko ’pyasau devo vā nāgo vā yakṣo vā bhagavatyabhiprasanno buddhe dharme saṃghe kārān kurvan, so ’smābhirviheṭhitaḥ |<br>
<a class='ref vai' id='vai204.012'>Vai 204.012</a> etat prakaraṇaṃ bhikṣavo bhagavata ārocayanti |<br>
bhagavānāha—yo ’sau bhikṣavo nirmito yadi ṣaḍvargikairbhikṣubhir na viheṭhito ’bhaviṣyat, yāvacchāsanakoṭimuddhāṭako buddhe dharme saṃghe kārānakariṣyat |<br>
<a class='ref vai' id='vai204.014'>Vai 204.014</a> bhagavān saṃlakṣayati—yaḥ kaścidādīnavo bhikṣavaḥ, anadhīṣṭo dharmaṃ deśayati, tasmānna bhikṣuṇā^nadhīṣṭena dharmo deśayitavyaḥ |<br>
<a class='ref vai' id='vai204.015'>Vai 204.015</a> bhikṣuranadhīṣṭo dharmaṃ deśayati, sātisāro bhavati |<br>
<a class='ref vai' id='vai204.016'>Vai 204.016</a> anāpattayastanmukhikayā nirgatā bhavanti |<br>
|<br>
<a class='ref vai' id='vai204.017'>Vai 204.017</a> śrāvastyāṃ buddharakṣito nāma gṛhapatiḥ prativasati āḍhyo mahādhano mahābhogaḥ |<br>
tena sadṛśāt kulāt kalatramānītam |<br>
<a class='ref vai' id='vai204.018'>Vai 204.018</a> sa tayā sārdhaṃ krīḍate ramate paricārayati |<br>
tasya krīḍato ramataḥ paricārayataḥ patnī āpannasattvā saṃvṛttā |<br>
<a class='ref vai' id='vai204.019'>Vai 204.019</a> āyuṣmāñ śāriputro vaineyāpekṣayā tatkulamupasaṃkrāntaḥ |<br>
<a class='ref vai' id='vai204.020'>Vai 204.020</a> tena sa gṛhapatiḥ sapatnīkaḥ śaraṇagamanaśikṣāpadeṣu pratikṣṭhāpitaḥ |<br>
apareṇa samayena sā tasya patnī āpannasattvā savṛttā |<br>
<a class='ref vai' id='vai204.021'>Vai 204.021</a> āyuṣmāñ śāriputrastasya ca vaineyakālaṃ jñātvā ekākyeva tat kulamupasaṃkrāntaḥ |<br>
<a class='ref vai' id='vai204.022'>Vai 204.022</a> sa gṛhapatiḥ kathayati—nāstyāryaśāriputrasya kaścit paścācchramaṇah? sa kathayati—gṛhapate, kimasmākaṃ kāśadhānādvā kuśadhānādvā paścācchramaṇā bhavanti? api tu ye bhavadvidhānāṃ sakāśāllabhyante, asmākaṃ te paścācchramaṇā bhavanti |<br>
<a class='ref vai' id='vai204.025'>Vai 204.025</a> buddharakṣito gṛhapatih—ārya, mama patnī āpannasattvā saṃvṛttā |<br>
yadi putraṃ janayiṣyati, tamahamāryasya paścācchramaṇaṃ dāsyāmi |<br>
<a class='ref vai' id='vai204.026'>Vai 204.026</a> sa kathayati—gṛhapate, aupayikam |<br>
|<br>
<a class='ref vai' id='vai204.027'>Vai 204.027</a> sā aṣṭānāṃ vā navānāṃ vā māsānām <span class='supplied'>atyayāt</span> prasūtā |<br>
dārako jāto ’bhirūpo darśanīyaḥ prāsādiko gauraḥ kanakavarṇaśchatrākāraśirāḥ pralambabāhurvistīrṇalalāṭaḥ saṃgatabhrūstuṅganāsaḥ |<br>
<a class='ref vai' id='vai204.029'>Vai 204.029</a> tasya jñātayaḥ saṃgamya trīṇi saptakānyekaviṃśatidivasāni vistareṇa jātasya jātimahaṃ kṛtvā nāmadheyaṃ vyavasthāpayanti—kiṃ bhavatu dārakasya nāma? ayaṃ dārako buddharakṣitasya gṛhapateḥ putraḥ |<br>
<a class='ref vai' id='vai204.031'>Vai 204.031</a> bhavatu dārakasya saṃgharakṣito nāma |<br>
yasminneva divase saṃgharakṣito jātaḥ, tasminneva divase pañcānāṃ vaṇikśatānāṃ pañca putraśatāni jātāni |<br>
<a class='ref vai' id='vai204.032'>Vai 204.032</a> teṣāmapi kulasadṛśāni <a class='ref vai' id='vai205.000'>Vai 205.000</a>nāmadheyāni vyavasthāpitāni | <a class='ref vai' id='vai205.001'>Vai 205.001</a></p>
<p>saṃgharakṣito dāraka unnīyate vardhyate kṣīreṇa dadhnā navanītena sarpiṣā sarpimaṇḍena anyaiścottaptottaptairupakaraṇaviśeṣaiḥ |<br>
<a class='ref vai' id='vai205.002'>Vai 205.002</a> āśu vardhate hradasthamiva paṅkajam |<br>
<a class='ref vai' id='vai205.003'>Vai 205.003</a> yadā mahān samṛttaḥ, tadā āyuṣmāñ śāriputrastasya vaineyakālaṃ jñātvā ekākyeva tatkulamupasaṃkramya nimittamupadarśayitumārabdhaḥ |<br>
<a class='ref vai' id='vai205.004'>Vai 205.004</a> buddharakṣitena gṛhapatinā saṃgharakṣito ’bhihitah—putra, ajāta eva tvaṃ mayā āryaśāriputrasya paścācchramaṇo datta iti |<br>
<a class='ref vai' id='vai205.006'>Vai 205.006</a> caramabhavikaḥ sa āyuṣmatā śāriputreṇa pravrājita upasampādita āgamacatuṣṭayaṃ ca grāhitaḥ |<br>
|<br>
<a class='ref vai' id='vai205.007'>Vai 205.007</a> athāpareṇa samayena tāni pañca vaṇikśatāni mahāsamudragamanīyaṃ paṇyaṃ samudānīya mahāsamudramavatartukāmāni kathayanti—kiṃcidvayaṃ bhavanta āryakamavatārayāma yo ’smākaṃ mahāsaudramadhyagatānāṃ dharmaṃ deśayiṣyati |<br>
<a class='ref vai' id='vai205.009'>Vai 205.009</a> te kathayati—bhavantaḥ, ayamasmākamāryasaṃgharakṣito vayasyakaḥ sahajanmikaḥ sahapāṃśukrīḍanakaḥ |<br>
<a class='ref vai' id='vai205.010'>Vai 205.010</a> etamevāvatārayāmaḥ |<br>
te tasya sakāśamupasaṃkrāntāḥ |<br>
ārya saṃgharakṣita, tvamasmākaṃ vayasyakaḥ sahajanmikaḥ sahapāṃśukrīḍanakaḥ |<br>
<a class='ref vai' id='vai205.011'>Vai 205.011</a> vayaṃ ca mahāsamudraṃ saṃprasthitāḥ |<br>
<a class='ref vai' id='vai205.012'>Vai 205.012</a> tvamapyasmābhiḥ sārdhamavatara, samudramadhyagatānāṃ dharmaṃ deśayiṣyasi |<br>
sa kathayati—nāhaṃ svādhīnaḥ |<br>
<a class='ref vai' id='vai205.013'>Vai 205.013</a> upādhyāyamavalokayata |<br>
te yenāyuṣmāñ śāriputrastenopasaṃkrāntāḥ |<br>
upasaṃkramya kathayanti—ārya śāriputra, ayamasmākamāryasaṃgharakṣito vayasyakaḥ sahajanmikaḥ sahapāṃśukrīḍanakaḥ |<br>
<a class='ref vai' id='vai205.014'>Vai 205.014</a> vayaṃ mahāsamudraṃ saṃprasthitāḥ |<br>
<a class='ref vai' id='vai205.015'>Vai 205.015</a> eṣo ’pyasmābhiḥ sārdhamavataratu, asmākaṃ mahāsamudramadhyagatānāṃ dharmaṃ deśayiṣyati |<br>
<a class='ref vai' id='vai205.016'>Vai 205.016</a> sa kathayati—bhagavantamavalokayata |<br>
te bhagavataḥ sakāśamupasaṃkrāntāḥ |<br>
bhagavan, vayaṃ mahāsamudraṃ saṃprasthitāḥ |<br>
<a class='ref vai' id='vai205.017'>Vai 205.017</a> ayamasmākamāryasaṃgharakṣito vayasyakaḥ sahajanmikaḥ sahapāṃśukrīḍanakaḥ |<br>
<a class='ref vai' id='vai205.018'>Vai 205.018</a> eṣo ’pyasmābhiḥ sārdhaṃ mahāsamudramavataratu |<br>
asmākaṃ mahāsamudramadhyagatānāṃ dharmaṃ deśayiṣyati |<br>
<a class='ref vai' id='vai205.019'>Vai 205.019</a> bhagavān saṃlakṣayati—astyeṣāṃ kānicit kuśalamūlāni? asti |<br>
kasyāntike pratibuddhāni? saṃgharakṣitasya bhikṣoḥ |<br>
<a class='ref vai' id='vai205.020'>Vai 205.020</a> tatra bhagavān saṃgharakṣitamāmantrayate—gaccha saṃgharakṣita, bhayabhairavasahiṣṇunā bhavitavyam |<br>
<a class='ref vai' id='vai205.021'>Vai 205.021</a> adhivāsayatyāyuṣmān saṃgharakṣito bhagavatastūṣṇībhāveṇa |<br>
|<br>
<a class='ref vai' id='vai205.023'>Vai 205.023</a> atha tāni pañca vaṇikśatāni kṛtakautukamaṅgalasvastyayanāni śakṭairbhārairmūḍhaiḥ piṭakairuṣṭrairgobhirgardabhaiḥ prabhūtaṃ paṇyamāropya mahāsamudraṃ saṃprasthitāni |<br>
<a class='ref vai' id='vai205.025'>Vai 205.025</a> te nipuṇataḥ samudrayānapātraṃ pratipadya mahāsamudramavatīrṇā dhanahārakāḥ |<br>
<a class='ref vai' id='vai205.026'>Vai 205.026</a> teṣāṃ mahāsamudramadhyagatānāṃ nāgairvahanaṃ vidhāritam |<br>
<a class='ref vai' id='vai205.027'>Vai 205.027</a> te devatāyācanaṃ kartumārabdhāh—yo ’smin mahāsamudre devo vā nāgo vā yakṣo vā prativasati, sa ācakṣatu kiṃ mṛgayatīti |<br>
<a class='ref vai' id='vai205.028'>Vai 205.028</a> mahāsamudrācchabdo niścarati—āryasaṃgharakṣitamasmākamanuprayacchatheti |<br>
<a class='ref vai' id='vai205.029'>Vai 205.029</a> te kathayati—āryasaṃgharakṣito ’smākaṃ vayasyakaḥ sahajanmikaḥ sahapāṃśukrīḍanako bhadantaśāriputreṇānupradattako bhagavatānuparītakaḥ |<br>
<a class='ref vai' id='vai205.030'>Vai 205.030</a> śreyo ’smākamanenaiva sārdhaṃ kālatriyā, na tvena vayaṃ saṃgharakṣitaṃ parityakṣyāmaḥ |<br>
<a class='ref vai' id='vai205.031'>Vai 205.031</a> te mantrayante āyuṣmatā saṃgharakṣitena śrutāḥ |<br>
<a class='ref vai' id='vai205.032'>Vai 205.032</a> sa kathayati—bhavantaḥ, kiṃ kathayante? kathayanti—ārya saṃgharakṣita mahāsamudrācchabdo <a class='ref vai' id='vai206.000'>Vai 206.000</a>niścaritah—āryasaṃgharakṣitamasmākamanuprayacchatheti |<br>
<a class='ref vai' id='vai206.001'>Vai 206.001</a> sa kathayati—kasmānnānuprayacchadhvam? te kathayanti—ārya, tvamasmākaṃ vayasyakaḥ sahajanmikaḥ sahapāṃśukrīḍanakaḥ |<br>
<a class='ref vai' id='vai206.002'>Vai 206.002</a> bhadantaśāriputreṇānupradattako bhagavatānupradattakaḥ |<br>
<a class='ref vai' id='vai206.003'>Vai 206.003</a> śreyo ’smākaṃ tvayaiva sārdhaṃ kālakriyā |<br>
na tveva vayamārya saṃgharakṣita tvāṃ parityakṣyāmaḥ |<br>
<a class='ref vai' id='vai206.004'>Vai 206.004</a> āyuṣmān saṃgharakṣitaḥ saṃlakṣayati—yaduktaṃ bhagavatā bhayabhairavasahiṣṇunā te bhavitavyamitīdaṃ tat |<br>
<a class='ref vai' id='vai206.005'>Vai 206.005</a> sa pātracīvaraṃ gṛhītvā ātmānaṃ mahāsamudre prakṣeptumārabdhaḥ |<br>
<a class='ref vai' id='vai206.006'>Vai 206.006</a> sa tairdṛṣṭaḥ |<br>
te kathayanti—āryasaṃgharakṣita kiṃ karoṣi, āryasaṃgharakṣita kiṃ karoṣīti |<br>
sa teṣa vikrośatāṃ mahāsamudre prapatitaḥ |<br>
<a class='ref vai' id='vai206.007'>Vai 206.007</a> muktaṃ tadvahanam |<br>
sa nāgairgṛhītvā nāgabhavanaṃ praveśitaḥ |<br>
|<br>
<a class='ref vai' id='vai206.008'>Vai 206.008</a> ārya saṃgharakṣita, iyaṃ vipaśyitaḥ samyaksambuddhasya gandhakuṭī |<br>
iyaṃ śikhino viśvabhuvaḥ krakucchandasya kanakamuneḥ kāśyapasyeyaṃ bhagavato gandhakuṭī |<br>
<a class='ref vai' id='vai206.009'>Vai 206.009</a> ārya saṃgharakṣita, bhagavataḥ sūtraṃ mātṛkā ca devamanuṣyeṣu pratiṣṭhitam |<br>
<a class='ref vai' id='vai206.010'>Vai 206.010</a> vayaṃ nāgā vinipatitaśarīrāḥ |<br>
aho bata, āryaḥ saṃghāṃ rakṣita ihāpyāgamacatuṣṭayaṃ pratiṣṭhāpayet |<br>
<a class='ref vai' id='vai206.011'>Vai 206.011</a> sa kathayati—evaṃ bhavatu |<br>
tena trayo nāgkumārā utsāhitāḥ |<br>
<a class='ref vai' id='vai206.012'>Vai 206.012</a> eko ’bhihitah—tvaṃ tāvat samyuktakamadhīṣva |<br>
dvitīyo ’bhihitah—tvamapi madhyamam |<br>
<a class='ref vai' id='vai206.013'>Vai 206.013</a> tṛtīyo ’bhihitah—tvamapi dīrghamamadhīṣva |<br>
sa kathayati—ahamapi tāmevaikottarikāṃ vimṛṣṭarūpāṃ prajvālayāmi |<br>
<a class='ref vai' id='vai206.014'>Vai 206.014</a> te ’dhyetumārabdhāḥ |<br>
tatraikaścakṣuṣī nimīliyatvodveśaṃ gṛhṇāti, dvitīyaḥ pṛṣṭhatomukha uddeśaṃ gṛhṇāti, tṛtīyo dūrataḥ sthitvoddeśaṃ gṛhṇāti |<br>
<a class='ref vai' id='vai206.015'>Vai 206.015</a> sa eva teṣāmekaḥ sagauravaḥ sapratīśa iti karaṇīyaiśca sarvatra pūrvaṃgamaḥ |<br>
<a class='ref vai' id='vai206.016'>Vai 206.016</a> ārya uttiṣṭha, dantakāṣṭha, dantakāṣṭhaṃ visarjaya, bhagavato maṇḍalakamāmārjaya, caityābhivandanaṃ kuru, bhuṅkṣva, śayyāṃ kalpayeti |<br>
<a class='ref vai' id='vai206.017'>Vai 206.017</a> sarvaistairāgamānyadhītāni |<br>
<a class='ref vai' id='vai206.018'>Vai 206.018</a> sa kathayati—ārya, adhītānyebhirāgamāni |<br>
kiṃ dhārayiṣyanti āhosvinnadhārayiṣyanti? sa kathayati—smṛtimattakā hyete dhārayiṣyanti, api tu doṣo ’styeṣām |<br>
<a class='ref vai' id='vai206.019'>Vai 206.019</a> sa kathayati—ārya, ko doṣah? sarve hyete ’gauravā apratīśāḥ |<br>
<a class='ref vai' id='vai206.020'>Vai 206.020</a> ekastāvaccakṣuṣī nimīlayitvodveśaṃ gṛhṇāti, dvitīyaḥ pṛṣṭatomukha uddeśaṃ gṛhṇāti, tṛtīyo dūrataḥ sthitvoddeśaṃ gṛhṇāti |<br>
<a class='ref vai' id='vai206.021'>Vai 206.021</a> tvamevaikaḥ sagauravaḥ sapratīśa iti karaṇīyaiśca sarvatra pūrvaṃgamaḥ |<br>
<a class='ref vai' id='vai206.022'>Vai 206.022</a> sa kathayati—ārya, na hyete ’gauravā apratīśāḥ |<br>
<a class='ref vai' id='vai206.023'>Vai 206.023</a> yastāvadayaṃ cakṣuṣī nimīlayitvoddeśaṃ gṛhṇāti, ayaṃ dṛṣṭiviṣaḥ |<br>
yo ’pyayaṃ pṛṣṣṭhatomukha uddeśaṃ gṛhṇāti, eṣo ’pi śvāsaviṣaḥ |<br>
<a class='ref vai' id='vai206.024'>Vai 206.024</a> yo ’pyeṣa dūrataḥ sthitvoddeśaṃ gṛhṇāti, eṣo ’pi sparśaviṣaḥ |<br>
<a class='ref vai' id='vai206.025'>Vai 206.025</a> ahameko daṃṣṭrāviṣaḥ |<br>
sa bhīta utpāṇḍūtpāṇḍukaḥ kṛśāluko durbalako mlānako ’prāptakāyaḥ saṃvṛttaḥ |<br>
<a class='ref vai' id='vai206.026'>Vai 206.026</a> sa kathayati—ārya, kasmāt tvamutpāṇḍūtpāṇḍukaḥ kṛśāluko durbalako mlānako ’prāptakāyaḥ saṃvṛttah? sa kathayati—bhadramukha, amitramadhye ’haṃ vāsaṃ kalpayāmi |<br>
<a class='ref vai' id='vai206.028'>Vai 206.028</a> sacet yuṣmākamanyatamo ’nyatamaṃ prakupyeta, māṃ nāmāvaśeṣaṃ kuryāt |<br>
sa kathayati—āryāsya vayaṃ na praharāmaḥ |<br>
<a class='ref vai' id='vai206.029'>Vai 206.029</a> api tu icchasi tvaṃ jambudvīpaṃ gantum? bhadramukha, icchāmi |<br>
<a class='ref vai' id='vai206.030'>Vai 206.030</a> tacca vahanamāgatam |<br>
sa tairutkṣiptaḥ |<br>
|<br>
<a class='ref vai' id='vai206.031'>Vai 206.031</a> viṇigbhirdṛṣṭaḥ |<br>
te kathayanti—svāgatamāryasaṃgharakṣitāya |<br>
sa kathayati—anumodantāṃ bhavantaḥ |<br>
<a class='ref vai' id='vai206.032'>Vai 206.032</a> mayā nāgoṣvāgamacatuṣṭayaṃ pratiṣṭhāpitam |<br>
te kathayanti—ārya saṃgharakṣita, anumodayāmah<a class='ref vai' id='vai207.000'>Vai 207.000</a> |<br>
<a class='ref vai' id='vai207.001'>Vai 207.001</a> te taṃ vahane prakṣipya saṃprasthitāḥ |<br>
te ’nupūrveṇa samudratīraṃ gatvā sarve te vaṇijaḥ śayitāḥ |<br>
<a class='ref vai' id='vai207.002'>Vai 207.002</a> āyuṣmān saṃgharakṣito mahāsamudraṃ draṣṭumārabdhaḥ |<br>
uktaṃ bhagavatā—pañcasecanakā darśanena |<br>
<a class='ref vai' id='vai207.004'>Vai 207.004</a> hastināgaśca rājā ca sāgaraśca śiloccayaḥ |<br>
<a class='ref vai' id='vai207.005'>Vai 207.005</a> asecanakā darśanena buddhaśca bhagavatāṃ varaḥ (1)|<br>
iti |<br>
<a class='ref vai' id='vai207.006'>Vai 207.006</a> ciraṃ mahāsamudraṃ paśyañ jāgaritaḥ |<br>
so ’paścime yāme gaḍhanidrāvaṣṭabdhaḥ śayitaḥ |<br>
<a class='ref vai' id='vai207.007'>Vai 207.007</a> te ’pi vaṇijaḥ sarātramevotthāya sthorāmllardayitvā saṃprasthitāḥ |<br>
te kathayanti prabhātāyāṃ rajanyām—kutrāyaṃ saṃgharakṣitah? tatraika evamāhuh—purastādgacchati |<br>
<a class='ref vai' id='vai207.009'>Vai 207.009</a> apara evamāhuh—pṛṣṭhata āgacchati |<br>
te kathayanti—āryasaṃgharakṣito ’smābhiśchoritaḥ |<br>
<a class='ref vai' id='vai207.010'>Vai 207.010</a> na śobhanamasmābhiḥ kṛtam |<br>
pratinivartayāmaḥ |<br>
āryasaṃgharakṣito bhavanto maharddhiko mahānubhāvo yaḥ samudramadhye na kālagataḥ |<br>
<a class='ref vai' id='vai207.011'>Vai 207.011</a> sa idānīṃ kālaṃ kariṣyati? sthānametadvidyate yadasau agrata eva yāsyati |<br>
<a class='ref vai' id='vai207.012'>Vai 207.012</a> āgacchata, gamiṣyāmaḥ |<br>
te saṃprasthitāḥ |<br>
|<br>
<a class='ref vai' id='vai207.013'>Vai 207.013</a> āyuṣmānapi saṃgharakṣitaḥ sūryasyābhyudgamanasamaye sūryāṃśubhistāḍitaḥ pratibuddho yāvanna kiṃcitpaśyati |<br>
<a class='ref vai' id='vai207.014'>Vai 207.014</a> prakrāntā vaṇijaḥ |<br>
so ’pi panthalikāṃ gṛhītvā saṃprasthitaḥ |<br>
yāvadanyatamasyāṃ sālāṭavyāṃ vihāraṃ paśyatyudgataṃ mañcapīṭhavedikājālavātāyanagavākṣaparimaṇḍitam, bhikṣūṃśca saṃprāvṛtān saṃpracchannāñ śānteneryāpathenāvasthitān |<br>
<a class='ref vai' id='vai207.016'>Vai 207.016</a> sa teṣāṃ sakāśamupasaṃkrāntaḥ |<br>
sa tairuktah—svāgataṃ bhadantasaṃgharakṣitāya |<br>
<a class='ref vai' id='vai207.017'>Vai 207.017</a> sa tairviśrāmitaḥ |<br>
viśrāmayitvā vihāraṃ praveśito yāvat paśyati śobhanāṃ śayanāsanaprajñaptiṃ kṛtāṃ praṇītaṃ cāhāramupahṛtam |<br>
<a class='ref vai' id='vai207.018'>Vai 207.018</a> sa tairuktah—bhadanta saṃgharakṣita, mā tṛṣito ’si, mā bubhukṣito ’si? kathayati—āryāḥ, tṛṣito ’smi, bubhukṣito ’smi |<br>
<a class='ref vai' id='vai207.019'>Vai 207.019</a> bhadanta saṃgharakṣita bhuṅkṣva |<br>
<a class='ref vai' id='vai207.020'>Vai 207.020</a> sa kathayati—saṃghamadhye mokṣyāmi |<br>
te kathayanti—bhadanta saṃgharakṣita, muṅkṣva, ādīnavo ’tra bhaviṣyati |<br>
<a class='ref vai' id='vai207.021'>Vai 207.021</a> tena muktam |<br>
sa bhuktvā ekānte ’pakramyāvasthitaḥ |<br>
yāvat teṣāṃ gaṇḍarākoṭitā |<br>
<a class='ref vai' id='vai207.022'>Vai 207.022</a> te svakāsvakāni pātrāṇyādāya yathāgatya niṣaṇṇaḥ |<br>
sa ca teṣāṃ vihāro ’ntarhitaḥ |<br>
<a class='ref vai' id='vai207.023'>Vai 207.023</a> ayomudgatāḥ prādurbhūtam |<br>
taistāvadayomudgaraiḥ parasparamārtasvaraṃ krandadbhiḥ śirāṃsi bhagnāni, yāvat kālādakālībhūtam |<br>
<a class='ref vai' id='vai207.024'>Vai 207.024</a> tataḥ paścāt punarapi teṣāṃ vihāraḥ prādurbhūtaḥ, te ca bhikṣavaḥ śānteneryāpathenāvasthitāḥ |<br>
<a class='ref vai' id='vai207.025'>Vai 207.025</a> āyuṣmān saṃgharakṣitasteṣāṃ sakāśamupasaṃkrāntaḥ |<br>
<a class='ref vai' id='vai207.026'>Vai 207.026</a> ke yūyamāyuṣmantaḥ, kena vā karmaṇā ihopapannāh? bhadanta saṃgharakṣita, duṣkuhakā jambudvīpakā manuṣyāḥ |<br>
<a class='ref vai' id='vai207.027'>Vai 207.027</a> nābhiśraddadhāsyasi |<br>
sa kathayati—ahaṃ pratyakṣadarśī, kasmānnābhiśraddadhāsye? te kathayanti—bhadanta saṃgharakṣita, vayaṃ kāśyapasya samyaksambuddhasya śrāvakā āsan |<br>
<a class='ref vai' id='vai207.028'>Vai 207.028</a> tairasmākaṃ bhaktāgre raṇamutpāditam |<br>
<a class='ref vai' id='vai207.029'>Vai 207.029</a> te vayaṃ bhaktāgre raṇamutpādayitvā iha pratyekanarakeṣūpapannāḥ |<br>
207.0sthānametadvidyate yadasmābhiritaścyutair narakṛṣūpapattavyaṃ bhaviṣyati |<br>
<a class='ref vai' id='vai207.030'>Vai 207.030</a> sādhu saṃgharakṣita, jambudvīpaṃ gatvā sabrahmacāriṇāmārocaya—mā āyuṣmantaḥ saṃghamadhye raṇamutpādayiṣyatha |<br>
<a class='ref vai' id='vai207.031'>Vai 207.031</a> mā asyaivamrūpasya duḥkhadaurmanasyasya bhāgino bhaviṣyatha tadyathā śramaṇāḥ kāśyapīyāḥ |<br>
|<br>
sa saṃprasthitaḥ |<br>
<a class='ref vai' id='vai208.001'>Vai 208.001</a> yāvat paśyati dvitīyaṃ vihāramudgataṃ mañcapīṭhavedikājālavātāyanaparikṣiptaṃ gavakṣaparimaṇḍitaṃ bhikṣūṃśca suprāvṛtān supraticchannāñ śāntāñ śānteryāpathe vyavasthitān |<br>
<a class='ref vai' id='vai208.003'>Vai 208.003</a> teṣāmupasaṃkrāntaḥ |<br>
sa tairuktah—svāgataṃ bhadantasaṃgharakṣitāya |<br>
sa tairviśrāmitaḥ |<br>
<a class='ref vai' id='vai208.004'>Vai 208.004</a> viśrāmayitvā vihāraṃ praveśito yāvat paśyati |<br>
śobhanāṃ śayanāsanaprajñaptiḥ kṛtvā praṇītaṃ cāhāraṃ samanvāhṛtya sa tairuktah—bhadanta saṃgharakṣita muṅkṣva |<br>
<a class='ref vai' id='vai208.005'>Vai 208.005</a> tena dṛṣṭādīnavena bhuktam |<br>
muktvā ekānte ’pakramyāsthitaḥ |<br>
<a class='ref vai' id='vai208.006'>Vai 208.006</a> teṣāṃ gaṇḍyākoṭitā |<br>
te svakasvakāni pātrāṇyādāya yathāgatya niṣaṇṇāḥ |<br>
<a class='ref vai' id='vai208.007'>Vai 208.007</a> sa ca vihāro ’ntarhitaḥ, tadannapānamayorasaṃ prādurbhūtam |<br>
tairātasvaraṃ krandadbhistāvadayorasena parasparamātmā sikto yāvat kāladakālībhūtam |<br>
<a class='ref vai' id='vai208.008'>Vai 208.008</a> tataḥ paścāt punarapi sa teṣāṃ vihāraḥ prādurbhūtaḥ |<br>
<a class='ref vai' id='vai208.009'>Vai 208.009</a> te ca bhikṣavaḥ punarapi śāntāḥ śānteryāpathenāvasthitāḥ |<br>
sa teṣāṃ sakāśamupasaṃkrāntah—ke yūyamāyuṣmantaḥ, kena vā karmaṇā ihopapannāh? duṣkuhakā bhadanta saṃgharakṣita jambudvīpakā manuṣyāḥ, nābhiśraddaddhāsyanti |<br>
<a class='ref vai' id='vai208.011'>Vai 208.011</a> sa kathayati—ahaṃ pratyakṣadarśī, kasmānnābhiśraddadhāsye? te kathayanti—bhadanta saṃgharakṣita, vayaṃ kāśyapasya samyaksambuddhasya śrāvakā āsan |<br>
<a class='ref vai' id='vai208.013'>Vai 208.013</a> saṃghasya ca snehalābhe saṃpanne āgantukā bhikṣava āgatāḥ |<br>
tairasmābhiranāryaparigṛhītairevaṃ cittamutpāditam—na tāvadbhojayiṣyāmo yāvadete āgantukā bhikṣavo na prakrāntā bhaviṣyantīti |<br>
<a class='ref vai' id='vai208.015'>Vai 208.015</a> tairasmābhistattathaiva kṛtam |<br>
saptāhikaṃ cākāladurdinaṃ prādurbhūtam |<br>
tena tadannapānaṃ kledaṃ gatam |<br>
<a class='ref vai' id='vai208.016'>Vai 208.016</a> vayaṃ śraddhādeyaṃ vinipātayitvā iha pratyekanarakeṣūpapannāḥ |<br>
sthānametadvidyate yadasmābhiriha cyutair narakeṣūpapattavyaṃ bhaviṣyati |<br>
<a class='ref vai' id='vai208.017'>Vai 208.017</a> sādhu bhadanta saṃgharakṣita, jambudvīpaṃ gatvā sabrahmacāriṇāmāraocaya—mā āyuṣmantaḥ śraddhādeyaṃ vinipātayiṣyatha, mā asya evamrūpasya duḥkhadaurmanasyasya bhāgino bhaviṣyatha, tadyathā brāhmaṇāḥ kāśyapīyāḥ |<br>
|<br>
<a class='ref vai' id='vai208.020'>Vai 208.020</a> sa saṃprasthito yāvat paśyati tṛtīyaṃ vihāramudgataṃ mañcapīṭhavidikājālavātāyanagavākṣaparimaṇḍitaṃ pūrvavadyāvadāyuṣmān saṃgharakṣito saṃgharakṣito bhuktvā ekānte ’pakramyāvsthitaḥ |<br>
<a class='ref vai' id='vai208.021'>Vai 208.021</a> gaṇḍyākoṭitā |<br>
<a class='ref vai' id='vai208.022'>Vai 208.022</a> sa tena vihāra ādīptaḥ pradīptaḥ saṃprajvalita ekajvālībhūto dhmāyitumārabdhaḥ |<br>
te ’pi tasminnārtasvaraṃ krandatastāvaddagdhā yāvat kālādakālībhūtam |<br>
<a class='ref vai' id='vai208.023'>Vai 208.023</a> tataḥ paścāt punarapi teṣāṃ vihāraḥ prādurbhūtaḥ, te ca bhikṣavaḥ śāntaśānteneryāpathenāvasthitāḥ |<br>
<a class='ref vai' id='vai208.024'>Vai 208.024</a> sa teṣāṃ sakāśamupasaṃkrāntah—ke yūyamāyuṣmantaḥ, kena vā karmaṇā ihopapannāh? duṣkuhakā bhadanta saṃgharakṣita jambudvīpakā manuṣyāḥ, nābhiśraddadhāsyasi |<br>
<a class='ref vai' id='vai208.026'>Vai 208.026</a> sa kathayati—ahaṃ pratyakṣadarśī, kasmānnābhiśraddadhāsye? te kathayanti—bhadanta saṃgharakṣita vayaṃ kāśyapasya samyaksambuddhasya śrāvakā āsan |<br>
<a class='ref vai' id='vai208.027'>Vai 208.027</a> duḥśīlāste vayaṃ śīlavadbhirbhikṣubhir niṣkāsitāḥ |<br>
<a class='ref vai' id='vai208.028'>Vai 208.028</a> tairasmābhirekaḥ śūnyavihāra āvāsitaḥ |<br>
yāvat tatraikaḥ śīlavān bhikṣurāgataḥ |<br>
<a class='ref vai' id='vai208.029'>Vai 208.029</a> asmākaṃ buddhirutpannā—tiṣṭhatu ayaṃ bhikṣuḥ |<br>
ayamapyeko ’smākaṃ dakṣiṇāṃ śodhayiṣyati |<br>
<a class='ref vai' id='vai208.030'>Vai 208.030</a> sa tatraiva sthito yāvat tasyānisaṅgena(?) punarapi bahavaḥ śīlavanto bhikṣava āgatāḥ |<br>
<a class='ref vai' id='vai208.031'>Vai 208.031</a> te vayaṃ tatrāpi nirvāsitāḥ |<br>
tairasmābhiramarṣajātaiḥ śuṣkāni kāṣṭhāni śuṣkāni tṛṇāni śuṣkāni gomayāni upasaṃhṛtya tasmin vihāro ’gnirdagdhaḥ |<br>
<a class='ref vai' id='vai208.032'>Vai 208.032</a> tatra prabhūtāh <a class='ref vai' id='vai209.000'>Vai 209.000</a>śaikṣāśaikṣāḥ pudgalā dagdhāḥ |<br>
te vayaṃ śaikṣāśaikṣān pudgalān dagdhvā iha pratyekanarakeṣūpapannāḥ |<br>
<a class='ref vai' id='vai209.002'>Vai 209.002</a> sthānametadvidyate yadasmābhiriha cyutair narakeṣūpapattavyaṃ bhaviṣyati |<br>
sādhu bhadanta saṃgharakṣita, jambudvīpaṃ gatvā sabrahmacāriṇāmārocaya—mā āyuṣmantaḥ sabrahmacāriṇāmantike praduṣṭacittamutpādayiṣyatha, mā asyaivamrūpasya duḥkhadaurmanasyasya bhagino bhavino bhaviṣyatha tadyathā śramaṇaḥ kāśyapīyāḥ |<br>
|<br>
<a class='ref vai' id='vai209.006'>Vai 209.006</a> āyuṣmān saṃgharakṣitaḥ saṃprasthito yāvat sattvānadrakṣīt stambhākārān kuḍyākārān vṛkṣākārān patrākārān puṣpākārān phalākārān rajjvākārān saṃmārjanyākārānudūkhalākārān khaṭvākārān sthālikākārān |<br>
|<br>
<a class='ref vai' id='vai209.009'>Vai 209.009</a> āyuṣmān saṃgharakṣito janapadān gataḥ |<br>
anyatamasminnāśramapade pañcamātrāṇi ṛṣiśatāni prativasanti |<br>
<a class='ref vai' id='vai209.010'>Vai 209.010</a> tairāyuṣmān saṃgharakṣito dūrata eva dṛṣṭaḥ |<br>
te kathayanti—bhavantaḥ, kriyākāraṃ tāvat kurmah—bahubollakāḥ śramaṇāḥ śākyaputrīyā bhavanti |<br>
<a class='ref vai' id='vai209.011'>Vai 209.011</a> nāsya kenacidvacanaṃ dātavyam |<br>
<a class='ref vai' id='vai209.012'>Vai 209.012</a> te kriyākāraṃ kṛtvā avasthitāḥ |<br>
āyuṣmāṃśca saṃgharakṣitasteṣāṃ sakāśamupasaṃkrāntaḥ |<br>
<a class='ref vai' id='vai209.013'>Vai 209.013</a> upasaṃkramya pratiśrayam yācitumārabdhaḥ |<br>
na kaścidvācamanuprayacchati |<br>
tatraika ṛṣiḥ sa śukladharmaḥ |<br>
<a class='ref vai' id='vai209.014'>Vai 209.014</a> kathayati—kim yuṣmākaṃ pratiśrayaṃ na dīyate? api tu yuṣmākaṃ doṣo ’sti |<br>
bahubollakā yūyam |<br>
<a class='ref vai' id='vai209.015'>Vai 209.015</a> samayenāhaṃ bhavataḥ pratiśrayaṃ dāsye, sacet kiṃcinna mantrayasi |<br>
āyuṣmān saṃgharakṣitaḥ kathayati—ṛṣe, evaṃ bhavatu |<br>
<a class='ref vai' id='vai209.016'>Vai 209.016</a> tatraika ṛṣirjanapadacārikāṃ gataḥ |<br>
tasya kuṭiḥ śūnyāvatiṣṭhati |<br>
<a class='ref vai' id='vai209.017'>Vai 209.017</a> sa kathayati—asyāṃ kuṭikāyāṃ śāyyāṃ kalpaya |<br>
āyuṣmatā saṃgharakṣitena sā kuṭikā siktā saṃmṛṣṭā saṃmārjitā sukumārīṃ gomayakāsiṃ cānupradattā |<br>
<a class='ref vai' id='vai209.018'>Vai 209.018</a> tairdṛṣṭaḥ |<br>
te kathayati—bhadanta, śucyapi mārjantyete śramaṇāḥ śākyaputrīyāḥ |<br>
<a class='ref vai' id='vai209.019'>Vai 209.019</a> āyuṣmān saṃgharakṣito bahiḥ kuṭikāyāḥ pādau prakṣālya kuṭikāṃ praviśya niṣaṇṇaḥ paryaṅkamābhujya ṛjukāyaṃ praṇidhāya pratimukhaṃ smṛtimupashtāpya |<br>
<a class='ref vai' id='vai209.021'>Vai 209.021</a> ya tasminnāśramapade devatā prativasati, sā rātryāḥ prathame yāme yenāyuṣmān saṃgharakṣitastenopasaṃkrāntā |<br>
<a class='ref vai' id='vai209.022'>Vai 209.022</a> upasaṃkramya kathayati—ārya saṃgharakṣita, dharmaṃ deśaya |<br>
āyuṣmān saṃgharakṣitaḥ kathayati—sukhitā tvam |<br>
<a class='ref vai' id='vai209.023'>Vai 209.023</a> na paśyasi mayā triyākāreṇa pratiśrayaṃ labdham, kiṃ niṣkāsāpayitumicchasi? sā saṃlakṣayati—śrāntakāyo ’yam, svapitu |<br>
<a class='ref vai' id='vai209.024'>Vai 209.024</a> madhyame yāme upasaṃkramiṣyāmi |<br>
<a class='ref vai' id='vai209.025'>Vai 209.025</a> sā madhyame yāma upasaṃkrāntā |<br>
upasaṃkramya kathayati—ārya saṃgharakṣita, dharmaṃ deśaya |<br>
āyuṣmān saṃgharakṣitaḥ kathayati—sukhitā tvam |<br>
<a class='ref vai' id='vai209.026'>Vai 209.026</a> na paśyasi mayā kriyākāreṇa pratiśrayaṃ labdham? kiṃ niṣkāsāpayitumicchasi? sā saṃlakṣayati—śrāntakāyo ’yam, svapitu |<br>
<a class='ref vai' id='vai209.027'>Vai 209.027</a> paścime yāme upasaṃkramiṣyāmi |<br>
<a class='ref vai' id='vai209.028'>Vai 209.028</a> sā paścime yāme upasaṃkrāntā |<br>
upasaṃkramya kathayati—ārya saṃgharakṣita, dharmaṃ deśaya |<br>
<a class='ref vai' id='vai209.029'>Vai 209.029</a> āyuṣmān saṃgharakṣitaḥ kathayati—sukhitā tvam |<br>
na paśyasi mayā kriyākāreṇa pratiśrayaṃ labdham? kiṃ niṣkāsāpayitumicchasi? sā kathayati—ārya saṃgharakṣita, prabhātamidānīm |<br>
<a class='ref vai' id='vai209.031'>Vai 209.031</a> sacinniṣkāsayiṣyanti, gamiṣyasi |<br>
api tu nanūktaṃ bhagavatā bhayabhairavasahiṣṇunā te bhavitavyamiti |<br>
<a class='ref vai' id='vai209.032'>Vai 209.032</a> āyuṣmān saṃgharakṣitaḥ saṃlakṣayati—śobhanaṃ kathayati—sacet sa niṣkāsayiṣyati, <a class='ref vai' id='vai210.000'>Vai 210.000</a>gamiṣyāmi |<br>
<a class='ref vai' id='vai210.001'>Vai 210.001</a> sa saṃlakṣayati—brāhmaṇā hyete |<br>
brāhmaṇapratisamyuktaṃ bhāṣayāmītyāyuṣmān saṃgharakṣito brāhmaṇavargaṃ svādhyāyitumārabdhah—<a class='ref vai' id='vai210.003'>Vai 210.003</a> na nagnacaryā na jaṭā na paṅko nānāśanaṃ sthaṇḍalaśāyikā vā |<br>
<a class='ref vai' id='vai210.005'>Vai 210.005</a> na rajomalaṃ notkuṭukaprahāṇaṃ viśodhayenmohamaviśīrṇakāṅkṣam (2)|<br>
<a class='ref vai' id='vai210.007'>Vai 210.007</a> alaṃkṛtaścāpi careta dharmaṃ dāntendrayaḥ śāntaḥ samyato brahmacārī |<br>
<a class='ref vai' id='vai210.009'>Vai 210.009</a> sarveṣu bhūteṣu nidhāya daṇḍaṃ sa brāhmaṇaḥ sa śramaṇa sa bhikṣuḥ (3)|<br>
<a class='ref vai' id='vai210.011'>Vai 210.011</a> taiḥ śrutam |<br>
te saṃlakṣayanti—brāhmaṇapratisamyuktam |<br>
ityeka upasaṃkrānto dvitīyastṛtīyo yāvat sarve upasaṃkrāntāḥ |<br>
<a class='ref vai' id='vai210.012'>Vai 210.012</a> tathā tayā devatayā adhiṣṭhitam, yathā parasparaṃ na paśyanti |<br>
<a class='ref vai' id='vai210.013'>Vai 210.013</a> tataḥ paścādāyuṣmatā saṃgharakṣitena nagaropamaṃ sūtramupanikṣiptam |<br>
gāthāṃ ca bhāṣate—<a class='ref vai' id='vai210.014'>Vai 210.014</a> yānīha bhūtāni samāgatāni sthitāni bhūmyāmathavāntarikṣe |<br>
<a class='ref vai' id='vai210.016'>Vai 210.016</a> kurvantu maitrīṃ satataṃ prajāsu divā ca rātrau ca carantu dharmam (4)|<br>
iti |<br>
<a class='ref vai' id='vai210.018'>Vai 210.018</a> asmin khalu dharmaparyāye bhāṣyamāṇe sarvaistaiḥ sahasatyābhisamayādanāgāmiphalamanuprāptam |<br>
<a class='ref vai' id='vai210.019'>Vai 210.019</a> ṛddhiścāpi nirhṛtā |<br>
sarvaistaiḥ subhāṣitaṃ bhadantasaṃgharakṣitāyetyekanādo muktaḥ |<br>
tayā devatayā ṛddhyabhisaṃskārāḥ pratiprasrabdhaḥ |<br>
<a class='ref vai' id='vai210.020'>Vai 210.020</a> parasparaṃ draṣṭumārabdhāḥ |<br>
te ’nyonyaṃ kathayanti—tvamapyāgatah?<a class='ref vai' id='vai210.021'>Vai 210.021</a> āgato ’ham |<br>
śobhanam |<br>
te dṛṣṭasatyāḥ kathayanti—labhemo vayaṃ bhadanta saṃgharakṣita svākhyāte dharmavinaye pravrajyāmupasampadaṃ bhikṣubhāvam |<br>
<a class='ref vai' id='vai210.022'>Vai 210.022</a> caremo vayaṃ bhagavato ’ntike brahmacaryam |<br>
āyuṣmān saṃgharakṣitaḥ kathayati—kiṃ matsakāśe pravrajatha, āhosvidbhagavatah? te kathayanti—bhagavataḥ |<br>
<a class='ref vai' id='vai210.024'>Vai 210.024</a> āyuṣmān saṃgharakṣitaḥ kathayati—yadyevam, āgacchatha, bhagavataḥ sakāśaṃ gacchāmaḥ |<br>
te kathayanti—bhadanta saṃgharakṣita, kimasmadīyayā ṛddhyā gacchāmaḥ, āhosvit tvadīyayā? āyuṣmān saṃgharakṣitaḥ saṃlakṣayati—ebhirmadīyenāvavādenaivaṃvidhā guṇagaṇā aghigatāḥ, ahaṃ laṅghanakopamaḥ saṃvṛttaḥ |<br>
<a class='ref vai' id='vai210.027'>Vai 210.027</a> sa kathayati—tiṣṭhantu tāvadbhavanto muhūrtam |<br>
āyuṣmān saṃgharakṣito ’nyatamaṃ vṛkṣamūlaṃ niśritya niṣaṇṇaḥ paryaṅkamābhujya ṛjuṃ kāyaṃ praṇidhāya pratimukhaṃ smṛtimupasthāpya |<br>
<a class='ref vai' id='vai210.028'>Vai 210.028</a> uktaṃ bhagavatā—pañcānuśaṃsā bāhuśrutye |<br>
<a class='ref vai' id='vai210.029'>Vai 210.029</a> dhātukuśalo bhavati, pratītyasamutpādakuśalo bhavati, sthānāsthānakuśalo bhavati, aparapratibaddhā cāsya bhavati avavādānuśāsanīti |<br>
<a class='ref vai' id='vai210.030'>Vai 210.030</a> tenodyacchatā ghaṭatā vyāyacchatā sarvakleśaprahāṇādarhattvaṃ sākṣātkṛtam |<br>
<a class='ref vai' id='vai210.031'>Vai 210.031</a> arhan saṃvṛttastraidhātukavītarāgah <a class='ref vai' id='vai211.000'>Vai 211.000</a>pūrvavadyāvanmānyaḥ pūjyaścābhivādyaśca saṃvṛttaḥ |<br>
<a class='ref vai' id='vai211.001'>Vai 211.001</a> te āyuṣmatā saṃgharakṣitenābhihitāh—bhavantaḥ, gṛhṇīdhvaṃ madīyaṃ cīvarakarṇikam, yāsyāmaḥ |<br>
<a class='ref vai' id='vai211.002'>Vai 211.002</a> āyuṣmataḥ saṃgharakṣitasya cīvarakarṇike lagnāḥ |<br>
<a class='ref vai' id='vai211.003'>Vai 211.003</a> athāyuṣmān saṃgharakṣito vitatapakṣa iva haṃsarājastata eva ṛddhyā uparivihāyasā prakrāntaḥ |<br>
|<br>
<a class='ref vai' id='vai211.004'>Vai 211.004</a> yāvat tāni pañca vaṇikśatāni bhāṇḍaṃ pratisāmayanti |<br>
teṣāmupari cchāyā nipatitā |<br>
<a class='ref vai' id='vai211.005'>Vai 211.005</a> sa tairdṛṣṭaḥ |<br>
te kathayanti—ārya saṃgharakṣita, āgatastvam? āgato ’ham |<br>
kutra gacchasi? sa kathayati—imāni pañca kulaputraśatānyākāṅkṣanti svākhyāte dharmavinaye pravrajyāmupasampadaṃ bhikṣubhāvam |<br>
<a class='ref vai' id='vai211.007'>Vai 211.007</a> te kathayanti—ārya saṃgharakṣita, vayamapi pravrajiṣyāmaḥ |<br>
avārasva yāvadbhāṇḍaṃ pratisāmayāma iti |<br>
<a class='ref vai' id='vai211.008'>Vai 211.008</a> āyuṣmān saṃgharakṣito ’vatīrṇaḥ |<br>
tairbhāṇḍaṃ pratisāmitam |<br>
athāyuṣmān saṃgharakṣitastat kulaputrasahasramādāya yena bhagavāṃstenoasaṃkrāntaḥ |<br>
|<br>
<a class='ref vai' id='vai211.010'>Vai 211.010</a> tena khalu samayena bhagavānanekaśatāyā bhikṣuparṣadaḥ purastānniṣaṇṇo dharmaṃ deśayati |<br>
<a class='ref vai' id='vai211.011'>Vai 211.011</a> adrākṣīdbhagavānāyuṣmantaṃ saṃgharakṣitaṃ dūrādeva |<br>
dṛṣṭvā ca punarbhikṣūnāmantrayate sma—eṣa bhikṣuvaḥ saṃgharakṣito bhikṣuḥ saprābhṛta āgacchati |<br>
<a class='ref vai' id='vai211.012'>Vai 211.012</a> nāsti tathāgatasyaivaṃvidhaṃ prābhṛtam yathā vaineyaprābhṛtam |<br>
<a class='ref vai' id='vai211.013'>Vai 211.013</a> āyuṣmān saṃgharakṣito yena bhagavāṃstenopasaṃkrāntaḥ |<br>
upasaṃkramya bhagavataḥ pādau śirasā vanditvā ekānte niṣaṇṇaḥ |<br>
<a class='ref vai' id='vai211.014'>Vai 211.014</a> ekāntaniṣaṇṇa āyuṣmān saṃgharakṣito bhagavantamidamavocat—idaṃ bhadanta kulaputrasahasramākāṅkṣati svākhyāte dharmavinaye pravrajyāmupasampadaṃ bhikṣubhāvam |<br>
<a class='ref vai' id='vai211.016'>Vai 211.016</a> taṃ bhagavān pravrājayati upasampādayatyanukāmpāmupādāya |<br>
te bhagavatā ehibhikṣukayā ābhāṣitāh—eta bhikṣuvaścarata brahmacaryam |<br>
<a class='ref vai' id='vai211.017'>Vai 211.017</a> bhagavato vācāvasāne muṇḍāḥ saṃvṛttāḥ saṃghāṭīprāvṛtāḥ saptāhāvaropitakeśaśmaśravaḥ pātrakarakavyagrahastā varṣaśatopasampannasya bhikṣorīryāpathenāvasthitāḥ |<br>
|<br>
<a class='ref vai' id='vai211.020'>Vai 211.020</a> ehīti caoktā hi tathāgatena muṇḍāśca saṃghāṭiparītadehāḥ |<br>
<a class='ref vai' id='vai211.022'>Vai 211.022</a> sadyaḥ praśāntendriyā eva tasthurevaṃ sthitā buddhamanorathena (5)|<br>
<a class='ref vai' id='vai211.024'>Vai 211.024</a> bhagavatā teṣāmavavādo dattaḥ |<br>
tairudyacchamānairghaṭamānairvyāyacchadbhiḥ sarvakleśaprahāṇādarhattvaṃ sākṣātkṛtam |<br>
<a class='ref vai' id='vai211.025'>Vai 211.025</a> arhantaḥ saṃvṛttāstraidhātukavītarāgāḥ pūrvavadyāvat pūjyāśca abhivādyāśca saṃvṛttāḥ |<br>
|<br>
<a class='ref vai' id='vai211.027'>Vai 211.027</a> āyuṣmān saṃgharakṣito buddhaṃ bhagavantaṃ pṛcchati—ihāhaṃ bhadanta sattvānadrākṣaṃ kuḍyākārān stambhākārān vṛkṣākārān patrākārān puṣpākārān phalākārāan rajjvākārān saṃmārjanyākārān khaṭvākārānudūkhalākārān sthālikākārān |<br>
<a class='ref vai' id='vai211.029'>Vai 211.029</a> madhye ’vacchinnaṃ tantunā dhāryamāṇaṃ gacchati |<br>
<a class='ref vai' id='vai211.030'>Vai 211.030</a> kasya karmaṇo vipākena? bhagavānāha—yāṃstvaṃ saṃgharakṣita sattvānadrākṣīḥ kuḍyākārāṃste kāśyapasya samyaksambuddhasya śrāvakā āsan |<br>
<a class='ref vai' id='vai211.031'>Vai 211.031</a> taiḥ sāṃghikaṃ kuḍyaṃ śleṣmāṇā siṃhāṇakena <a class='ref vai' id='vai212.000'>Vai 212.000</a>vināśitam |<br>
<a class='ref vai' id='vai212.001'>Vai 212.001</a> te tasya karmaṇo vipākena kuḍyākārāḥ saṃvṛttāḥ |<br>
yathā kuṭyākārāḥ, evaṃ stambhākārāḥ sattvāḥ |<br>
<a class='ref vai' id='vai212.002'>Vai 212.002</a> yān saṃgharakṣita sattvānādrākṣīrvṛkṣākārāṃste kāśyapasya samyaksambuddhasya śrāvakā āsan |<br>
<a class='ref vai' id='vai212.003'>Vai 212.003</a> taiḥ sāṃghikāḥ puṣpavṛkṣāḥ phalavṛkṣāḥ paudgalikaparibhogena bhuktāḥ |<br>
<a class='ref vai' id='vai212.004'>Vai 212.004</a> te tasya karmaṇo vipākena vṛkṣākārāḥ saṃvṛttāḥ |<br>
yathā vṛkṣākārāḥ, evaṃ patrākārāaḥ phalākārāḥ puṣpākārāḥ |<br>
<a class='ref vai' id='vai212.005'>Vai 212.005</a> yaṃ tvaṃ saṃgharakṣita sattvamadrākṣī rajjvākāram, sa kāśyapasya samyaksambuddhasya śrāvaka āsīt |<br>
<a class='ref vai' id='vai212.006'>Vai 212.006</a> tena saṃghikā rajjuḥ paudgalikaparibhogena paribhuktā |<br>
<a class='ref vai' id='vai212.007'>Vai 212.007</a> sa tasy karmaṇo saṃgharakṣita sattvamadrākṣīstapvākāram (?) kāśyapasya samyaksambuddhasya śrāvaka āsīt śrāmaṇerakaḥ |<br>
<a class='ref vai' id='vai212.009'>Vai 212.009</a> so ’pareṇa samayena pānakavāramuddiṣṭastadvārakaṃ nirmādayati |<br>
<a class='ref vai' id='vai212.010'>Vai 212.010</a> āgantukāśca bhikṣuva āgatāḥ |<br>
sa taiḥ pṛṣṭah—śrāmaṇeraka, kiṃ saṃghasya pānakaṃ bhaviṣyati? sa kathayati—nāstīti |<br>
<a class='ref vai' id='vai212.011'>Vai 212.011</a> te nirāśībhūtāḥ prakrāntāḥ |<br>
saṃghasya ca pānakaṃ saṃpannam |<br>
sa tasya karmaṇo vipākena tapvākāraḥ saṃvṛttaḥ |<br>
<a class='ref vai' id='vai212.012'>Vai 212.012</a> yaṃ tvaṃ saṃgharakṣita sattvamadrākṣīrudūkhalākāram, sa kāśyapasya samyaksambuddhasya śrāvaka āsīt |<br>
<a class='ref vai' id='vai212.013'>Vai 212.013</a> tasya pātrakarma pratyupasthitam |<br>
tatraikaḥ śrāmaṇerako ’rhan |<br>
<a class='ref vai' id='vai212.014'>Vai 212.014</a> sa tenoktah—śrāmaṇeraka, dadasva me khalastokaṃ kuṭṭayitvā |<br>
sa kathayati—sthavira, tiṣṭha tāvanmuhūrtam |<br>
<a class='ref vai' id='vai212.015'>Vai 212.015</a> vyagro ’ham |<br>
paścāddāsyāmīti |<br>
so ’marṣajātaḥ kathayati—śrāmaṇeraka, yadi rocate, tvāmevāhamasminn udūkhale prakṣipya kuṭṭaye prāgeva khalastokam |<br>
<a class='ref vai' id='vai212.016'>Vai 212.016</a> yattadarhato ’ntike kharaṃ vākkarma niścāritam, sa tasya karmaṇo vipākena udūkhalākāraḥ saṃvṛttaḥ |<br>
<a class='ref vai' id='vai212.017'>Vai 212.017</a> yāṃstvaṃ saṃgharakṣita sattvānadrākṣīḥ sthālyākārāṃste kāśyapasya samyaksambbuddhasya kalpikārakā āsan |<br>
<a class='ref vai' id='vai212.018'>Vai 212.018</a> te bhikṣūṇāṃ bhaiṣajyāni kvāthayamānāḥ sthālikāṃ bhañjate |<br>
<a class='ref vai' id='vai212.019'>Vai 212.019</a> teṣāṃ bhikṣūṇāṃ vighāto bhavati |<br>
te tasya karmaṇo vipākena sthālyākārāḥ saṃvṛttāḥ |<br>
<a class='ref vai' id='vai212.020'>Vai 212.020</a> yaṃ tvaṃ saṃgharakṣita sattvamadrākṣīrmadhye chinnastantunā dhāryamāṇo gacchati, sa kāśyapasya samyaksambuddhasya pravacane pravrajita āsīllābhagrāhikaḥ |<br>
<a class='ref vai' id='vai212.021'>Vai 212.021</a> tena yadvārṣikaṃ lābhaṃ tad dhaimantikaṃ pariṇāmitam, yaddhaimantikaṃ tadvārṣikam |<br>
<a class='ref vai' id='vai212.022'>Vai 212.022</a> tasya karmaṇo vipākena madhye chinnastantunā dhāryamāṇo gacchati |<br>
|<br>
<a class='ref vai' id='vai212.024'>Vai 212.024</a> saṃgharakṣitāvadānaṃ trayoviṃśatimam |<br>
|</p>
<footer>
<p>Based on the edition by L. Vaidya, Mithila <span class='publication-date'>1959</span>: Buddhist Sanskrit Texts; 20.</p>
<p>Input by Kensuke Okamoto, Ryukoku University</p>
<p>Reteived from <a href='http://gretil.sub.uni-goettingen.de/gretil/1_sanskr/4_rellit/buddh/divyav_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>NOTE: The original encoding of this e-text emulates Nagari script. Therefore word boundaries are not always spaced.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
