<!DOCTYPE html>
<html>
<head>
<meta charset='UTF-8'>
<meta name='author' content='Chandra Bhal Tripāṭhī'>
<title></title>
</head>
<body>
<article id='sf164' lang='san'>
<header>
<h1><span class='add'>Śūnyatā</span></h1>
</header>
<p><a class='ref tri' id='tri15.1' href='#tri15.1'>Tri 15.1</a> kuruṣu nidānam |</p>
<p><a class='ref tri' id='tri15.2' href='#tri15.2'>Tri 15.2</a> tatra bhagavān bhikṣūn āmantrayati |</p>
<p><a class='ref tri' id='tri15.3' href='#tri15.3'>Tri 15.3</a> dharmaṃ vo deśayiṣye ādau kalyāṇaṃ madhye kalyāṇaṃ paryavasāne kalyāṇaṃ yāvat prakāśayiṣye | yad uta mahāśūnyatānāma dharmaparyāyas tac chṛṇuta sādhu ca suṣṭhu ca manasi kuruta bhāṣiṣye |</p>
<p><a class='ref tri' id='tri15.4' href='#tri15.4'>Tri 15.4</a> mahāśūnyatādharmaparyāyāḥ katamāḥ | yad utāsmin satīdaṃ bhavaty asyotpādād idam utpadyate | yad utāvidyāpratyayāḥ saṃskārā yāvat samudayo bhavati |</p>
<p><a class='ref tri' id='tri15.5a' href='#tri15.5a'>Tri 15.5a</a> jātipratyayaṃ jarāmaraṇam iti | tatra ko jarāmaraṇaṃ kasya vā jarāmaraṇam iti hi syuḥ praṣṭāra iti ya evaṃ vaded ayaṃ jarāmaraṇam asya vā jarāmaraṇam | yaś caivaṃ vadet taj jīvaṃ tac charīram anyaj jīvam anyac charīram | ubhayam etad ekam | vyañjanam atra nānā |</p>
<p><a class='ref tri' id='tri15.5b' href='#tri15.5b'>Tri 15.5b</a> taj jīvaṃ tac charīram iti dṛṣṭau satyāṃ brahmacaryavāso na bhavati | anyaj jīvam anyac charīram iti bhikṣavo dṛṣṭau satyāṃ brahmacaryavāso na bhavati | ity etāv ubhāv antāv anupagamyāsti madhyamā pratipad āryā lokottarā yathābhūtā aviparītā samyagdṛṣṭiḥ | yad uta jātipratyayaṃ jarāmaraṇam |</p>
<p><a class='ref tri' id='tri15.6' href='#tri15.6'>Tri 15.6</a> evaṃ jātir bhava upādānaṃ tṛṣṇā vedanā sparśaḥ ṣaḍāyatanaṃ nāmarūpaṃ vijñānam |</p>
<p><a class='ref tri' id='tri15.7a' href='#tri15.7a'>Tri 15.7a</a> avidyāpratyayāḥ saṃskārā iti | tatra kaḥ saṃskārāḥ kasya vā saṃskārā iti hi syuḥ praṣṭāra iti ya evaṃ vaded ayaṃ saṃskārā asya vā saṃskārāḥ | yaś caivaṃ vadet taj jīvaṃ tac charīram anyaj jīvam anyac charīram | ubhayam etad ekam | vyañjanam atra nānā |</p>
<p><a class='ref tri' id='tri15.7b' href='#tri15.7b'>Tri 15.7b</a> taj jīvaṃ tac charīram iti bhikṣa<span class='supplied'>vo dṛ</span>ṣṭau <span class='supplied'>sa</span>tyāṃ brahmacaryavā<span class='supplied'>so na</span> bhavati | anyaj jīvam anyac charīram iti dṛṣṭau satyāṃ brahmacaryavāso na bhavati | ity etāv ubhāv antāv anupagamyāsti madhyamā pratipad āryā <span class='supplied'>lokottarā</span> yathābhūtā aviparītā samyagdṛṣṭiḥ | yad utāvidyāpratyayāḥ saṃskārāḥ |</p>
<p><a class='ref tri' id='tri15.8a' href='#tri15.8a'>Tri 15.8a</a> yataś ca bhikṣor avidyā viraktā bhavati vidyotpannā</p>
<p><a class='ref tri' id='tri15.8b' href='#tri15.8b'>Tri 15.8b</a> tasya ko jarāmaraṇaṃ kasya <span class='supplied'>vā jar</span>āmaraṇam |</p>
<p><a class='ref tri' id='tri15.8c' href='#tri15.8c'>Tri 15.8c</a> avidyāvirāgād vidyotpādād evam asya taj jarāmaraṇaṃ prahīṇaṃ bhavati parijñātam ucchinnamūlaṃ tālamastakavad anābhavagatikam āyatyām anutpāda<span class='supplied'>dharma |</span></p>
<p><a class='ref tri' id='tri15.9a' href='#tri15.9a'>Tri 15.9a</a> yataś ca bhikṣor avidyā viraktā bhavati vidyotpannā</p>
<p><a class='ref tri' id='tri15.9b' href='#tri15.9b'>Tri 15.9b</a> tasya ko jātir bhava upādānaṃ tṛṣṇā vedanā sparśaḥ ṣaḍāyatanaṃ nāmarūpaṃ vijñānam |</p>
<p><a class='ref tri' id='tri15.10b' href='#tri15.10b'>Tri 15.10b</a> tasya kaḥ saṃskārāḥ kasya vā <span class='supplied'>saṃ</span>skārāḥ |</p>
<p><a class='ref tri' id='tri15.10c' href='#tri15.10c'>Tri 15.10c</a> avidyāvirāgād vidyotpādād evam asya te saṃskārāḥ prahiṇā bhavanti parijñātā ucchinnamūlās tālamastakavad anābhava<span class='supplied'>ga</span>tikam āyatyām anutpādadharmāṇaḥ |</p>
<p><a class='ref tri' id='tri15.11a' href='#tri15.11a'>Tri 15.11a</a> <span class='supplied'>ya</span>taś ca bhikṣor avidyā viraktā bhavati vidyotpannā</p>
<p><a class='ref tri' id='tri15.11b' href='#tri15.11b'>Tri 15.11b</a> tasyāvidyānirodhā<span class='supplied'>t</span> saṃskāranirodho yāvan mahato duḥkhaskandhasya nirodho bhavati |</p>
<p><a class='ref tri' id='tri15.12' href='#tri15.12'>Tri 15.12</a> ayam ucyate mahāśūnyatānāma dharmaparyāyaḥ |</p>
<p><a class='ref tri' id='tri15.13' href='#tri15.13'>Tri 15.13</a> dharmaṃ vo deśayiṣye ādau kalyāṇaṃ madhye pūrvavad iti me yad uktam idaṃ tat pratyuktam ||</p>
<footer>
<p>Based on the edition by <span class='author'>C. Tripāṭhī</span>: <cite translate='no'>Fünfundzwanzig Sūtras des Nidānasaṃyukta</cite>. Berlin <span class='publication-date'>1962</span> (Sanskrittexte aus den Turfanfunden, <span class='roman-numerals'>iii</span>).</p>
<p>Input by Seishi Karashima (Tokyo, Japan). Text sourced from <a href='http://gretil.sub.uni-goettingen.de/gretil/1_sanskr/4_rellit/buddh/nidansyu.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
