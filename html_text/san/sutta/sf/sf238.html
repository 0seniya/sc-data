<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='sf238' lang='san'>
<header>
<h1>Pratītyasamutpādādivibhaṅganirdeśasūtram</h1>
</header>
<p><a class='ref sc' id='sc1'>SC 1</a><span class='evam' href='#sc1'>SC 1</a><span class='evam'>Evaṃ mayā śrutam</span>: ekasmin samaye Bhagavān-Śrāvastyāṃ viharati sma, Jetavane Anāthapiṇḍadasyārāme, mahatā bhikṣusaṃghena sārdhamardhatrayodaśabhirbhikṣuśataiḥ.</p>
<p><a class='ref sc' id='sc2' href='#sc2'>SC 2</a>Tatra Bhagavān-āmantrayate sma: “Pratītyasamutpādasya vo bhikṣavaḥ ādiṃ vo deśayiṣyāmi vibhaṅgaṃ ca, tac-chṛṇuta sādhu ca suṣṭhu ca manasikuruta, bhāṣiṣye.</p>
<p>“Pratītyasamutpādasya ādiḥ katamaḥ?</p>
<p><a class='ref sc' id='sc3' href='#sc3'>SC 3</a>“Yad-uta asmin sati idaṃ bhavati, asyotpādādidam-utpadyate, yad-uta: avidyāpratyayāḥ saṃskārāḥ, saṃskārapratyayaṃ vijñānam, vijñānapratyayaṃ nāmarūpam, nāmarūpapratyayaṃ ṣaḍāyatanam, ṣaḍāyatanapratyayaḥ sparśaḥ, sparśapratyayā vedanā, vedanāpratyayā tṛṣṇā, tṛṣṇāpratyayam-upādānam, upādānapratyayo bhavaḥ, bhavapratyayā jātiḥ, jātipratyayā jarāmaraṇaśokaparidevaduḥkhadaurmanasyopāyāsāḥ saṃbhavanti, evam-asya kevalasya mahato duḥkhaskandhasya samudayo bhavati.</p>
<p>“Ayam-ucyate pratītyasamutpādasyādiḥ.</p>
<p>“Vibhaṅgaḥ katamaḥ?</p>
<p><a class='ref sc' id='sc4' href='#sc4'>SC 4</a>“‘Avidyāpratyayāḥ saṃskārāḥ’ ityavidyā katamā? Yat pūrvānte ’jñānam, aparānte ’jñānam, pūrvāntāparānte ’jñānam, adhyātmam-ajñānam, bahirdhājñānam, adhyātmabahirdhājñānam, karmaṇyajñānam, vipāke ’jñānam, karmavipāke ’jñānam, Buddhe ’jñānam, Dharme ’jñānam, Saṃghe ’jñānam, duḥkhe ’jñānam, samudaye ’jñānam, nirodhe ’jñānam, mārge ’jñānam, hetāvajñānam, hetusamutpanneṣu dharmeṣvajñānam, kuśalākuśaleṣu sāvadyānavadyeṣu sevitavyāsevitavyeṣu, hīnapraṇītakṛṣṇaśuklasapratibhāgapratītyasamutpanneṣu dharmeṣvajñānam, ṣaṭsu vā punaḥ sparśāyataneṣu yathābhūtasaṃprativedhaḥ iti, yad-atra tatra yathābhūtasyājñānam, adarśanam, anabhisamayaḥ, tamaḥ, saṃmohaḥ, avidyāndhakāram. Iyam-ucyate ’vidyā.</p>
<p><a class='ref sc' id='sc5'>SC 5</a>“<span class='corr' title='Avidyāpratyayāḥ saṃskārāḥ katame→Saṃskārāḥ katame' href='#sc5'>SC 5</a>“<span class='corr' title='Avidyāpratyayāḥ saṃskārāḥ katame→Saṃskārāḥ katame'>Saṃskārāḥ katame</span>? Trayaḥ saṃskārāḥ: kāyasaṃskārāḥ vāksaṃskārāḥ manaḥsaṃskārā iti.</p>
<p><a class='ref sc' id='sc6' href='#sc6'>SC 6</a>“‘Saṃskārapratyayaṃ vijñānam-iti’, vijñānaṃ katamat? Ṣaḍ vijñānakāyāḥ: cakṣurvijñānaṃ śrotraghrāṇajihvākāyamanovijñānam.</p>
<p><a class='ref sc' id='sc7'>SC 7</a>“‘Vijñānapratyayaṃ nāmarūpam-iti’, nāma katamat? Catvāra arūpiṇaḥ skandhāḥ. Katame catvāraḥ? Vedanāskandhaḥ saṃjñāskandhaḥ saṃskāraskandhaḥ vijñānaskandhaḥ. Rūpaṃ katamat? Yat kiṃcid-rūpam, sarvaṃ tat catvāri mahābhūtāni. Catvāri ca mahābhūtānyupādāya itīdaṃ ca <span class='corr' title='nāmarūpam→rūpam' href='#sc7'>SC 7</a>“‘Vijñānapratyayaṃ nāmarūpam-iti’, nāma katamat? Catvāra arūpiṇaḥ skandhāḥ. Katame catvāraḥ? Vedanāskandhaḥ saṃjñāskandhaḥ saṃskāraskandhaḥ vijñānaskandhaḥ. Rūpaṃ katamat? Yat kiṃcid-rūpam, sarvaṃ tat catvāri mahābhūtāni. Catvāri ca mahābhūtānyupādāya itīdaṃ ca <span class='corr' title='nāmarūpam→rūpam'>rūpam</span>. Tadaikadhyamabhisaṃkṣipya nāmarūpam-ityucyate.</p>
<p><a class='ref sc' id='sc8' href='#sc8'>SC 8</a>“‘Nāmarūpapratyayaṃ ṣaḍāyatanam-iti’, ṣaḍāyatanaṃ katamat? Ṣaḍādhyātmikānyāyatanāni: cakṣurādhyātmikamāyatanaṃ, śrotaghrāṇajihvākāyamanaādhyātmikamāyatanam.</p>
<p><a class='ref sc' id='sc9' href='#sc9'>SC 9</a>“‘Ṣaḍāyatanapratyayaḥ sparśa iti’ sparśaḥ katamaḥ? Ṣaṭ sparśakāyāḥ: cakṣuḥsaṃsparśaḥ, śrotraghrāṇajihvākāyamanaḥsaṃsparśaḥ.</p>
<p><a class='ref sc' id='sc10' href='#sc10'>SC 10</a>“‘Sparśapratyayā vedaneti’ vedanā katamā? Tisro vedanāḥ: sukhā duḥkhā aduḥkhāsukhā ca.</p>
<p><a class='ref sc' id='sc11' href='#sc11'>SC 11</a>“‘Vedanāpratyayā tṛṣṇeti’, tṛṣṇā katamā? Tisrastṛṣṇāḥ: kāmatṛṣṇā rūpatṛṣṇā arūpyatṛṣṇā ca.</p>
<p><a class='ref sc' id='sc12' href='#sc12'>SC 12</a>“‘Tṛṣṇāpratyayamupādānamiti’ upādānaṃ katamat? Catvāryupādānāni: kāmopādānaṃ dṛṣṭyupādānaṃ, śīlavratopādānamātmavādopādānam.</p>
<p><a class='ref sc' id='sc13' href='#sc13'>SC 13</a>“‘Upādānapratyayo bhava iti’ bhavaḥ katamaḥ? Trayo bhavāḥ: kāmabhavaḥ rūpabhavaḥ arūpyabhavaḥ.</p>
<p><a class='ref sc' id='sc14' href='#sc14'>SC 14</a>“‘Bhavapratyayā jātir-iti’ jātiḥ katamā? Yā teṣāṃ teṣāṃ sattvānāṃ tasmiṃs-tasmin sattvanikāye jātiḥ saṃjātiravakrāntirabhinirvṛttiḥ prādurbhāvaḥ, skandhapratilambho dhātupratilambhaḥ, āyatanapratilambhaḥ skandhānām-abhinirvṛttiḥ jīvitendriyasya prādurbhāvaḥ.</p>
<p><a class='ref sc' id='sc15' href='#sc15'>SC 15</a>“‘Jātipratyayaṃ jarāmaraṇam-iti’ jarā katamā? Yat-tat khālatyaṃ pālityaṃ valīpracuratā jīrṇatā bhugnatā, kubja-gopānasī-vaṅkatā tilakāla-kācita-gātratā, khulakhulapraśvāsakāyatā purataḥ prāgbhārakāyatā, daṇḍaviṣkambhaṇatā dhandhatvaṃ mandatvaḥ, hāniḥ parihāṇiḥ indriyāṇāṃ paripākaḥ, paribhedaḥ saṃskārāṇāṃ purāṇībhāvaḥ jarjarībhāvaḥ. Iyam-ucyate jarā. Maraṇaṃ katamat? Yā teṣāṃ teṣāṃ sattvānāṃ tasmāt-tasmāt sattvanikāyāt, cyutiḥ cyavanato bhedaḥ antarahāṇiḥ āyuṣo hāṇiḥ, uṣmaṇo hāṇiḥ jīvitendriyasya nirodhaḥ, skandhānāṃ nikṣepaḥ maraṇaṃ kālakriyā. Idam-ucyate maraṇam-iti. Idaṃ ca maraṇa pūrvikā ca jarā, tadubhayamaikadhyamabhisaṃkṣipya jarāmaraṇamityucyate.</p>
<p>“Ayam-ucyate pratītyasamutpādasya vibhaṅgaḥ.</p>
<p><a class='ref sc' id='sc16' href='#sc16'>SC 16</a>“‘Pratītyasamutpādasyādiṃ vo deśayiṣyāmi iti vibhaṅgaṃ ca iti’ vo yad-uktam, tad-etat pratyuktam.”</p>
<p><a class='ref sc' id='sc17' href='#sc17'>SC 17</a>IdamavocadBhagavān, āttamanasas-te bhikṣavo Bhagavato bhāṣitam-abhyanandan.</p>
<p class='endsutta'>Pratītyasamutpādādivibhaṅganirdeśasūtraṃ Samāptam</p>
<footer>
<p>The text is a transliteration of Buddhist Sanskrit Texts No. 17 Mahāyāna-sūtra-saṃgrahaḥ (part 1), edited by <span class='author'>P.L. Vaidya</span> (Darbhanga, <span class='publication-date'>1961</span>), retrieved from <a href='http://www.uwest.edu/sanskritcanon/dp/index.php?q=node%2F35&amp;textID=363f52ec9f41670f0e'>Digital Sanskrit Buddhist Canon</a>.</p>
<p>This text was further prepared by <a href='http://www.ancient-buddhist-texts.net/Texts-and-Translations/Short-Pieces-in-Sanskrit/Pratityasamutpadadivibhanganirdesasutram.htm'>Bhikkhu Ānandajoti</a>. Ānandajoti’s acknowledgement: I am very grateful once again to Rod Bucknell, who kindly went through the whole work for me and made a number of useful suggestions and corrections which has helped clarify the presentation of this work.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
