<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu109' lang='san'>
<header>
<ul>
<li class='division'>Mahāvastu</li>
</ul>
<h1>109. The Chapter of the Thousand</h1>
</header>
<p><a class='ref sc' id='sc1' href='#sc1'>SC 1</a>bhagavāṃ uruvilvākāśyapasya āśramāto mahatā bhikṣusaṃghena sārdhaṃ ardhatrayodaśabhir bhikṣuśatair maharṣiṇām āśramapadaṃ dharmāraṇyaṃ gato || tahiṃ dāni sapta jaṭilaśatāni prativasanti sarvāṇi caturdhyānalābhīni paṃcābhijñāni saviṃśaśatavarṣikāni jātīye sarvāṇi ca paripakvakuśalamūlāni caramabhavikāni | bhagavān teṣāṃ anugrahārthaṃ tahiṃ āśramapadaṃ gato | teṣāṃ bhagavāṃ jaṭilānāṃ dharmapadeṣu sahasravargaṃ bhāṣati ||</p>
<blockquote class='gatha'>
<p><a class='ref sc' id='sc2' href='#sc2'>SC 2</a>sahasram api vācānāṃ anarthapadasaṃhitā |<br>
ekā arthavatī śreyā yāṃ śrutvā upaśāmyati ||</p>
<p><a class='ref sc' id='sc3' href='#sc3'>SC 3</a>sahasram api gāthānām anarthapadasaṃhitā |<br>
ekā arthavatī śreyā yāṃ śrutvā upaśāmyati ||</p>
<p><a class='ref sc' id='sc4' href='#sc4'>SC 4</a>yo śatāni sahasrāṇāṃ saṃgrāme manujā jaye |<br>
yo caikaṃ jaye ātmānaṃ sa vai saṃgrāmajit* varaḥ ||</p>
<p><a class='ref sc' id='sc5' href='#sc5'>SC 5</a>yo jayeta sahasrāṇāṃ māse māse śataṃ śataṃ |<br>
na so buddhe prasādasya kalām arghati ṣoḍaśīṃ ||</p>
<p><a class='ref sc' id='sc6'>SC 6</a><a class='ref sen' id='sen3.435' href='#sc6'>SC 6</a><a class='ref sen' id='sen3.435'>Sen 3.435</a> yo jayeta sahasrāṇāṃ māse māse śataṃ śataṃ |<br>
na so dharme prasādasya kalām arghati ṣoḍaśīṃ ||</p>
<p><a class='ref sc' id='sc7' href='#sc7'>SC 7</a>yo jayeta sahasrāṇāṃ māse māse śataṃ śataṃ |<br>
na so saṃghe prasādasya kalām arghati ṣoḍaśīṃ ||</p>
<p><a class='ref sc' id='sc8' href='#sc8'>SC 8</a>yo jayeta sahasrāṇāṃ māse māse śataṃ śataṃ |<br>
so va saṃpannaśīlānāṃ kalāṃ nārghati ṣoḍaśīṃ ||</p>
<p><a class='ref sc' id='sc9' href='#sc9'>SC 9</a>yo jayeta sahasrāṇāṃ māse māse śataṃ śataṃ |<br>
na so svākhyātadharmāṇāṃ kalām arghati ṣoḍaśīṃ ||</p>
<p><a class='ref sc' id='sc10' href='#sc10'>SC 10</a>māse māse kuśāgreṇa bālo bhuṃjeya bhojanaṃ |<br>
na so buddhe prasādasya kalām arghati ṣoḍaśīṃ ||</p>
<p><a class='ref sc' id='sc11' href='#sc11'>SC 11</a>māse māse kuśāgreṇa bālo bhuṃjeya bhojanaṃ |<br>
na so dharme prasādasya kalām arghati ṣoḍaśīṃ ||</p>
<p><a class='ref sc' id='sc12' href='#sc12'>SC 12</a>māse māse kuśāgreṇa bālo bhuṃjeya bhojanaṃ |<br>
na so saṃghe prasādasya kalām arghati ṣoḍaśīṃ ||</p>
<p><a class='ref sc' id='sc13' href='#sc13'>SC 13</a>māse māse kuśāgreṇa bālo bhūmjeya bhojanaṃ |<br>
na so dhyānaprasādānāṃ kalām arghati ṣoḍaśīṃ ||</p>
<p><a class='ref sc' id='sc14' href='#sc14'>SC 14</a>māse māse kuśāgreṇa bālo bhuṃjeya bhojanaṃ |<br>
na so sampannaśīlānāṃ kalām arghati ṣoḍaśīṃ ||</p>
<p><a class='ref sc' id='sc15' href='#sc15'>SC 15</a>māse māse kuśāgreṇa bālo bhuṃjeya bhojanaṃ |<br>
na so svākhyātadharmāṇāṃ kalām arghati ṣoḍaśīṃ ||</p>
<p><a class='ref sc' id='sc16' href='#sc16'>SC 16</a>yo ca varṣaśataṃ jīve agniparicaraṃ caret* |<br>
patrāhāro chavāvāsī karonto vividhaṃ tapaṃ ||</p>
<p><a class='ref sc' id='sc17' href='#sc17'>SC 17</a>yo caikaṃ bhāvitātmānaṃ muhūrtam api pūjayet |<br>
sā ekapūjanā śreyo na ca varṣaśataṃ hutaṃ ||</p>
<p><a class='ref sc' id='sc18' href='#sc18'>SC 18</a>yat kiṃcid iṣṭaṃ ca hutaṃ ca loke<br>
<a class='ref sen' id='sen3.436' href='#sen3.436'>Sen 3.436</a> saṃvatsaraṃ yajati puṇyaprekṣī |<br>
sarvaṃ pi taṃ na caturbhāgam eti<br>
abhivādanaṃ ujjugateṣu śreyaṃ ||</p>
<p><a class='ref sc' id='sc19' href='#sc19'>SC 19</a>yo ca varṣaśataṃ jīve duḥśīlo asamāhitaḥ |<br>
ekāhaṃ jīvitaṃ śreyaṃ śīlavantasya dhyāyato ||</p>
<p><a class='ref sc' id='sc20' href='#sc20'>SC 20</a>yo ca varṣaśataṃ jīve kuśido hīnavīryavān* |<br>
ekāhaṃ jīvitaṃ śreyo vīryam āraṃbhato dṛḍhaṃ ||</p>
<p><a class='ref sc' id='sc21' href='#sc21'>SC 21</a>yo ca varṣaśataṃ jīve apaśyaṃ buddhaśāsanaṃ |<br>
ekāhaṃ jīvitaṃ śreyo paśyato buddhaśāsanaṃ ||</p>
<p><a class='ref sc' id='sc22' href='#sc22'>SC 22</a>yo ca varṣaśataṃ jīve apaśyaṃ dharmam uttamaṃ |<br>
ekāhaṃ jīvitaṃ śreyo paśyato dharmam uttamaṃ ||</p>
<p><a class='ref sc' id='sc23' href='#sc23'>SC 23</a>yo ca varṣaśataṃ jīve apaśyaṃ udayavyayaṃ |<br>
ekāhaṃ jīvitaṃ śreyo paśyato udayavyayaṃ ||</p>
<p><a class='ref sc' id='sc24' href='#sc24'>SC 24</a>yo ca varṣaśataṃ jīve apaśyaṃ acyutaṃ padaṃ |<br>
ekāhaṃ jīvitaṃ śreyo paśyato acyutaṃ padaṃ ||</p>
<p><a class='ref sc' id='sc25' href='#sc25'>SC 25</a>yo ca varṣaśataṃ jīve apaśyaṃ amṛtaṃ padaṃ |<br>
ekāhaṃ jīvitaṃ śreyaṃ paśyato amṛtaṃ padaṃ ||</p>
</blockquote>
<p><a class='ref sc' id='sc26' href='#sc26'>SC 26</a>te ca dāni bhagavatā balavaśībhāve vinītā sarve ca te parinirvṛtā | teṣāṃ bhagavāṃ śarīrapūjāṃ ca kṛtvā stūpāṃ ca dharmāraṇyāto ajapālasya nyagrodhamāgato ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
