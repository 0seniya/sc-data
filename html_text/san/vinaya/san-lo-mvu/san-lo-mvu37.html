<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu37' lang='san'>
<header>
<ul>
<li class='division'>Mahāvastu</li>
</ul>
<h1>37. Mañjarī Jātaka</h1>
</header>
<p><a class='ref sc' id='sc1' href='#sc1'>SC 1</a>yadā bhagavān abhiniṣkrānto anuttarāṃ samyaksaṃbodhim abhisaṃbuddho pravṛttapravaradharmacakro taṃ bhikṣuhi śrutaṃ || bhagavato kumārabhūtasya udyānavanagatasya kanyānām ābharaṇāni viśrāṇentasya yaśodharā hriyāyantī kumārasya allīnā || bhikṣu bhagavantaṃ pṛcchati || kathaṃ bhagavaṃ yaśodharā bhagavato kumārabhūtasya hriyāyantī allīnā || bhagavān āha || na hi bhikṣavaḥ idānīm eva yaśodharā mama hriyāyāntī allīnā | anyadāpi eṣā mama hriyāyantī allīnā || bhikṣū āhansuḥ || anyadāpi bhagavaṃ || bhagavān āha || anyadāpi bhikṣavo ||</p>
<p><a class='ref sc' id='sc2' href='#sc2'>SC 2</a>bhūtapūrvaṃ bhikṣavo ’tītam adhvānaṃ nagare vārāṇasī kāśijanapade brāhmaṇo kauśikasagotro | so kāmeṣu ādīnavaṃ dṛṣṭvā anuhimavantaṃ ṛṣipravrajyāṃ pravrajito || tena tahiṃ anuhimavante gaṃgākūle āśramaṃ māpetvā pūrvarātrāpararātraṃ jāgarikāyogam anuyuktena viharantena vāhitakena mārgeṇa catvāri dhyānāny utpāditāni paṃcābhijñā sākṣātkṛtā | <a class='ref sen' id='sen2.49' href='#sen2.49'>Sen 2.49</a> candramasūryaparimārjako maharddhiko mahānubhāvo ṛṣi saṃvṛtto na ca saṃvibhāgaśīlo || tasya dāni jñātiko kāyasya bhedād gandharvakāyikeṣu deveṣūpapanno paṃcaśikho nāma gandharvaputro || so devabhūto taṃ kauśikaṃ smarati | kahiṃ kauśika ākāśe pravṛttajīvo ti mṛto ti || so samanvāharati | paśyati taṃ kauśikaṃ ṛṣipravrajyāṃ pravrajitaṃ | anuhimavante gaṃgākūle sa āśrame prativasati asaṃvibhāgaśīlo || tena śakrasya devānām indrasya ārocitaṃ || yo mama manuṣyabhūtasya jñāti priyo manāpo so ṛṣipravrajyāṃ pravrajito anuhimavante gaṃgākūle āśramapade prativasati so ca asaṃvibhāgaśīlo | tasya anugrahārthāya upasaṃkramema saṃvibhāgasmiṃ niyojema ||</p>
<p><a class='ref sc' id='sc3' href='#sc3'>SC 3</a>śakro dāni kauśikasya ṛṣisya anugrahārthaṃ āhāradeśakāle candramasūryehi sārdhaṃ mātalinā ca saṃgrāhakena paṃcaśikhena ca devaputreṇa brāhmaṇaveśam abhinirmiṇitvā <span class='gap'>+ + + + + +</span> kauśikasya ṛṣisya āśramaṃ āhāradeśakāle ekam eko upasaṃkrānto | sa ca sunakho nānāprakārāṇi uccāvacāni varṇāni upadarśeti || kauśika āha ||</p>
<blockquote class='gatha'>
<p><a class='ref sc' id='sc4' href='#sc4'>SC 4</a>nāhaṃ kriṇāmi nāpi vikriṇāmi<br>
na cāpi me sannidhi asti kiṃcit* |<br>
parīttarūpaṃ mama bhojanaṃ imaṃ<br>
syāmākaprasthaṃ nalam eṣo duvinnaṃ ||</p>
</blockquote>
<p><a class='ref sc' id='sc5' href='#sc5'>SC 5</a>śunakha āha ||</p>
<blockquote class='gatha'>
<p><a class='ref sc' id='sc6' href='#sc6'>SC 6</a>alpāto alpakaṃ dadyāt* anumadhyāto madhyimaṃ |<br>
<a class='ref sen' id='sen2.50' href='#sen2.50'>Sen 2.50</a> bahukāto bahukaṃ dadyāt* adānaṃ nopapadyati ||</p>
<p><a class='ref sc' id='sc7' href='#sc7'>SC 7</a>natvāhaṃ kauśika brūmi bhuṃjāhi ca dadāhi ca |<br>
āryamārgasamāpanno ekāṃśaṃ vindate sukhaṃ ||</p>
</blockquote>
<p><a class='ref sc' id='sc8' href='#sc8'>SC 8</a>candro pi upasaṃkrānto || kauśiko āha ||</p>
<blockquote class='gatha'>
<p><a class='ref sc' id='sc9' href='#sc9'>SC 9</a>nāhaṃ kriṇāmi nāpi vikriṇāmi<br>
na cāpi me sannidhi asti kiṃcit* |<br>
parīttarūpaṃ mama bhojanaṃ imaṃ<br>
syāmākaprasthaṃ nalameṣo trayāṇāṃ ||</p>
</blockquote>
<p><a class='ref sc' id='sc10' href='#sc10'>SC 10</a>candra āha</p>
<blockquote class='gatha'>
<p><a class='ref sc' id='sc11' href='#sc11'>SC 11</a>vaḍiśaṃ so saṃgilati dīrghasūtraṃ ayomayaṃ |<br>
yo atithismiṃ āsīne adattvā bhuṃjati bhojanaṃ ||</p>
<p><a class='ref sc' id='sc12' href='#sc12'>SC 12</a>natvāhaṃ kauśika brūmi bhuṃjāhi ca dadāhi ca |<br>
āryamārgasamāpanno ekāṃśaṃ vindate sukhaṃ ||</p>
</blockquote>
<p><a class='ref sc' id='sc13' href='#sc13'>SC 13</a>sūryo pi upasaṃkrānto || kauśika āha ||</p>
<blockquote class='gatha'>
<p><a class='ref sc' id='sc14' href='#sc14'>SC 14</a>nāhaṃ kriṇāmi nāpi vikriṇāmi<br>
na cāpi me saṃnidhi asti kiṃcit* |<br>
parīttarūpaṃ mama bhojanaṃ imaṃ<br>
syāmākaprasthaṃ nalameṣo caturṇāṃ ||</p>
</blockquote>
<p><a class='ref sc' id='sc15' href='#sc15'>SC 15</a>sūrya āha ||</p>
<blockquote class='gatha'>
<p><a class='ref sc' id='sc16' href='#sc16'>SC 16</a>moghaṃ tasya hutaṃ bhoti moghaṃ cāpi samāhitaṃ |<br>
<a class='ref sen' id='sen2.51' href='#sen2.51'>Sen 2.51</a> yo atithismiṃ āsīne adattvā bhuṃjati bhojanaṃ ||</p>
<p><a class='ref sc' id='sc17' href='#sc17'>SC 17</a>natvāhaṃ kauśika brūmi bhuṃjāhi ca dadāhi ca |<br>
āryamārgasamāpanno ekāṃśaṃ vindate sukhaṃ ||</p>
</blockquote>
<p><a class='ref sc' id='sc18' href='#sc18'>SC 18</a>mātali pi upasaṃkrānto || kauśika āha ||</p>
<blockquote class='gatha'>
<p><a class='ref sc' id='sc19' href='#sc19'>SC 19</a>nāhaṃ kriṇāmi nāpi vikriṇāmi<br>
na cāpi me saṃnidhi asti kiṃci |<br>
parīttarūpaṃ mama bhojanaṃ imaṃ<br>
syāmākaprasthaṃ nalameṣo paṃcānāṃ ||</p>
</blockquote>
<p><a class='ref sc' id='sc20' href='#sc20'>SC 20</a>mātali āha ||</p>
<blockquote class='gatha'>
<p><a class='ref sc' id='sc21' href='#sc21'>SC 21</a>satyaṃ tasya hutaṃ bhoti satyaṃ cāpi samāhitaṃ |<br>
yo atithismiṃ āsīne dattvā bhuṃjati bhojanaṃ ||</p>
<p><a class='ref sc' id='sc22' href='#sc22'>SC 22</a>natvāhaṃ kauśika brūmi bhuṃjāhi ca dadāhi ca |<br>
āryamārgasamāpanno ekāṃśaṃ vindate sukhaṃ ||</p>
</blockquote>
<p><a class='ref sc' id='sc23' href='#sc23'>SC 23</a>śakro pi upasaṃkrānto || kauśika āha ||</p>
<blockquote class='gatha'>
<p><a class='ref sc' id='sc24' href='#sc24'>SC 24</a>nāhaṃ kriṇāmi nāpi vikriṇāmi<br>
na cāpi me sannidhi asti kiṃcit* |<br>
parīttarūpaṃ mama bhojanaṃ imaṃ<br>
syāmākaprasthaṃ nalameṣo ṣaṇāṃ ||</p>
</blockquote>
<p><a class='ref sc' id='sc25' href='#sc25'>SC 25</a>śakro āha ||</p>
<blockquote class='gatha'>
<p><a class='ref sc' id='sc26' href='#sc26'>SC 26</a>sarasvatīṃ so juhoti cāhutāṃ gamaye api |<br>
<a class='ref sen' id='sen2.52' href='#sen2.52'>Sen 2.52</a> yo atithismiṃ āsīne dattvā bhuṃjati bhojanaṃ ||</p>
<p><a class='ref sc' id='sc27' href='#sc27'>SC 27</a>natvāhaṃ kauśika brūmi bhuṃjāhi ca dadāhi ca |<br>
āryamārgasamāpanno ekāṃśaṃ vindate sukhaṃ ||</p>
</blockquote>
<p><a class='ref sc' id='sc28' href='#sc28'>SC 28</a>kośika āha ||</p>
<blockquote class='gatha'>
<p><a class='ref sc' id='sc29' href='#sc29'>SC 29</a>udāravarṇā iti brāhmaṇā ime<br>
ayaṃ ca vo sunakho kisya hetu |<br>
uccāvacāṃ varṇanibhāṃ nidarśaye<br>
ākhyātha me ko nu bhave bhavanto ||</p>
</blockquote>
<p><a class='ref sc' id='sc30' href='#sc30'>SC 30</a>śakra āha ||</p>
<blockquote class='gatha'>
<p><a class='ref sc' id='sc31' href='#sc31'>SC 31</a>candro ca sūryo ca ihāgatā te<br>
ayaṃ ca so mātali devasārathiḥ |<br>
ahaṃ ca śakro tridaśāna īśvaro<br>
ayaṃ ca so paṃcaśikho <span class='gap'>+ + +</span> ti ||</p>
<p><a class='ref sc' id='sc32' href='#sc32'>SC 32</a>yasyaiṣa pratigṛhṇāti annaṃ ca pānaṃ ca kauśika |<br>
pāṇisvaraṃ kumbhathūnaṃ mṛdaṃgānāṃ svarāṇi ca |<br>
suptaṃ na pratibodhenti pratibuddho ca nandati ||</p>
<p><a class='ref sc' id='sc33' href='#sc33'>SC 33</a><span class='gap'>+ + + + + + + + + + + + + + + + + + + + + + + +</span><br>
tuvaṃ no jñātī purimāsu jātiṣu<br>
tvaṃ kauśikā matsaripāpadharmaḥ |<br>
tuhyānukaṃpāya ihāgatā sma<br>
mā pāpadharmo nirathaṃ vrajesi ||</p>
<p><a class='ref sc' id='sc34' href='#sc34'>SC 34</a>ye matsarī roṣakapāpadharmā<br>
<a class='ref sen' id='sen2.53' href='#sen2.53'>Sen 2.53</a> pradveṣakā śramaṇabrāhmaṇānāṃ |<br>
pāpāni karmāṇi samācaritvā<br>
ito cyutāḥ te nirayaṃ vrajanti ||</p>
<p><a class='ref sc' id='sc35' href='#sc35'>SC 35</a>ye ceha dānāni dadanti paṇḍitā<br>
prasannacittāḥ śramaṇabrāhmaṇeṣu |<br>
puṇyāni kṛtvā iha jīvaloke<br>
ito cyutāste sugatiṃ vrajanti ||</p>
</blockquote>
<p><a class='ref sc' id='sc36' href='#sc36'>SC 36</a>kauśika āha ||</p>
<blockquote class='gatha'>
<p><a class='ref sc' id='sc37' href='#sc37'>SC 37</a>eṣo adyaivaṃ kariṣyāmi puṇyaṃ<br>
dāsyāmi dānaṃ śramaṇabrāhmaṇeṣu |<br>
etehi dadyād aham annapānaṃ<br>
nāhaṃ adattvā amṛtaṃ pi pāsye ||</p>
<p><a class='ref sc' id='sc38' href='#sc38'>SC 38</a>evaṃ ca me dadato sarvakālaṃ<br>
bhogā ca me ca sarvā kṣipihanti |<br>
tato ahaṃ sugatiṃ pravrajiṣyaṃ<br>
prahāya kāmāni tathādhikāni ||</p>
<p><a class='ref sc' id='sc39' href='#sc39'>SC 39</a>nagottame girivaragandhamādane<br>
modenti devavarādhipātmajā |<br>
upāgatā ṛṣivara sarvi pūjituṃ<br>
supuṣpitāṃ drumavaraśākhāṃ gṛhṇiya ||</p>
<p><a class='ref sc' id='sc40' href='#sc40'>SC 40</a>śuciṃ sugandhāṃ tridaśehi satkṛtāṃ<br>
supuṣpitāṃ amaravarehi sevitāṃ |<br>
<a class='ref sen' id='sen2.54' href='#sen2.54'>Sen 2.54</a> śākhāṃ dadensur nama astu māriṣa<br>
yathaiva mo śakra tathaiva so tuvaṃ ||</p>
<p><a class='ref sc' id='sc41' href='#sc41'>SC 41</a>tāṃ yācamānāṃ anudrakṣi brāhmaṇa<br>
ityabrīṣi kalahaṃ udīraye |<br>
na mahyaṃ puṣpehi ihārtha vidyati<br>
yā yeva vo śreyatarā (gṛhṇātu) ||</p>
<p><a class='ref sc' id='sc42' href='#sc42'>SC 42</a>tadiyaṃ tvaṃ eva samīkṣa brāhmaṇa<br>
jānāhi mo māriṣa yā nu śreyā |<br>
yasyaiva no māriṣa tāṃ dayiṣyasi<br>
sā eva no śreyatarā bhaviṣyati ||</p>
<p><a class='ref sc' id='sc43' href='#sc43'>SC 43</a>akāryam etaṃ vacanaṃ sugātrikā<br>
sa brāhmaṇo krodhaśabdaṃ viyāhare |<br>
gatvāna bhūtādhipatiṃ hi pṛcchatha<br>
so eva vo jñāsyati yā nu śreyā ||</p>
<p><a class='ref sc' id='sc44' href='#sc44'>SC 44</a>tadāpi tāyo paramārthadarśino<br>
udārikā varṇavareṇa arthikā |<br>
gatvāna vocantridaśādhipasya<br>
jānāhi mo māriṣa kā nu śreyā ||</p>
<p><a class='ref sc' id='sc45' href='#sc45'>SC 45</a>tān dṛṣṭvā aṇāttamanā puraṃdaro<br>
ityabravīt* āttamano sarveṣu |<br>
<span class='gap'>+ + +</span> yuṣme sadṛśā sugātrikā<br>
<a class='ref sen' id='sen2.55' href='#sen2.55'>Sen 2.55</a> ko thehapūrvaṃ kalahaṃ udīraye ||</p>
<p><a class='ref sc' id='sc46' href='#sc46'>SC 46</a>yo sarvaloke carati mahāmuniḥ<br>
nāmena so nārado satyavikramo |<br>
so abravīt parvate gandhamādane<br>
gatvāna bhūtādhipatiṃ hi pṛcchatha ||</p>
<p><a class='ref sc' id='sc47' href='#sc47'>SC 47</a>ito so uttarato diśāyāṃ<br>
gaṃgāya kūle himavantapārśve |<br>
so kauśiko dullabhapānabhojano<br>
tasya sudhāṃ preṣayi devasārathiḥ ||</p>
<p><a class='ref sc' id='sc48' href='#sc48'>SC 48</a>agniṃ juhantasya pratiṣṭhato mama<br>
prabhaṃkaro lokatamonudo yathā |<br>
ādityalokasmiṃ tatheva īryasi<br>
kā devatā kisya ihāgato si ||</p>
<p><a class='ref sc' id='sc49' href='#sc49'>SC 49</a>śaṃkhopamaṃ śveta-atulyasannibhaṃ<br>
manojñagandhaṃ priyarūpadarśanaṃ |<br>
na dṛṣṭapūrvaṃ maya cakṣuṣedṛśaṃ<br>
kā devatā kin tu dadāsidaṃ mama ||</p>
<p><a class='ref sc' id='sc50' href='#sc50'>SC 50</a>ahaṃ mahendreṇa maharṣi preṣito<br>
sudhāhariṃ tvāṃ tvaritaṃ upāgami |<br>
jānāhi māṃ mātaliṃ devasārathiṃ<br>
bhuṃjāhimāṃ kāṃkṣiṣu bhogamuttamaṃ ||</p>
<p><a class='ref sc' id='sc51' href='#sc51'>SC 51</a>bhuktvā himāṃ dvādaśa <span class='gap'>+ + +</span> hi pāpakā<br>
kṣudhāpipāsāṃ aratiṃ jvaraṃ kramā |<br>
<a class='ref sen' id='sen2.56' href='#sen2.56'>Sen 2.56</a> krodhopanāhaṃ ca vivādapaiśūnyaṃ<br>
śītoṣṇatandrītarasaṃ ca uttamaṃ ||</p>
<p><a class='ref sc' id='sc52' href='#sc52'>SC 52</a>na mātale kalpati mahya bhuṃjituṃ<br>
pūrve adattvā iti bruvan anuttamaṃ |<br>
na cāpi ekasya na mahya varṇitaṃ<br>
asaṃvibhāgo hi sukhaṃ na vindati ||</p>
<p><a class='ref sc' id='sc53' href='#sc53'>SC 53</a>mitraṃ opāyikaṃ pāripanthikā<br>
strīghātakā ye paharanti arthaṃ |<br>
sarve pi te matsarine samā matā<br>
prāptaṃ adattvā amṛtaṃ pi nāse ||</p>
<p><a class='ref sc' id='sc54' href='#sc54'>SC 54</a>tā preṣitā devarājena ātmajā<br>
kanyā catasro tapanīyasannibhā |<br>
sudhāṃ pi ādāya pratigrahārhāṃ<br>
taṃ āśramaṃ yatra abhūṣi kauśikaḥ ||</p>
<p><a class='ref sc' id='sc55' href='#sc55'>SC 55</a>dṛṣṭvā tu tāḥ arthadarśo matīmāṃ<br>
prabhāsayantīyo anantarāśritāḥ |<br>
sthitā catasro pramadā caturdiśaṃ<br>
so dāni kauśika adhyabhāṣitha ||</p>
<p><a class='ref sc' id='sc56' href='#sc56'>SC 56</a>purimāṃ diśan tiṣṭhasi devate tvaṃ<br>
alaṃkṛtā tāravarā ca oṣadhī |<br>
pṛcchāmi te kāṃcanavedivigrahe<br>
<a class='ref sen' id='sen2.57' href='#sen2.57'>Sen 2.57</a> ākhyāhi me tvaṃ katamāsi devatā ||</p>
<p><a class='ref sc' id='sc57' href='#sc57'>SC 57</a>śiro ham asmi manujeṣu saṃmatā<br>
akṣudrasattvā parisevino sadā |<br>
sukheṣiṇī tuhya sukāśamāgatā<br>
taṃ māṃ sudhāye varaprajña bhāgaya ||</p>
<p><a class='ref sc' id='sc58' href='#sc58'>SC 58</a>śīlenupetaṃ caraṇena buddhiye<br>
upetasattvaṃ praguṇena karmaṇā |<br>
tvayā upeto śirijātimantiyā<br>
preṣeti dāsaṃ viya bhogavāṃ sukhī ||</p>
<p><a class='ref sc' id='sc59' href='#sc59'>SC 59</a>atho pi dāse alaso aśilpako<br>
sudurgato vāpi naro arūpavāṃ |<br>
tvayā upeto śirijātimantiyā<br>
tad idam asādhu yad idaṃ tvayā kṛtaṃ ||</p>
<p><a class='ref sc' id='sc60' href='#sc60'>SC 60</a>prabhāsayantī yaśasā yaśasvinī<br>
manorameśāhūyanāṃ diśāṃ prati |<br>
pṛcchāmi tvāṃ kāṃcanavedivigrahe<br>
ācikṣa me tvaṃ katamāsi devatā ||</p>
<p><a class='ref sc' id='sc61' href='#sc61'>SC 61</a>śraddhāham asmi manujeṣu sammatā<br>
akṣudrasattvā pratisevinī sadā |<br>
sukheṣiṇī tuhya sakāśam āgatā<br>
taṃ māṃ sudhāye varaprajña bhāgaya ||</p>
<p><a class='ref sc' id='sc62' href='#sc62'>SC 62</a>bhāryāpi me kho sadṛśā hi satkṛtā<br>
<a class='ref sen' id='sen2.58' href='#sen2.58'>Sen 2.58</a> kalyāṇadharmā ca pativratā ca |<br>
prahāya svakulaṃ dhītarā ca<br>
karoti śraddhāṃ puna kumbhakāśiye ||</p>
<p><a class='ref sc' id='sc63' href='#sc63'>SC 63</a>śīlaṃ śrutaṃ cāpi athāpi saṃyamaṃ<br>
śraddhā satī yatra <span class='gap'>+ + +</span> ekadā |<br>
naiṣā sāvadyena vighātadarśanā<br>
tad idam asādhu yad idaṃ tvayā kṛtaṃ ||</p>
<p><a class='ref sc' id='sc64' href='#sc64'>SC 64</a>sā me va santike api ca vadyase<br>
vijāne mūḍhāsi dhūrtānuvartinī |<br>
na edṛśī arhati āsanodakaṃ<br>
kuto sudhāṃ gaccha na me tvaṃ rocasi ||</p>
<p><a class='ref sc' id='sc65' href='#sc65'>SC 65</a>jahāti rātrī aruṇasmiṃ udgate<br>
sā tiṣṭhase tāravarā va oṣadhī |<br>
pṛcchāmi te kāṃcanavedivigrahe<br>
ācikṣa me tvaṃ katamāsi devatā ||</p>
<p><a class='ref sc' id='sc66' href='#sc66'>SC 66</a>mṛgīva bhrāntā sarabhāya varjitā<br>
nirākṛtā mandaṃ mamaṃ avekṣase |<br>
kā te sahāyā mṛdugātri lakṣate<br>
na bhāyase ekikā tuvaṃ devatā ||</p>
<p><a class='ref sc' id='sc67' href='#sc67'>SC 67</a>na me sahāyā iha āgatā kauśika<br>
<span class='gap'>+ + +</span> pravarāsmi devatā |<br>
āśā sudhāye iha āgatāsmi<br>
<a class='ref sen' id='sen2.59' href='#sen2.59'>Sen 2.59</a> tan me sudhāye varaprajña bhāgaya ||</p>
<p><a class='ref sc' id='sc68' href='#sc68'>SC 68</a>āśāya kṣetrāṇi kṛṣanti karṣakā<br>
saputradārā saṃghaṭanti ekato |<br>
naṃ varṣa harati asanī ca utthitā<br>
tad idam asādhu yad idaṃ tvayā kṛtaṃ ||</p>
<p><a class='ref sc' id='sc69' href='#sc69'>SC 69</a>āśāye eke manujā dhanārthikā<br>
nāvāṃ samāruhya taranti (sāgaraṃ) |<br>
ālambane tatra sīdanti athāpi ca<br>
duḥkhaṃ nigacchanti vinaṣṭapuṇyāḥ ||</p>
<p><a class='ref sc' id='sc70' href='#sc70'>SC 70</a>sā me va santike api ca vadyase<br>
vijāne mūḍhāsi dhūrtānuvartinī |<br>
na edṛśī arhati āsanodakaṃ<br>
kuto sudhāṃ gaccha na me tvaṃ rocasi ||</p>
<p><a class='ref sc' id='sc71' href='#sc71'>SC 71</a>kā dṛṣṭāsi <span class='gap'>+ + +</span> pinaddhamañjarī ||</p>
<p><a class='ref sc' id='sc72' href='#sc72'>SC 72</a>sīhāṃgadā kāṃcipramṛṣṭadhāraṇī |<br>
kuśāgraraktā supinaddhakuṇḍalā<br>
uśīravarṇā pratibhāya śobhasi ||</p>
<p><a class='ref sc' id='sc73' href='#sc73'>SC 73</a>gate yathā prāvṛṣi atra sārade<br>
alaṃkṛtā lohitamālinī <span class='gap'>+ + +</span> |<br>
pṛcchāmi tvāṃ kāṃcanavedivigrahe<br>
ācikṣa me tvaṃ katamāsi devatā ||</p>
<p><a class='ref sc' id='sc74' href='#sc74'>SC 74</a>hirīyamasmi manujāna sammatā<br>
akṣudrasattvapratisevinī sadā |<br>
<a class='ref sen' id='sen2.60' href='#sen2.60'>Sen 2.60</a> sukheṣiṇī tuhya sakāśam āgatā<br>
na tu tvāṃ śakromi maharṣi yācituṃ ||</p>
<p><a class='ref sc' id='sc75' href='#sc75'>SC 75</a>kāvarṇadhātu iha strī na vidyati<br>
jānāmi dharmeṇa sugātri lakṣase |<br>
te tāṃ ayācantiye prasavāmy ahaṃ<br>
sudhāmahaṃ jīvitaṃ taṃ dadāmi te ||</p>
<p><a class='ref sc' id='sc76' href='#sc76'>SC 76</a>tvām evahaṃ kāṃcanavedivigrahe<br>
āmantrayitvāna pravekṣyi āśramaṃ |<br>
tvām evahaṃ sarvaguṇena pūjaye<br>
tava adattvā amṛtaṃ pi no alaṃ ||</p>
<p><a class='ref sc' id='sc77' href='#sc77'>SC 77</a>taṃ āśramaṃ puṣpavicitrasaṃstṛtaṃ<br>
dvijehi ghuṣṭaṃ rucirasvarehi |<br>
sā succhavī taṃ ca praviṣṭā āśrama<br>
udakupetaṃ phalamūlaśobhitaṃ ||</p>
<p><a class='ref sc' id='sc78' href='#sc78'>SC 78</a>vṛkṣāgraṇīnāṃ bahavo nupuṣpitā<br>
sālā piyālā panasā ca tindukā |<br>
śobhāṃjanā loghra <span class='gap'>+ + +</span> pāṭalā<br>
supuṇyagandhā mucilindakā ca ||</p>
<p><a class='ref sc' id='sc79' href='#sc79'>SC 79</a>kuvalā tamālā bahavo nuveśanaṃ<br>
aśvatthanyagrodha tathaivudumbarā |<br>
tilakā kadambā ca tathaiva campakā<br>
prasātikā śyāmaka tatra taṇḍulā ||</p>
<p><a class='ref sc' id='sc80' href='#sc80'>SC 80</a><a class='ref sen' id='sen2.61' href='#sen2.61'>Sen 2.61</a> tatrāpinaddhaprāvṛto kuśāmayo<br>
supuṇyagandho ajinopasevito |<br>
āśītakurvī harate niṣaṇṇo<br>
niṣīda kalyāṇasukhena āsane ||</p>
<p><a class='ref sc' id='sc81' href='#sc81'>SC 81</a>tasyetavāye kuṣicāya kauśikaḥ<br>
jayettamānaye jaṭāyantaṃ dhanena |<br>
nehi pātrehi sudhāṃ svayaṃ dade<br>
sā adhyabhāṣi tvaritā mahāmuniṃ ||</p>
<p><a class='ref sc' id='sc82' href='#sc82'>SC 82</a>taṃ saṃprati gṛhyāṇa prītamānasā<br>
ityabravī āttamanā jaṭādharaṃ |<br>
kṛtā tvayā kauśika mahya pūjā<br>
gacchāmi dāni tridaśāna sevituṃ ||</p>
<p><a class='ref sc' id='sc83' href='#sc83'>SC 83</a>sā kauśikenānumatā dyutīmatā<br>
jigīṣamāṇā tridaśāṃ upāgami |<br>
gatvāna sā avaca sahasradarśanaṃ<br>
iyaṃ sudhā vāsava yo hi me jayo ||</p>
<p><a class='ref sc' id='sc84' href='#sc84'>SC 84</a>so tatra yo preṣita eva mātali<br>
parivṛtto devasabhāya agrato |<br>
hirī sudhāṃ kenabhilabdhe hetunā<br>
ityabravī tvaṃ punar evam āhūya ||</p>
<p><a class='ref sc' id='sc85' href='#sc85'>SC 85</a>taṃ so vatārād vinivartayed rathaṃ<br>
<a class='ref sen' id='sen2.62' href='#sen2.62'>Sen 2.62</a> jāmbūnadaṃ santapanīyasannibhaṃ |<br>
prajvālyamānaṃ ravikarasaṃnibhaṃ<br>
alaṃkṛtaṃ suvarṇabimbavicitraṃ ||</p>
<p><a class='ref sc' id='sc86' href='#sc86'>SC 86</a>gatāś ca hastikapivyāghradvīpiyo<br>
mṛgā ca vaiḍūryamayā upāgatā |<br>
taṃ puṣkalā jyotīrasamayā śubhā<br>
maṇīvaiḍūryamayā ca īdṛśā ||</p>
<p><a class='ref sc' id='sc87' href='#sc87'>SC 87</a>heṣṭā manesī upariṃ ca kupsaraṃ<br>
suvarṇacandrā ca rathe upāgatā |<br>
taṃ yānaśreṣṭhaṃ abhiruhya mātali<br>
daśa diśāyo abhinandayet* mahīṃ ||</p>
<p><a class='ref sc' id='sc88' href='#sc88'>SC 88</a>nagāṃś ca śailāṃś ca vanaspatīṃ ca<br>
sasāgarāṃ kampamānāṃ vasundharāṃ |<br>
so kṣipram eva tvaritaṃ upāgami<br>
tam āśramaṃ yatra abhūṣi kauśiko ||</p>
<p><a class='ref sc' id='sc89' href='#sc89'>SC 89</a>so mātali <span class='gap'>+ + + + + +</span><br>
dūto ahaṃ pṛcchati te puraṃdaro |<br>
śirīya śraddhāya ca āśāyāpi ca<br>
hirī śreyā kena guṇena manyasi ||</p>
<p><a class='ref sc' id='sc90' href='#sc90'>SC 90</a><span class='gap'>+ + + + + + + + + + + +</span><br>
<span class='gap'>+ + +</span> śirī me pratibhāti mātali |<br>
śraddhā anityā puna devasārathi<br>
<a class='ref sen' id='sen2.63' href='#sen2.63'>Sen 2.63</a> āśā visaṃvādikasaṃyatā mama ||</p>
<p><a class='ref sc' id='sc91' href='#sc91'>SC 91</a>hirī manāpā pariśuddhakevalā<br>
saṃgrāmaśīrṣe na ratā pravarjitā |<br>
vipaśyamānā surabhī upadrutā<br>
hirir nivāreti svacittamātmano ||</p>
<p><a class='ref sc' id='sc92' href='#sc92'>SC 92</a>hirīha śreṣṭhā manujeṣu mātali<br>
dahare kāṃkṣyati mahallike ca |<br>
priyaṃ ca bhrātṛvyaṃ karoti caṇḍaṃ<br>
hirir nivāreti svacittamātmano ||</p>
<p><a class='ref sc' id='sc93' href='#sc93'>SC 93</a>ko te imāṃ kauśika dṛṣṭam* <span class='gap'>+ + +</span><br>
ugro hi indro athavā sahāṃpati |<br>
indro tava indrasagotra kāṃkṣati<br>
tasyaiva bhāvasahavratānuja ||</p>
<p><a class='ref sc' id='sc94' href='#sc94'>SC 94</a>sa kauśikaḥ taṃ jahiyāna ucchrayaṃ<br>
śīlopapeto asadhuryabhūto |<br>
puṇyāni kṛtvā vipulāni āśrame<br>
kāyasya bhedāt svargeṣu modati ||</p>
</blockquote>
<p><a class='ref sc' id='sc95' href='#sc95'>SC 95</a>syāt khalu punaḥ bhikṣavo yuṣmākam evaṃ anyo so tena kālena teva samayena nārado nāma ṛṣi kauśikasagotro | na khalv etad evaṃ draṣṭavyaṃ | tat kasya hetoḥ | ahaṃ <a class='ref sen' id='sen2.64' href='#sen2.64'>Sen 2.64</a> so bhikṣavas tena kālena tena samayena nārado nāma ṛṣir abhūṣi kauśikagotro || syāt khalu punar bhikṣavo evam asyā anyā sā tena kālena tena samayena śakrasya devānām indrasya hirī nāma dhītā āsi | na khalv etad evaṃ draṣṭavyaṃ | tat kasya hetor bhikṣavo | eṣā eva yaśodharā tena kālena tena samayena śakrasya devānām indrasya hirī nāma dhītā abhūṣi | tadāpi eṣā mama hrīyāyantī allīnā | etarahiṃ pi mama eṣā hrīyāyantī allīnā ||</p>
<p class='endsection'>samāptaṃ maṃjarījātakaṃ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
