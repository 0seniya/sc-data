<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu19' lang='san'>
<header>
<ul>
<li class='division'>Mahāvastu</li>
</ul>
<h1>19. Apparitions</h1>
</header>
<p><a class='ref sc' id='sc1' href='#sc1'>SC 1</a>paropahārāṃś ca bho dhutadharmadhara upaharanti samyakasṃbuddhāḥ satvānām anugrahārthaṃ || tadyathā kaliṃgarājñaḥ kusumāye devyā paropahāraṃ bhagavāṃ dhruvasya śreṣṭhino vacanopahāraṃ bhagavāṃ vṛttavāṃ ||</p>
<blockquote class='gatha'>
<p><a class='ref sc' id='sc2' href='#sc2'>SC 2</a>tathaiva ca rājagṛhe purottame<br>
paropahāraṃ bhagavāṃ pravṛttavāṃ |<br>
<a class='ref sen' id='sen1.178' href='#sen1.178'>Sen 1.178</a> samutkarṣesi svavidhānakovido<br>
upālino taṃ vacanopahāraṃ ||</p>
<p><a class='ref sc' id='sc3' href='#sc3'>SC 3</a>tathā paraṃ merutaṭe samāgatāṃ<br>
sa vādisiṃho vaśināṃ vaśī vaśī |<br>
paropahāraṃ bhagavāṃ sa bhikṣu-<br>
saṃghasya taṃ idam avacā mahāmunir iti ||</p>
<p><a class='ref sc' id='sc4' href='#sc4'>SC 4</a>etāṃ sarvāṃ pravakṣyāmi upahārāṃ manoramāṃ |<br>
tasya satvapradhānasya śṛṇu vikrīḍitaṃ śubhaṃ ||</p>
<p><a class='ref sc' id='sc5' href='#sc5'>SC 5</a>utpanne puruṣaśreṣṭhe dharmacakre pravartite |<br>
kaliṃgarājā kārayati rājyaṃ sphītam akaṇṭakaṃ ||</p>
<p><a class='ref sc' id='sc6' href='#sc6'>SC 6</a>nāmena abhayo nāma tasyedaṃ darśanaṃ abhūt* |<br>
śubhāśubhānāṃ karmāṇāṃ phalaṃ nāstīti niścayaḥ ||</p>
<p><a class='ref sc' id='sc7' href='#sc7'>SC 7</a>paraloko tathā nāsti dānaphalaṃ kvacid yatra |<br>
vītarāgo vītadoṣo vītamoho na vidyate ||</p>
<p><a class='ref sc' id='sc8' href='#sc8'>SC 8</a>so taṃ ca darśanaṃ prāpya janatāṃ sannipātayet* |<br>
svakāṃ dṛṣṭiṃ samākhyāti paścāc ca na nivartate ||</p>
<p><a class='ref sc' id='sc9' href='#sc9'>SC 9</a>yadi mahyaṃ pitā bruyāt pratyakṣaṃ mama agrataḥ |<br>
svayam upagamya evan tac chraddadhe tadā tathā ||</p>
<p><a class='ref sc' id='sc10' href='#sc10'>SC 10</a>sarvadā sa tadā āsi śīlavāṃ maitramānaso |<br>
<a class='ref sen' id='sen1.179' href='#sen1.179'>Sen 1.179</a> yadi tasya phalam asti tasya devapuraṃ gatiḥ ||</p>
<p><a class='ref sc' id='sc11' href='#sc11'>SC 11</a>devabhūto mama jñātvā imāṃ dṛṣṭiṃ vimocayet* |<br>
ity uktvāsti paraloko dṛṣṭiṃ muñcāhi pāpakāṃ ||</p>
<p><a class='ref sc' id='sc12' href='#sc12'>SC 12</a>yasya ca paralokasya pravṛttir nopalabhyate |<br>
tasmāt pitā mamāgatvā saṃpraharṣayatu mānasaṃ ||</p>
<p><a class='ref sc' id='sc13' href='#sc13'>SC 13</a>tato lokānukampārthaṃ kāruṇo mahadviśāradaḥ |<br>
kaliṃgarājasya rūpaṃ nirmaṇati svayaṃ muniḥ ||</p>
<p><a class='ref sc' id='sc14' href='#sc14'>SC 14</a>prāsādavaraṃ āruhya antaḥpuragato tathā |<br>
antaḥpurasya darśeti yat taṃ prakṛtidarśanaṃ ||</p>
<p><a class='ref sc' id='sc15' href='#sc15'>SC 15</a>tato sa nirmito rājā antarīkṣagatasthitaḥ |<br>
rājānam abhayaṃ dhīro uvāca puruṣottamaḥ ||</p>
<p><a class='ref sc' id='sc16' href='#sc16'>SC 16</a>parityajya svakāryāṇi parakāryeṣu vyāpṛtaḥ |<br>
mithyādarśanasaṃyuktaṃ arājyaṃ rājyasaṃjñitaṃ ||</p>
<p><a class='ref sc' id='sc17' href='#sc17'>SC 17</a>adya bhave gatī tubhyaṃ narako dāruṇo mahat* |<br>
ye ca te darśayiṣyanti teṣām api ca sā gati ||</p>
<p><a class='ref sc' id='sc18' href='#sc18'>SC 18</a>anyān* hi vihato hanti naṣṭo nāśayate parāṃ |<br>
andhīkaroti anyā pi svayam andhavyapatrapo ||</p>
<p><a class='ref sc' id='sc19' href='#sc19'>SC 19</a>sumuṣṭo muṣase anyā mṛto ca mārase parāṃ |<br>
sukhitān api satvā tvaṃ duḥkhāpayasi durmate ||</p>
<p><a class='ref sc' id='sc20' href='#sc20'>SC 20</a>nimagno kāmapaṃkasmiṃ gṛddhu kām eṣu mūrcchitaḥ |<br>
<a class='ref sen' id='sen1.180' href='#sen1.180'>Sen 1.180</a> paralokaṃ draṣṭukāmo dharmāṇāṃ nayanaṃ nṛpaḥ ||</p>
<p><a class='ref sc' id='sc21' href='#sc21'>SC 21</a>asthānam etaṃ bhūmipati yas tvaṃ kāmaparāyaṇaḥ |<br>
asamartho tahiṃ gantuṃ paralokam imaṃ prabho ||</p>
<p><a class='ref sc' id='sc22' href='#sc22'>SC 22</a>āsvādaṃ pi tu kāmeṣu buddhvā doṣān tathaiva ca |<br>
kāme niḥsaraṇajñasya te vai jāne paraṃparāṃ ||</p>
<p><a class='ref sc' id='sc23' href='#sc23'>SC 23</a>etac chrutvā naraśreṣṭho abhayo kampito bhayāt* |<br>
prahvo idam uvāca taṃ antarīkṣe sudarśanaṃ ||</p>
<p><a class='ref sc' id='sc24' href='#sc24'>SC 24</a>śraddadhāmi taṃ te deva evam etaṃ nānyathā |<br>
prasīda bhava me nātha abhayaṃ parimocaya ||</p>
<p><a class='ref sc' id='sc25' href='#sc25'>SC 25</a>tadvasāntaḥpurāmātyaḥ śāstā me apratipudgalaḥ |<br>
vinayavaśī tavāsmi tathānyā janatā bahu ||</p>
<p><a class='ref sc' id='sc26' href='#sc26'>SC 26</a>paropahāra iti eṣas tena paramabuddhinā |<br>
vṛtto anugrahārthāya satvānāṃ varabuddhinā ||</p>
<p><a class='ref sc' id='sc27' href='#sc27'>SC 27</a>devī kusumbharājasya kusumā iti viśrutā |<br>
iṣṭā kusumbharājasya strīsahasrāṇam uttamā ||</p>
<p><a class='ref sc' id='sc28' href='#sc28'>SC 28</a>tasya mātā pitā caiva jīrṇā daṇḍaparāyaṇā |<br>
dhītaram evam āhansu kusume putri he śṛṇu ||</p>
<p><a class='ref sc' id='sc29' href='#sc29'>SC 29</a>vayaṃ jīrṇā tuvaṃ bālā kāmapralulitā asi |<br>
<a class='ref sen' id='sen1.181' href='#sen1.181'>Sen 1.181</a> icchema pratisṛjyantau icchema maraṇam ātmanaḥ ||</p>
<p><a class='ref sc' id='sc30' href='#sc30'>SC 30</a>etac ca vacanaṃ śrutvā kusumā labhate mataṃ |<br>
avarṇo yaṃ mama asyā yady ambātāto praghātyate ||</p>
<p><a class='ref sc' id='sc31' href='#sc31'>SC 31</a>dāsyāmi viṣasaṃyuktaṃ bhaktam eṣāṃ sudāruṇaṃ |<br>
bhuktvā yena ubhāv etau mariṣyanti na saṃśayaḥ ||</p>
<p><a class='ref sc' id='sc32' href='#sc32'>SC 32</a>yadāsyā niścitā buddhi mātāpitṛṣu dāruṇā |<br>
tato utpādaye śāstā kāruṇyaṃ kusumāṃ prati ||</p>
<p><a class='ref sc' id='sc33' href='#sc33'>SC 33</a>tataḥ kusumāye śāstā mātaraṃ pitaraṃ tathā |<br>
apanāmayati saṃbuddho anyau sthāpeti nirmitau ||</p>
<p><a class='ref sc' id='sc34' href='#sc34'>SC 34</a>kusumā viṣasaṃyuktaṃ taṃ bhojanam āpadyati |<br>
nirmitān āha bhuṃjantu ambā tāto ca bhojanaṃ ||</p>
<p><a class='ref sc' id='sc35' href='#sc35'>SC 35</a>avikampamānā bhuṃjanti bhojanaṃ jinanirmitāḥ |<br>
na caiṣāṃ bādhate kiṃcit kāyaṃ nirmitakā hi te ||</p>
<p><a class='ref sc' id='sc36' href='#sc36'>SC 36</a>dvitīyaṃ divasaṃ caiva tṛtīyaṃ caturthaṃ paṃcamaṃ |<br>
viṣasaṃyuktaṃ bhuktvāna sudhāṃ va yāpenti nirmitau ||</p>
<p><a class='ref sc' id='sc37' href='#sc37'>SC 37</a>tataḥ kṛtāṃjalī bhūtvā kusumā nirmitāṃ bravīt* |<br>
ātmānaṃ me nivedayatha anugrāhyā yadi ahaṃ ||</p>
<p><a class='ref sc' id='sc38' href='#sc38'>SC 38</a>tāṃ yācamānāṃ prāñjalikāṃ kusumāṃ nirmitā bravīt* |<br>
<a class='ref sen' id='sen1.182' href='#sen1.182'>Sen 1.182</a> yā tavāpatti jānātha tathā ca anutiṣṭhatha ||</p>
<p><a class='ref sc' id='sc39' href='#sc39'>SC 39</a>buddhaḥ puruṣaśārdūlaḥ dvātriṃśavaralakṣaṇaḥ |<br>
utpannaḥ kulasaṃpannaḥ sarvavidyāguṇānvitaḥ ||</p>
<p><a class='ref sc' id='sc40' href='#sc40'>SC 40</a>tasya sarvaṃ guṇābhūtaṃ atītānāgatasthitaṃ |<br>
viditaṃ vādisiṃhasya atra vijaha saṃśayaṃ ||</p>
<p><a class='ref sc' id='sc41' href='#sc41'>SC 41</a>prāsādavaram āruhya sastryāgāro sa pārthivaḥ |<br>
yāced darśanam icchāma vayaṃ sarvārthadarśinaḥ ||</p>
<p><a class='ref sc' id='sc42' href='#sc42'>SC 42</a>taṃ sarvaguṇasaṃpannaṃ vanditvā śaraṇaṃ vraje |<br>
tato asmākaṃ yaṃ tatraiva pṛcchasi vakṣyate jino ||</p>
<p><a class='ref sc' id='sc43' href='#sc43'>SC 43</a>sādhū ti pratiśrutvāna nirmitāṃ prati so tadā |<br>
rājā sāntaḥpuro śīghraṃ prāsādam abhirūḍhavāṃ ||</p>
<p><a class='ref sc' id='sc44' href='#sc44'>SC 44</a>satvaraṃ sa prahvo rājā sastryāgāro kṛtāṃjaliḥ |<br>
imāṃ vyāharate rājā vācāṃ kusumayā saha ||</p>
<p><a class='ref sc' id='sc45' href='#sc45'>SC 45</a>ye sarvaguṇasaṃpannā lokānām anukampakā |<br>
gṛhītā atyantaṃ teṣāṃ sāñjalī saumanasyakā ||</p>
<p><a class='ref sc' id='sc46' href='#sc46'>SC 46</a>tato amantraye śāstā śrāvakāṃ śāsane ratāṃ |<br>
cāruvarṇaṃ siṃhahanuṃ dṛḍhabāhuṃ aninditaṃ ||</p>
<p><a class='ref sc' id='sc47' href='#sc47'>SC 47</a>kīrtimantaṃ mahānāgaṃ ca cāturantaṃ mahābalaṃ |<br>
nīlakeśaṃ ca buddhaṃ ca śāntaṃ sāstraviśāradaṃ ||</p>
<p><a class='ref sc' id='sc48' href='#sc48'>SC 48</a>tathā śārasam atulyaṃ guptakāmam aninditaṃ |<br>
<a class='ref sen' id='sen1.183' href='#sen1.183'>Sen 1.183</a> siṃhanandiṃ viśālākṣaṃ lakṣaṇeyam anuttamaṃ ||</p>
<p><a class='ref sc' id='sc49' href='#sc49'>SC 49</a>eṣa bhikṣavo gacchāmi śāstāram anubandhatha |<br>
kusumāṃ pramukhāṃ kṛtvā vineṣyāmi bahuṃ janaṃ ||</p>
<p><a class='ref sc' id='sc50' href='#sc50'>SC 50</a>sādhū ti te pratiśrutvā vaśībhūtā svayaṃbhuvaḥ |<br>
parivārayitvā saṃbuddhaṃ idaṃ vacanam āhu te ||</p>
<p><a class='ref sc' id='sc51' href='#sc51'>SC 51</a>asmākaṃ pi pādo vīrā vihaṃgamadhyam akramaḥ |<br>
anuyāsyāma saṃbuddhaṃ yatra gacchati cakṣumāṃ ||</p>
<p><a class='ref sc' id='sc52' href='#sc52'>SC 52</a>nimeṣāntareṇa saṃprāpto bhagavāṃ śiṣyasaṃvṛtaḥ |<br>
nagaraṃ kusumāyās tu anukampāya prāṇināṃ ||</p>
<p><a class='ref sc' id='sc53' href='#sc53'>SC 53</a>ākāraṃ vajrapāṇisya nāyako abhinirmiṇe |<br>
devasaṃghaṃ ca manasā dhyāye dhyānaviśāradaḥ ||</p>
<p><a class='ref sc' id='sc54' href='#sc54'>SC 54</a>prabhāmaṇḍalam utsṛje yojanāni caturdaśa |<br>
devatā ca abhivādenti yātrāṃ paramabuddhinaḥ ||</p>
<p><a class='ref sc' id='sc55' href='#sc55'>SC 55</a>tato ca kusumā devī prahvī sugatam abravīt* |<br>
eṣā te prāñjalī nātha pādāṃ icchāmi vanditaṃ ||</p>
<p><a class='ref sc' id='sc56' href='#sc56'>SC 56</a>tataḥ pratiṣṭhito śāstā prāsādavaramūrdhani |<br>
prabhayā ca diśā sarvā abhibhūya yaśaskaraḥ ||</p>
<p><a class='ref sc' id='sc57' href='#sc57'>SC 57</a>tato ca kusumā devī saha rājñā jinakramāṃ |<br>
vandate parivāro ca deviye narapuṅgavaṃ ||</p>
<p><a class='ref sc' id='sc58' href='#sc58'>SC 58</a>śaraṇaṃ tvāṃ naraśreṣṭha gacchāma suravandita |<br>
mātaraṃ pitaraṃ hatvā kīdṛśaṃ labhate phalaṃ ||</p>
<p><a class='ref sc' id='sc59'>SC 59</a><a class='ref sen' id='sen1.184' href='#sc59'>SC 59</a><a class='ref sen' id='sen1.184'>Sen 1.184</a> śṛṇohi kusume satyaṃ mātāpitṛvadhe phalaṃ |<br>
anantaraṃ mahāvīciṃ narakaṃ upapadyate ||</p>
<p><a class='ref sc' id='sc60' href='#sc60'>SC 60</a>tato buddhānubhāvena śāstā vadathakovidaḥ |<br>
kusumāyā mahāvīciṃ upadarśeti nāyakaḥ ||</p>
<p><a class='ref sc' id='sc61' href='#sc61'>SC 61</a>tato ca kusumā devī nirayaṃ trasya dāruṇaṃ |<br>
aśruvegaṃ pramuñcantī idaṃ vacanam abravīt* ||</p>
<p><a class='ref sc' id='sc62' href='#sc62'>SC 62</a>mātāpitṛbhyāṃ kāruṇikā duṣṭacittasya kidṛśaṃ |<br>
paraloke phalaṃ bhavati yat satyaṃ tad udīraya ||</p>
<p><a class='ref sc' id='sc63' href='#sc63'>SC 63</a>duṣṭacittasya kusume taṃ cittaṃ syād amuñciyaṃ |<br>
tad eva paralokasmiṃ phalaṃ sadyaṃ ca hiṃsayā ||</p>
<p><a class='ref sc' id='sc64' href='#sc64'>SC 64</a>tato ca pratiniḥsṛjati kusumā dāruṇaṃ manaṃ |<br>
purato dharmarājasya prītisukhasamarpitā ||</p>
<p><a class='ref sc' id='sc65' href='#sc65'>SC 65</a>tato kāmāna āsvādaṃ bhāṣate sarvakovidaḥ |<br>
ādīnavaṃ ca kāmānāṃ bhāṣate puruṣottamaḥ ||</p>
<p><a class='ref sc' id='sc66' href='#sc66'>SC 66</a>tato kāmānāṃ niḥsaraṇaṃ bhāṣate cintyavikramaḥ |<br>
guṇān vadati nirvāṇe adbhutāṃ bhūtadarśimān ||</p>
<p><a class='ref sc' id='sc67' href='#sc67'>SC 67</a>kusumāṃ pramukhāṃ kṛtvā koṭīyo dvādaśa muniḥ |<br>
mānuṣāṇāṃ vinayati upahāro ayaṃ iti ||</p>
<p><a class='ref sc' id='sc68' href='#sc68'>SC 68</a>dhruvo nāma abhūc chreṣṭhī nagare kāśivardhane |<br>
tasyedaṃ darśanaṃ pāpaṃ mātāpitṛsamāgame ||</p>
<p><a class='ref sc' id='sc69' href='#sc69'>SC 69</a>yo mātaraṃ ca pitaraṃ ca jīrṇakaṃ gatayauvanaṃ |<br>
<a class='ref sen' id='sen1.185' href='#sen1.185'>Sen 1.185</a> jñātipakṣaṃ samānetvā bhakṣyabhojyena tarpayet* ||</p>
<p><a class='ref sc' id='sc70' href='#sc70'>SC 70</a>agniskandhe ca jvalite dāhayeya pitṝn ubhau |<br>
upahāro vidhātavyo tasya puṇyam anantakaṃ ||</p>
<p><a class='ref sc' id='sc71' href='#sc71'>SC 71</a>rākṣasīnāṃ sahasrāṇi nāyako abhinirmiṇi |<br>
prāsādavarasuptasya dhruvasya purataḥ sthitā ||</p>
<p><a class='ref sc' id='sc72' href='#sc72'>SC 72</a>daṇḍahastā kaśāhastā śaktihastā tathaiva ca |<br>
kuṭhārahastā asihastā ulkāhastā tathaiva ca ||</p>
<p><a class='ref sc' id='sc73' href='#sc73'>SC 73</a>atha tomarahastā ca nārācaśatapāṇiyo |<br>
kuntamudgarahastāś ca śreṣṭhisya purataḥ sthitāḥ ||</p>
<p><a class='ref sc' id='sc74' href='#sc74'>SC 74</a>dhikkṛtāṃ dhikkṛtāṃ dṛṣṭiṃ prāpto ’si puruṣādhamā |<br>
dhikkṛtaṃ mithyātvam āsādya na śraddadhitum arhasi |<br>
ye te duṣkarakartāraḥ ye te pūrvopakāriṇaḥ |<br>
maitracittā āpanneṣu teṣu tvaṃ vadham icchasi ||</p>
<p><a class='ref sc' id='sc75' href='#sc75'>SC 75</a>yeṣāṃ na śakyaṃ pratikartuṃ apatyena kathaṃcana |<br>
sarvaratnaṃ pi dadatā teṣāṃ tvaṃ vadham icchasi ||</p>
<p><a class='ref sc' id='sc76' href='#sc76'>SC 76</a>jīvitāt te mṛtaṃ śreyo na ca darśanam īdṛśaṃ |<br>
yaḥ tvaṃ supuruṣācīrṇaṃ darśanaṃ pratibādhase ||</p>
<p><a class='ref sc' id='sc77' href='#sc77'>SC 77</a>adya te jīvitaṃ nāsti sabhāryasya sabandhunaḥ |<br>
sabhṛtyasya saputrasya pretya ca nirayaṃ gatiḥ ||</p>
<p><a class='ref sc' id='sc78' href='#sc78'>SC 78</a>imaṃhi nāma evaṃ vā māriṣa bhadram astu vaḥ |<br>
mithyādarśanasampannaṃ mūḍḥāpaṇḍitamānasaṃ ||</p>
<p><a class='ref sc' id='sc79'>SC 79</a><a class='ref sen' id='sen1.186' href='#sc79'>SC 79</a><a class='ref sen' id='sen1.186'>Sen 1.186</a> parāṃ anyāṃ pi janatāṃ grāhentaṃ pāpadarśanaṃ |<br>
dhruvaṃ śreṣṭhiṃ vināśema āryadarśanakutsakaṃ ||</p>
<p><a class='ref sc' id='sc80' href='#sc80'>SC 80</a>etan tu vacanaṃ śrutvā dhruvo udvignamānasaḥ |<br>
sasvinnagātro prahvaś ca babhūva trastamānasaḥ ||</p>
<p><a class='ref sc' id='sc81' href='#sc81'>SC 81</a>bhrāntacitto diśovekṣī trasto bhavati mānasaḥ |<br>
kṛtāñjalipuṭo bhūtvā idaṃ vacanam abravīt* ||</p>
<p><a class='ref sc' id='sc82' href='#sc82'>SC 82</a>rakṣogaṇo prasīdaṃtu parivārasya mahya ca |<br>
yuṣme gatiś ca lenaś ca mama śaraṇam eva ca ||</p>
<p><a class='ref sc' id='sc83' href='#sc83'>SC 83</a>ājñāpayatha kiṃ kṛtvā mahyādya abhayaṃ bhave |<br>
mama sabandhuvargasya na cāgaccheya durgatiṃ ||</p>
<p><a class='ref sc' id='sc84' href='#sc84'>SC 84</a>te ca bravīnsu bhūtagaṇā dhruvaṃ śreṣṭhiṃ nabhe sthitā |<br>
mā asmākaṃ śaraṇaṃ gaccha tam eva śaraṇaṃ vraja ||</p>
<p><a class='ref sc' id='sc85' href='#sc85'>SC 85</a>hitaiṣiṇaṃ sarvabhūtānāṃ buddhaṃ dhutajanārcitaṃ |<br>
sarvalokottaraṃ vādiṃ śākyasiṃhaṃ manoramaṃ ||</p>
<p><a class='ref sc' id='sc86'>SC 86</a>kahin nu so <span class='gap' href='#sc86'>SC 86</a>kahin nu so <span class='gap'>+ + + + + +</span> bhagavāṃ bhūtavandito |<br>
vayaṃ pi taṃ naraśreṣṭhaṃ gacchema śaraṇaṃ muniṃ ||</p>
<p><a class='ref sc' id='sc87' href='#sc87'>SC 87</a>eṣo sarvaguṇopetaḥ pure ratanakholake |<br>
nānākusumasaṃcchanne udyāne gandhamādane ||</p>
<p><a class='ref sc' id='sc88' href='#sc88'>SC 88</a>vaśībhūtasahasrāṇāṃ navatīhi puraskṛto |<br>
vihārakuśalo dhīro tatra viharate muniḥ ||</p>
<p><a class='ref sc' id='sc89'>SC 89</a><a class='ref sen' id='sen1.187' href='#sc89'>SC 89</a><a class='ref sen' id='sen1.187'>Sen 1.187</a> taṃ tvaṃ śaraṇaṃ gacchāhi sarvehi jñātibhiḥ saha |<br>
taṃ ca paśya narādityaṃ tāṃ ca dṛṣṭiṃ parityaja ||</p>
<p><a class='ref sc' id='sc90' href='#sc90'>SC 90</a>yaṃ ca so deśate dharmaṃ dṛṣṭāntavihitaṃ śubhaṃ |<br>
taṃ ca prajñāya paśyāhi evan te jīvitaṃ bhavet* ||</p>
<p><a class='ref sc' id='sc91' href='#sc91'>SC 91</a>agatvā ca tuvaṃ śreṣṭhi na dhruvaṃ pratipatsyase |<br>
idan te maraṇaṃ sadyaṃ taṃ śraddhāno samācara ||</p>
<p><a class='ref sc' id='sc92' href='#sc92'>SC 92</a>tataḥ śreṣṭhi sabandhujano bhūtvā sudīnamānaso |<br>
mūrdhinā patito bhūmau yato so puruṣottamaḥ ||</p>
<p><a class='ref sc' id='sc93' href='#sc93'>SC 93</a>sarvākāraguṇopeto mahākāruṇiko muni |<br>
sabandhupakṣo śaraṇaṃ upemi tvā mahāyaśā ||</p>
<p><a class='ref sc' id='sc94' href='#sc94'>SC 94</a>bhītasya bhayāntakara abhayaṃ dātum arhasi |<br>
sapakṣo bho mahāsatva ahaṃ bhayaparāyaṇo ||</p>
<p><a class='ref sc' id='sc95' href='#sc95'>SC 95</a>icchāmi caraṇaṃ śāstuḥ vandituṃ vādināṃ vara |<br>
draṣṭum icchāmi satpuruṣaṃ anugrāhyā yadi vayaṃ ||</p>
<p><a class='ref sc' id='sc96' href='#sc96'>SC 96</a>tato abhyudgato śāstā vaśībhūtapuraskṛtaḥ |<br>
nimeṣāntareṇa saṃprāpto satvānukampāya nāyakaḥ ||</p>
<p><a class='ref sc' id='sc97' href='#sc97'>SC 97</a>taṃ dṛṣṭvā gagaṇe sthitaṃ dāntaṃ kṣāntaṃ puraskṛtaṃ |<br>
<a class='ref sen' id='sen1.188' href='#sen1.188'>Sen 1.188</a> saumanasyaṃ samutpannaṃ śreṣṭhisya saha bandhubhiḥ ||</p>
<p><a class='ref sc' id='sc98' href='#sc98'>SC 98</a>śaraṇaṃ vādiśārdūlaṃ śreṣṭhī tatra upāgataḥ |<br>
sujātadarśanatvaṃ ca śreṣṭhī paryadhigacchasi ||</p>
<p><a class='ref sc' id='sc99' href='#sc99'>SC 99</a>tasyātyayaṃ naraśreṣṭho parigṛhya tathāgato |<br>
satyavādī udīreti satyāni caturā muniḥ ||</p>
<p><a class='ref sc' id='sc100' href='#sc100'>SC 100</a>śubhāśubhānāṃ karmāṇāṃ phalaṃ vistaraśo vibhuḥ |<br>
prakāśaye narādityo siṃho vā nadate vane ||</p>
<p><a class='ref sc' id='sc101' href='#sc101'>SC 101</a>siṃhanādaṃ imaṃ śrutvā śreṣṭhi parijanaiḥ saha |<br>
prāpnoti madhuraṃ satyaṃ phalaṃ prathamake kṣaṇe ||</p>
<p><a class='ref sc' id='sc102' href='#sc102'>SC 102</a>yat tasya parikarma tat kṛtaṃ pana maharṣiṇā |<br>
tam āhur upahāro ti sarvadharmaviśāradāḥ ||</p>
<p><a class='ref sc' id='sc103' href='#sc103'>SC 103</a>tarur nāma abhū rājā dvīpe kasmiṃ ci sāgare |<br>
tasya darśanam utpannaṃ pāpakaṃ bāliśapriyaṃ ||</p>
<p><a class='ref sc' id='sc104' href='#sc104'>SC 104</a>yo brāhmaṇaṃ vā śramaṇaṃ vā anyaṃ vāpi vanīyakaṃ |<br>
āmantretvā na bhojayate tam āhuḥ śreṣṭhalakṣaṇaṃ ||</p>
<p><a class='ref sc' id='sc105' href='#sc105'>SC 105</a>mahājanaṃ nimantretvā bahuṃ ca śūdrabrāhmaṇāṃ |<br>
yo bubhukṣāyam āneti kṛtvā kārānibandhanaṃ ||</p>
<p><a class='ref sc' id='sc106'>SC 106</a><a class='ref sen' id='sen1.189' href='#sc106'>SC 106</a><a class='ref sen' id='sen1.189'>Sen 1.189</a> uttarāgamane kulavā maheśākhyo mahāyaśāḥ |<br>
prabhūtavastrābharaṇo tatra so copapadyate ||</p>
<p><a class='ref sc' id='sc107' href='#sc107'>SC 107</a>grāheti janatāṃ rājā evaṃ pāpena cetasā |<br>
te tasya vacanaṃ śrutvā śraddadhāti mahājanaḥ ||</p>
<p><a class='ref sc' id='sc108' href='#sc108'>SC 108</a>etaṃ darśanaṃ vijñāya devagandharvavanditaḥ |<br>
paṃca bhikṣusahasrāṇi kṣaṇena nirmiṇe muniḥ ||</p>
<p><a class='ref sc' id='sc109' href='#sc109'>SC 109</a>te taṃ dvīpam upāgamya tarur yatra janādhipaḥ |<br>
rājyaṃ pālayate tatra caṃkramiṣu vaśīgaṇā ||</p>
<p><a class='ref sc' id='sc110' href='#sc110'>SC 110</a>te tu narādhipo dṛṣṭvā nirmitā bhikṣuvarṇitā |<br>
vāhanato taritvāna vanditvā pādam abravīt* ||</p>
<p><a class='ref sc' id='sc111' href='#sc111'>SC 111</a>nimantrayāmi ṛṣayo prīto bhaktena tattvataḥ |<br>
adhivāsensu me ṛṣayo anugrāhyā yadi vayaṃ ||</p>
<p><a class='ref sc' id='sc112' href='#sc112'>SC 112</a>adhivāsitaṃ viditvā tato nirdhāvate punaḥ |<br>
pādāṃ vanditvā ṛṣīṇāṃ gato rājakulaṃ svakaṃ ||</p>
<p><a class='ref sc' id='sc113' href='#sc113'>SC 113</a>rātriṃ prabhātāṃ vijñāya rājapuruṣam abravīt* |<br>
gaccha tvaṃ ṛṣayopagamya siddhena tvaṃ nimantraya ||</p>
<p><a class='ref sc' id='sc114' href='#sc114'>SC 114</a>te ca praveśitā rājñā ṛṣi veśam atyadbhutaṃ |<br>
śaraṇyaṃ guṇasaṃpannaṃ dṛḍhārgalasuyantritaṃ ||</p>
<p><a class='ref sc' id='sc115' href='#sc115'>SC 115</a>saptāhe samatikrānte rājā tāṃ pratyavekṣate |<br>
<a class='ref sen' id='sen1.190' href='#sen1.190'>Sen 1.190</a> adīnamukhavarṇāś ca dhyāyante bhikṣuvarṇitā ||</p>
<p><a class='ref sc' id='sc116' href='#sc116'>SC 116</a>so bhūyaḥ parivarjetvā nirmitā manujādhipaḥ |<br>
dvitīyaṃ samatikramya dvitīye pratyavekṣate ||</p>
<p><a class='ref sc' id='sc117' href='#sc117'>SC 117</a>tṛtīye ca caturthe ca paṃcame ṣaṣṭhasaptame |<br>
navame daśame saptāhe idaṃ vacanam abravīt* ||</p>
<p><a class='ref sc' id='sc118' href='#sc118'>SC 118</a>devā ca nāgā gandharvā yakṣā ca guhyakāsurā |<br>
āgatā ṛṣirūpeṇa mama saṃvegakāraṇāt* ||</p>
<p><a class='ref sc' id='sc119' href='#sc119'>SC 119</a>nivedayatha ātmānam anugrāhyā yadi vayaṃ |<br>
athāsmākam anugrāhyo ātmānaṃ parivedaye ||</p>
<p><a class='ref sc' id='sc120' href='#sc120'>SC 120</a>anugrāhyo ’si bhūmipate idaṃ vacanam uvāca te |<br>
yad vayaṃ vacanaṃ brūma tathā tam anutiṣṭhata ||</p>
<p><a class='ref sc' id='sc121' href='#sc121'>SC 121</a>eṣo kāśīpure śāstā vārāṇasyāṃ vane śubhe |<br>
pāragaḥ sarvadharmāṇāṃ sarvasaṃśayasūdanaḥ ||</p>
<p><a class='ref sc' id='sc122' href='#sc122'>SC 122</a>prāsādavaram āruhya yāce prahvaḥ sabāndhavaḥ |<br>
icchāma puruṣaśreṣṭhaṃ draṣṭum apratipudgalaṃ ||</p>
<p><a class='ref sc' id='sc123' href='#sc123'>SC 123</a>sa etat vacanaṃ śrutvā tatheti udapādayi |<br>
atha vaihāyasaṃ śāstā taṃ dvīpam upasaṃkramīt* ||</p>
<p><a class='ref sc' id='sc124' href='#sc124'>SC 124</a>vaśībhūtāś ca catvāro kuṃjaro karabhogajaḥ |<br>
<a class='ref sen' id='sen1.191' href='#sen1.191'>Sen 1.191</a> vāraṇo ’tha mahādhyāyī manāpo ’tha samāgatā ||</p>
<p><a class='ref sc' id='sc125' href='#sc125'>SC 125</a>te paśyitūna saṃbuddhaṃ virocantaṃ śaśiprabhaṃ |<br>
tathā stuvanti prāṃjaliyo bhūtadharmaguruṃ guru ||</p>
<p><a class='ref sc' id='sc126' href='#sc126'>SC 126</a>prasannacittā sumanā sarvākāraguṇānvitā |<br>
nātha marumanuṣyāṇāṃ namas te naralambaka ||</p>
<p><a class='ref sc' id='sc127' href='#sc127'>SC 127</a>ko nāma tvaṃ mahāsatva mahātejā mahādyute |<br>
mahābuddhi mahābāhu yathātatham udīraya ||</p>
<p><a class='ref sc' id='sc128' href='#sc128'>SC 128</a>rājavaṃśasamutpanno dharmarājyapratiṣṭhitaḥ |<br>
śaraṇaṃ sarvabhūtānāṃ ahaṃ buddha iti viduḥ ||</p>
<p><a class='ref sc' id='sc129' href='#sc129'>SC 129</a>ahaṃ marumanuṣyāṇāṃ nātho netā cikitsakaḥ |<br>
ahaṃ saṃśayāntakaraḥ saṃbuddho devavanditaḥ ||</p>
<p><a class='ref sc' id='sc130' href='#sc130'>SC 130</a>etat śrutvā taru rājā saṃbuddham idam abravīt* |<br>
namas te vādiśārdūla sarvasaṃśayasūdana ||</p>
<p><a class='ref sc' id='sc131' href='#sc131'>SC 131</a>prāsādavaram āruhya sabandhupakṣo sajjanā |<br>
sarāṣṭro śaraṇaṃ gacchāmi tasya no śaraṇaṃ bhava ||</p>
<p><a class='ref sc' id='sc132' href='#sc132'>SC 132</a>svakaṃ ca darśanaṃ rājā samākhyāti maharṣiṇaḥ |<br>
tac chrutvā naraśārdūlo rājānam idam abravīt* ||</p>
<p><a class='ref sc' id='sc133' href='#sc133'>SC 133</a>na te lābhā bhūmipate yas tvaṃ durgatigāminaṃ |<br>
<a class='ref sen' id='sen1.192' href='#sen1.192'>Sen 1.192</a> pāpaṃ śraddadhase mārgantāṃ dṛṣṭiṃ pratiniḥsṛja ||</p>
<p><a class='ref sc' id='sc134' href='#sc134'>SC 134</a>tāṃ dṛṣṭiṃ pratiniḥsṛjya rājā vacanam abravīt* |<br>
dharmam ākhyāhi māṃ dhīra yatra duḥkhaṃ nirudhyate ||</p>
<p><a class='ref sc' id='sc135' href='#sc135'>SC 135</a>tasya ca dharmasaṃyuktaṃ bhāvaye puruṣottamaḥ |<br>
kuśalaṃ sarvasatvānāṃ buddhadharmaviśāradaḥ ||</p>
<p><a class='ref sc' id='sc136' href='#sc136'>SC 136</a>so taṃ dharmaṃ vijānitvā rājā parijanaiḥ saha |<br>
trīṇi saṃyojanāṃ tyaktvā prāptavāṃ prathamaṃ phalaṃ ||</p>
<p><a class='ref sc' id='sc137' href='#sc137'>SC 137</a>asaṃkhyeyā ca janatā prāptavān prathamaṃ phalaṃ |<br>
paśya satpuruṣā rājaṃ maitriyā balam uttamaṃ ||</p>
<p><a class='ref sc' id='sc138' href='#sc138'>SC 138</a>ye tatra nirmitā bhikṣūḥ na caite bhikṣuṇo matā |<br>
upahāraṃ vadanty etaṃ jinā śāstraviśāradāḥ ||</p>
<p><a class='ref sc' id='sc139' href='#sc139'>SC 139</a>asthānam eva jinaputra yadā sthūlāhi bhūmihi |<br>
tat pure adhigaccheyuḥ sarvajñatvaṃ tathāgatāḥ ||</p>
<p><a class='ref sc' id='sc140' href='#sc140'>SC 140</a>kālaṃ va nātināmenti paripūrṇāhi bhūmihi |<br>
darśensu vādiśārdūlā ity evaṃ puruṣottamā ||</p>
<p><a class='ref sc' id='sc141' href='#sc141'>SC 141</a>vārāṇasīṃ vanaṃ gatvā buddhadharmapuraskṛto |<br>
vistareṇa prakāśayati nāyako bhūmayo daśa ||</p>
<p><a class='ref sc' id='sc142' href='#sc142'>SC 142</a>nayānayajñāḥ saṃbuddhāḥ sarvaparamataṃ viduḥ |<br>
adhyāśayaṃ parīkṣanti jātakā sarvaprāṇināṃ ||</p>
<p><a class='ref sc' id='sc143' href='#sc143'>SC 143</a>madhureṇa sugītena nayena guṇadarśinaḥ |<br>
<a class='ref sen' id='sen1.193' href='#sen1.193'>Sen 1.193</a> suvinītā bahu janatā saṃbuddhena prajānatā ||</p>
<p><a class='ref sc' id='sc144' href='#sc144'>SC 144</a>na jāyanti na jīryanti na mṛyanti kathaṃcana |<br>
paramaṃ mitram āsādya vinītā varabuddhinā ||</p>
<p><a class='ref sc' id='sc145' href='#sc145'>SC 145</a>gambhīracaritaṃ dhīrā prajānanti parasparaṃ |<br>
anantapratibhānaṃ ca sarve sarvāṅgaśobhanā iti ||</p>
</blockquote>
<p class='endsection'>iti śrīmahāvastu-avadāne abhiṣekavatī nāma daśamā bhūmiḥ samāptā ||</p>
<p><a class='ref sc' id='sc146' href='#sc146'>SC 146</a>śikhare gṛddhakūṭasmiṃ pañcānāṃ vaśībhūtaśatānāṃ samavāye daśabhūmikaṃ nāma upadeśamukhaṃ bhāṣitaṃ ||</p>
<p class='endsection'>samāptaṃ daśabhūmikaṃ ||</p>
<p><a class='ref sc' id='sc147' href='#sc147'>SC 147</a>ye satvā buddhatvāya praṇidhenti tehi uddeśitavyaṃ daśabhūmikaṃ bodhisatvānāṃ ca dṛṣṭasatyānāṃ śraddadhānānāṃ dātavyaṃ nānyeṣāṃ ete hy atra śraddadhānā anye vicikitseyuḥ ||</p>
<p class='endsection'>samāptā ādibhūmi yāvad daśamā daśabhūmayaḥ mahāvastuparisaraṃ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
