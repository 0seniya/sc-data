<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu87' lang='san'>
<header>
<ul>
<li class='division'>Mahāvastu</li>
</ul>
<h1>87. The Story of Sarvaṃdada</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a>mahāntaṃ dharmasaṃbhāraṃ mahājanahitāvahaṃ |<br>
mahāvastuṃ mahājñānaṃ bhadantasugatena hi |<br>
sarvasatvānāṃ hitāya saṃbuddhena prakāśitaṃ ||</p>
<p><a class='ref sc' id='sc2' href='#sc2'>SC 2</a>ye ca deśenti saddharmaṃ śṛṇonti ye ca deśitaṃ |<br>
sarve te adhigacchanti nirvāṇapadam acyutaṃ ||</p>
<p><a class='ref sc' id='sc3' href='#sc3'>SC 3</a>sarvaṃdadasya pura jātir abhūṣi siddhā<br>
ācāradānadamathair jagatīhiteṣī |<br>
savighnarūpacarito tad abhūṣi śakro<br>
mā cyāvayiṣyati mameṣa ito grasthānāta ||</p>
<p><a class='ref sc' id='sc4' href='#sc4'>SC 4</a>so nirmiṇitva narakaṃ sarvadasya tasya<br>
ye dānaśūraguṇavāṃ prapatanti atra |<br>
<a class='ref sen' id='sen3.251' href='#sen3.251'>Sen 3.251</a> saṃhṛtya vīra vata taṃ duḥkham evarūpaṃ<br>
dānaṃ nidānaṃ sarvasatva sukhī bhavantu ||</p>
<p><a class='ref sc' id='sc5' href='#sc5'>SC 5</a>śakro bravīt praśamadānadamena vīra<br>
kiṃ prārthayet* bhagavatīsukhatāṃ paratra |<br>
so hy abravīt bhagavatīpure nāsti kāya<br>
prāg eva kho bhagavatīpura-arthikeṣu ||</p>
<p><a class='ref sc' id='sc6' href='#sc6'>SC 6</a>yatra na jānati jarāṃ na ca mṛtyuṃ vyādhiṃ<br>
na ca <span class='gap'>+ + +</span> priyajanaḥ priyaviprayogaḥ |<br>
śāntaṃ nirālayaṃ nirantaraduḥkhamokṣaṃ<br>
prārthayāmi padam acyutaṃ nirvṛtiṃ ca ||</p>
<p><a class='ref sc' id='sc7' href='#sc7'>SC 7</a>so hy abravīt paramaduṣkaram etat sthānaṃ<br>
bodhīvibodhanakaṃ kāmaratiprahāṇaṃ |<br>
nivartaya mataṃ svakaṃ janayāhi chandaṃ<br>
kāmasukhe viṣamabhogasukhe ca ramye ||</p>
<p><a class='ref sc' id='sc8' href='#sc8'>SC 8</a>śakrāsanaṃ yadi bhave mama nityakālaṃ<br>
sarvaiś ca kāmaratibhiḥ na ca viprayogaṃ |<br>
na tv eva kāmaguṇasaukhyanibaddha buddhi<br>
sarvajñatāya praṇidhiṃ na nivartayeyaṃ ||</p>
<p><a class='ref sc' id='sc9' href='#sc9'>SC 9</a>divyāni mānuṣasukhāni ca yāni loke<br>
yaṃ ceha janmani sukhāsti sukhaṃ yam ūrdhvaṃ |<br>
te kalpakoṭinayutā sukhito bhaveyaṃ<br>
<a class='ref sen' id='sen3.252' href='#sen3.252'>Sen 3.252</a> sarvajñatāye praṇidhiṃ na nivartayeyaṃ ||</p>
<p><a class='ref sc' id='sc10' href='#sc10'>SC 10</a>duḥkhāni yāni ca ihāsti ca śrūyate ca<br>
ye kalpakoṭinayuteṣu bahuprakāraṃ |<br>
te duḥkha kalpanayutā duḥkhito bhaveyaṃ<br>
sarvajñatāya praṇidhiṃ na nivartayeyaṃ ||</p>
<p><a class='ref sc' id='sc11' href='#sc11'>SC 11</a>yāvantareṇa paramārthavidū bhaveyaṃ<br>
tāvantaraṃ yadi avīcigato vaseyaṃ |<br>
vīryaṃ ca me na pratisaṃharaṇāya śakyaṃ<br>
sarvajñatāya praṇidhiṃ na nivartayeyaṃ ||</p>
<p><a class='ref sc' id='sc12' href='#sc12'>SC 12</a><span class='gap'>+ + + + + + + + + + + +</span><br>
<span class='gap'>+ + + + + + + + +</span> yac ca bāla |<br>
bhuṃjeya ayoguḍaṃ pibeya vilīnalohaṃ<br>
sarvajñatāya praṇidhiṃ na nivartayeyaṃ ||</p>
<p><a class='ref sc' id='sc13' href='#sc13'>SC 13</a>pātālamadhye nivase vadhakehi sārdhaṃ<br>
khajje śarīraṃ ca punaḥ puna saṃjaneya |<br>
tad duḥkhaṃ tādṛśakam udvahituṃ samartho<br>
sarvajñatāya praṇidhiṃ na nivartayeyaṃ ||</p>
<p><a class='ref sc' id='sc14' href='#sc14'>SC 14</a>śaraśaktivarṣaṃ yadi varṣayi tīkṣṇadhāraṃ<br>
sarvaṃ śarīraṃ yadi chijjati taṃ aśeṣaṃ |<br>
tad duḥkhaṃ tādṛśakam udvahituṃ samarthaḥ<br>
sarvajñatāya praṇidhiṃ na nivartayeyaṃ ||</p>
<p><a class='ref sc' id='sc15' href='#sc15'>SC 15</a><a class='ref sen' id='sen3.253' href='#sen3.253'>Sen 3.253</a> yadi gaṃgavālukasameṣu karitva pūjāṃ<br>
buddheṣu paścahaṃ labheyam imam agrabodhiṃ |<br>
taṃ tāvad dīrghaṃ bhavaṃ saṃsārituṃ samarthaḥ<br>
sarvajñatāya praṇidhiṃ na nivartayeyaṃ ||</p>
<p><a class='ref sc' id='sc16' href='#sc16'>SC 16</a>garbhāsaye yadi bhave mahakalpakoṭī<br>
jātaś ca jātiśataṃ khijjeya agaṃ me so |<br>
tad duḥkhaṃ tādṛśaṃ śarīragataṃ saheyaṃ<br>
sarvajñatāya praṇidhiṃ na nivartayeyaṃ ||</p>
<p><a class='ref sc' id='sc17' href='#sc17'>SC 17</a>yāni ca duḥkhā narake tatha tiryagyonyāṃ<br>
pretamanuṣyakabhaveṣu bahuprakāraṃ |<br>
taṃ duḥkhaṃ sarvaṃ nipate yadi me śarīraṃ<br>
sarvajñatāya pranidhiṃ na nivartayeyaṃ ||</p>
<p><a class='ref sc' id='sc18' href='#sc18'>SC 18</a>yāvanti prāṇanayutā vinayeyaṃ loke<br>
tāvanti kalpanayutāṃ narake vaseyaṃ |<br>
taṃ duḥkhaṃ tāvaciram udvahituṃ samarthaḥ<br>
sarvajñatāya praṇidhiṃ na nivartayeyaṃ ||</p>
<p><a class='ref sc' id='sc19' href='#sc19'>SC 19</a>nāhaṃ punaḥ ito nivartayituṃ samarthaḥ<br>
eṣo so niścaya kṛto jagato hitārthaṃ |<br>
yāvan na prāptam amṛtaṃ paripūrṇamāsā<br>
sarvajñatāya praṇidhiṃ na nivartayeyaṃ ||</p>
<p><a class='ref sc' id='sc20' href='#sc20'>SC 20</a>saṃnāha eṣa dṛḍha vajramayo saṃnaddho<br>
dāne dame vratatape na me asti khedo |<br>
<a class='ref sen' id='sen3.254' href='#sen3.254'>Sen 3.254</a> satvāna mocayituṃ haṃ apunaḥbhavāya<br>
sarvajñatāye praṇidhiṃ na nivartayeyaṃ ||</p>
<p><a class='ref sc' id='sc21' href='#sc21'>SC 21</a>evaṃ niścitamatī suviniścitārthā<br>
bodhīnibaddhahṛdayā vicaranti loke |<br>
laṃghitabahubhir iva pāragatā samudraṃ<br>
prāptonti bodhiṃ sabalaṃ namuciṃ nihatvā ||</p>
</blockquote>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
