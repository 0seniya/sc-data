<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu21' lang='san'>
<header>
<ul>
<li class='division'>Mahāvastu</li>
</ul>
<h1>21. The Birth of the Buddha Dīpaṃkara</h1>
</header>
<p><a class='ref sc' id='sc1'>SC 1</a>sarveṣāṃ bodhisatvānāṃ mātaro paripūrṇe daśame māse prasūyanti || daśame māse pūrṇe sudīpā nāma devī rājānam arcimaṃ āha || deva abhiprāyo me padmavanaṃ udyānaṃ nirgantuṃ || rājā devīye sudīpāye śrutvā amātyān āha || padmavanam udyānaṃ sāntaḥpuro niṣkramiṣyāmi krīḍārtham iti ||</p>
<blockquote class='gatha'>
<p><a class='ref sc' id='sc2'>SC 2</a>padminivanaṃ sucapalaṃ apagatatṛṇakhaṇḍapatrasaṃskāraṃ |<br>
varasurabhikusumanikaraṃ karotha gandhodakasugandhaṃ ||</p>
<p><a class='ref sc' id='sc3'>SC 3</a>padminivane ca vātā tamālapatragandhavāsitaśarīrā |<br>
siñcantu amṛtagandhāṃ madajananā ca palāyantu ||</p>
<p><a class='ref sc' id='sc4'>SC 4</a>agaruvaradhūpagarbhā samonamantu nabhato jaladharā taṃ |<br>
padminivanaṃ chādetuṃ varacūrṇarasākulaṃ kṣipraṃ ||</p>
<p><a class='ref sc' id='sc5'>SC 5</a><a class='ref sen' id='sen1.216'>Sen 1.216</a> ekaikaṃ ca drumavaraṃ dukūlapaṭṭorṇakośikārehi |<br>
kalpayatha kalpavṛkṣān* yatha divi devapradhānasya ||</p>
</blockquote>
<p><a class='ref sc' id='sc6'>SC 6</a>devā ca devakanyā ca gandhamālyā gṛhya padminivana-udyānam arcimato āgacchanti ||</p>
<blockquote class='gatha'>
<p><a class='ref sc' id='sc7'>SC 7</a>sphaṭikamaṇikuṇḍaladharā vigalitavasanā pralambamaṇihārā |<br>
ādāya gandhamālyaṃ gaganapathagatā olīyanti ||</p>
<p><a class='ref sc' id='sc8'>SC 8</a>māndāravāṇa bharitā kācit saṃgeriyo bharitvāna |<br>
haricandanasya kācit kāci punaḥ kalpaduṣyāṇāṃ ||</p>
<p><a class='ref sc' id='sc9'>SC 9</a>sthalajajalajaṃ ca mālyaṃ gṛhītvā apsarā muditacittā |<br>
ratanā ābharaṇāni ca jambudvīpaṃ abhimukhīyo ||</p>
<p><a class='ref sc' id='sc10'>SC 10</a>caturāśītim anūnaṃ chatrasahasrāṇi devakanyāyo |<br>
kanakaratanāmayāni ādāya nabhe pralīyanti ||</p>
<p><a class='ref sc' id='sc11'>SC 11</a>kūṭāgāraśatehi sphaṭikamaṇicitrehi lepanalepitaiḥ |<br>
bharitam api antarīkṣaṃ duṣyaśatasamucchritapatākaṃ ||</p>
<p><a class='ref sc' id='sc12'>SC 12</a>gajaśvasanasannikāśā śāradameghā cābhivirocanti |<br>
varasurabhikusumagandhā kamalotpalacampakavimiśrā ||</p>
<p><a class='ref sc' id='sc13'>SC 13</a>bhujagapatino pi muditā meghehi sugandhatoyabharitehi |<br>
abhyokiranti gagaṇaṃ anyāni ca adbhutaśatāni ||</p>
</blockquote>
<p><a class='ref sc' id='sc14'>SC 14</a>atha mahāmaudgalyāyana rājā arcimo mahātā rājānubhāvena mahatā rāja-ṛddhiye mahatīye vibhūṣāye sāntaḥpuro padminīvanam udyānaṃ niryāsi ||</p>
<blockquote class='gatha'>
<p><a class='ref sc' id='sc15'>SC 15</a><a class='ref sen' id='sen1.217'>Sen 1.217</a> avagāhya taṃ vanavaraṃ devī sakhiparivṛtā jinajanetrī |<br>
vicarati citrarathe devī amaravadhu yathā ratividhijñā ||</p>
</blockquote>
<p><a class='ref sc' id='sc16'>SC 16</a>atha mahāmaudgalyāyana sudīpā devī sakhīhi saṃparivṛtā padminīye purimapaścimavedihi vitatavitānehi vicitraduṣyaparikṣiptehi osaktapaṭṭadāmakalāpehi lepanalepitehi dhūpanadhūpitehi muktapuṣpāvakīrṇehi vedikājālasaṃpratikṣiptehi ucchritacchatradhvajapatākehi nāvāyānehi prakrīḍitā || atha sudīpāye devīye nāvāyānena kaḍḍhīyantiye kila cittaṃ utpannaṃ | nāvāto otariṣyāmīti || bodhisatvānubhāvena ca madhye taḍāgasya dvīpo prādurbhūto samo aviṣamo suvarṇavālikāsaṃstṛto tṛṇāni ca jātāni mṛdūni nīlāni tūlasaṃsparśopamāni mayūragrīvāsannikāśāni caturaṅgulaṃ pṛthivīto nikṣipte pade onamanti vṛkṣāṇi cātra prādūrbhūtāni phalopetāni sumanojñāni || devī tamhi dvīpe pratiṣṭhitā || na khalu punar mahāmaudgalyāyana bodhisatvamātā śayānā niṣaṇṇikā vā bodhisatvaṃ janeti | na khalu mahāmaudgalyāyana bodhisatvamātā bodhisatvaṃ pittena vā śleṣmeṇa vā rudhireṇa vā anyatarānyatareṇa vā aśucināpariśuddhaṃ janeti atha khalu ucchāditasnāpitaviśadagātraṃ yeva bodhisatvaṃ janeti ||</p>
<blockquote class='gatha'>
<p><a class='ref sc' id='sc17'>SC 17</a>sā parikilantakāyā drumasya śākhāṃ bhujāya avalambya |<br>
pravijṛmbhitā salīlā tasya yaśavato jananakāle ||</p>
<p><a class='ref sc' id='sc18'>SC 18</a>atha viṃśatiṃ sahasrā marukanyā āśu-r-eva sannipatitā |<br>
<a class='ref sen' id='sen1.218'>Sen 1.218</a> devīṃ kṛtāṃjalipuṭāḥ idam avaca prasannasaṃkalpāḥ ||</p>
<p><a class='ref sc' id='sc19'>SC 19</a>adya jarāvyādhimathanaṃ janayiṣyasi amaragarbhasukumāraṃ |<br>
devī divi bhuvi mahitaṃ hitaṃ hitakaraṃ naramarūṇāṃ ||</p>
<p><a class='ref sc' id='sc20'>SC 20</a>mā khu janayī viṣādaṃ parikarma vayaṃ tavaṃ kariṣyāmaḥ |<br>
yaṃ kartavyam udīraya dṛśyatu kṛtam eva tat sarvaṃ ||</p>
<p><a class='ref sc' id='sc21'>SC 21</a>atha caturi lokapālā saparivārā āśu-r-eva sannipatitā |<br>
divyapraveṇihastā devim upagatā pradakṣiṇato ||</p>
<p><a class='ref sc' id='sc22'>SC 22</a>sarve pi devasaṃghā devīṃ parivārayitva ākāśe |<br>
sthitā mālyagandhahastā svaparivāreṇopaśobhanti ||</p>
</blockquote>
<p><a class='ref sc' id='sc23'>SC 23</a>bodhisatvo smṛto saṃprajāno mātaram abādhamāno dakṣiṇena pārśvena prādurbhavati ||</p>
<blockquote class='gatha'>
<p><a class='ref sc' id='sc24'>SC 24</a>dakṣiṇena hi pārśvena jāyante puruṣottamāḥ |<br>
sarve puruṣaśārdūlā bhavanty atravihāriṇaḥ ||</p>
<p><a class='ref sc' id='sc25'>SC 25</a>kin taṃ na bhidyate pārśvaṃ tasyā jinajanetriye |<br>
janentiye naraśreṣṭhaṃ vedanā ca na jāyati ||</p>
<p><a class='ref sc' id='sc26'>SC 26</a>manomayena rūpeṇa prādurbhonti tathāgatā |<br>
evaṃ na bhidyate pārśvaṃ vedanā ca na jāyate ||</p>
<p><a class='ref sc' id='sc27'>SC 27</a>garbhāvāsapariśrānto saptadhā vikramate bhuvi |<br>
diśāṃ ca praviloketi mahāhāsaṃ ca ūhati ||</p>
<p><a class='ref sc' id='sc28'>SC 28</a>atra kiṃ kāraṇam uktaṃ yaṃ sapta kramate kramān* |<br>
na ca aṣṭa na ca ṣaṣṭi atra āgamanaṃ śṛṇu ||</p>
<p><a class='ref sc' id='sc29'>SC 29</a><a class='ref sen' id='sen1.219'>Sen 1.219</a> garbhāvāsapariśrānto sarvalokahito muniḥ |<br>
paścimo garbhāvāso yaṃ atha vegena prakrami ||</p>
<p><a class='ref sc' id='sc30'>SC 30</a>bhūmau saptakrame nyaste devasaṃghā nilīyatha |<br>
sahasā lokapālānām aṃkehi dharito muniḥ ||</p>
<p><a class='ref sc' id='sc31'>SC 31</a>atha varṣaṃ samutpadyi divyakusumaśīkaraḥ |<br>
mandāravarajākīrṇaṃ divyacandanasaṃkulaṃ ||</p>
<p><a class='ref sc' id='sc32'>SC 32</a>dīrghakālaṃ udagrāś ca suramukhyāgradhūpanaṃ |<br>
pramuṃciṣu vibhūṣārthaṃ tasya uttamabuddhinaḥ ||</p>
<p><a class='ref sc' id='sc33'>SC 33</a>yad arthañ ca viloketi diśāṃ apratipudgalaḥ |<br>
tatrāham āgamaṃ vakṣye upadeśaṃ manoramaṃ ||</p>
<p><a class='ref sc' id='sc34'>SC 34</a>na so vidyati satvānāṃ deveṣu manujeṣu ca |<br>
yasyaivaṃ saṃbhavo bhavet* garbhokramaṇam eva ca ||</p>
<p><a class='ref sc' id='sc35'>SC 35</a>khadyotakanakanirbhāsaṃ pārśvaṃ jinajanetriye |<br>
jāyate yadā sarvajñaḥ jāyanto carame bhave ||</p>
<p><a class='ref sc' id='sc36'>SC 36</a>jātamātrasya tac cittaṃ abhūt pravaravādino |<br>
asti kaścit samabuddhi me cc’ etaṃ tarkaṃ nivartituṃ ||</p>
<p><a class='ref sc' id='sc37'>SC 37</a>kecit saṃsārapāśena arttiyante yathā ahaṃ |<br>
ityarthaṃ puruṣādityo diśāṃ sarvāṃ nirīkṣati ||</p>
<p><a class='ref sc' id='sc38'>SC 38</a>atha diśā vilokento paśyati vadatāṃ varo |<br>
devakoṭisahasrāṇi tasmāt* hāsaṃ pramuṃcati ||</p>
<p><a class='ref sc' id='sc39'>SC 39</a><a class='ref sen' id='sen1.220'>Sen 1.220</a> taṃ jātamātram ity āhu devatā mārakāyikā |<br>
cāturdvīpo mahākośo cakravartī bhaviṣyasi ||</p>
<p><a class='ref sc' id='sc40'>SC 40</a>athāsya hāso saṃbhavati na mama satvābhijānatha |<br>
sarvajño sarvadarśī ca bhaviṣyaṃ puruṣottamaḥ ||</p>
<p><a class='ref sc' id='sc41'>SC 41</a>evam etaṃ praśaṃsanti viśeṣā upadeśakāḥ |<br>
tathā hi narasiṃhānāṃ śāsanaṃ saṃprakāśitaṃ ||</p>
<p><a class='ref sc' id='sc42'>SC 42</a>yaṃ tiṣṭhantī janaye vīraṃ saṃkusumiteṣu śāleṣu |<br>
śarīram avalambyamānā taṃ anativaraṃ jinaṃ vande ||</p>
<p><a class='ref sc' id='sc43'>SC 43</a>saṃpratijāto sugato samehi padehi dharaṇiṃ avatiṣṭhet* |<br>
sapta ca padāni agamā sarvāṃ ca diśāṃ vilokesi ||</p>
<p><a class='ref sc' id='sc44'>SC 44</a>taṃ sāmaṃ caṃkramantam anvāgami vījanaṃ ca cchatraṃ ca |<br>
mā varaviduno kāye daṃśā maśakā ca nipatensuḥ ||</p>
<p><a class='ref sc' id='sc45'>SC 45</a>saṃpratijātaṃ sugataṃ devā prathamaṃ jinaṃ pratigṛhṇe |<br>
paścāc ca taṃ manuṣyāḥ anativaraṃ aṅke dhārensuḥ ||</p>
<p><a class='ref sc' id='sc46'>SC 46</a>pratyagrahensu devāḥ sugataṃ dvātriṃśalakṣaṇapradarśiṃ |<br>
paścāc ca taṃ manuṣyā anativaraṃ aṃke dhārensuḥ ||</p>
<p><a class='ref sc' id='sc47'>SC 47</a>nirvāyensu pradīpā mānuṣakā obhāsita ’bhūl lokaṃ |<br>
saṃpratijāte sugate ulkādhāre naramarūṇāṃ ||</p>
<p><a class='ref sc' id='sc48'>SC 48</a>saṃpratijāte sugate udakārthikā pradhāvinsuḥ |<br>
atha purato udupānā pūrā mukhato viṣyandensu ||</p>
<p><a class='ref sc' id='sc49'>SC 49</a><a class='ref sen' id='sen1.221'>Sen 1.221</a> dvi vāridhārā udgami ekā śītasya ekā uṣṇasya |<br>
yatra snapayensu sugataṃ vigrahaṃ iva jātarūpasya ||</p>
</blockquote>
<p><a class='ref sc' id='sc50'>SC 50</a>saṃpratijāte sugate bodhisatvamātā akṣatā caiva abhūṣi avraṇā bodhisatvasyaiva tejena || sampratijāte khalu punar mahāmaudgalyāyana bodhisatve bodhisatvamātuḥ kukṣi pratipūrṇā yeva abhūṣi anārabdhā ca bodhisatvasyaiva tejena || saṃpratijāte khalu punar mahāmaudgalyāyana bodhisatve antaradvīpe candanavanaṃ prādurbhave bodhisatvasya upabhogaparibhogam āgacche bodhisatvasyaiva tejena || tatra devaputraśatasahasrāṇi saha gacchanti gandhamālyahastā bodhisatvasya pūjārthaṃ || devaputro devaputraṃ pṛcchati kahiṃ gamiṣyasīti || so tān āha ||</p>
<blockquote class='gatha'>
<p><a class='ref sc' id='sc51'>SC 51</a>eṣā prasūṣyati narendravadhūttamaṃ taṃ<br>
vatsaṃ vibuddhavarapuṣkaragarbhagauraṃ |<br>
yo prāpsyate dharaṇimaṇḍagatottamārthaṃ<br>
māraṃ nihatya sabalaṃ tam upemi vīraṃ ||</p>
<p><a class='ref sc' id='sc52'>SC 52</a>amrakṣitā garbhamalena gātrā<br>
jātaṃ jale paṃkajam uttamaṃ vā |<br>
vapuṣmato bālaraviprakāśo<br>
sabrahmakān amarān abhibhoti ||</p>
<p><a class='ref sc' id='sc53'>SC 53</a>tato jātamātro kule arcimasya<br>
atikramya dhīro padāni iha sapta |<br>
samolokayitvā diśāṃ ūhasāsi<br>
ayaṃ dānim eko bhavo paścimo ti ||</p>
<p><a class='ref sc' id='sc54'>SC 54</a><a class='ref sen' id='sen1.222'>Sen 1.222</a> tataś ca cchatraṃ ekaṃ vibhrājamānaṃ<br>
maṇīmuktaśreṣṭhaṃ parābhāvibhrājaṃ |<br>
vidhūtena dāmena mandāravāṇāṃ<br>
bahū devaputrā nabhe dhārayensuḥ ||</p>
<p><a class='ref sc' id='sc55'>SC 55</a>sabālārkaśaṃkhapratīkāśavarṇaṃ<br>
varaṃ hemacchatraṃ nabhe dhārayensuḥ |<br>
tato vījanīyo visṛṣṭā bhramensuḥ<br>
kareṇa gṛhītvā jinaṃ vījayensuḥ ||</p>
<p><a class='ref sc' id='sc56'>SC 56</a>tato puṇyagandhā sukhoṣṇā prabhūtā<br>
lahuṃ premaṇīyā hitā mānuṣāṇāṃ |<br>
śivā nandanīyā tuṣārānubaddhā<br>
duve vāridhārā nabhe udgatāsuḥ ||</p>
<p><a class='ref sc' id='sc57'>SC 57</a>tato meruśṛṃgād anekaprakārā<br>
pramuktottarīyā samantormijātā |<br>
bhṛśaṃ viśvagandhādhivāsānuvātā<br>
dṛḍhaṃ ṣaḍvikāraṃ mahīṃ kampayensuḥ ||</p>
<p><a class='ref sc' id='sc58'>SC 58</a>suvarṇasya rūpyamaṇīnāṃ śubhānā<br>
vimāneṣu devā satūryāvighuṣṭā |<br>
sujātānujātaṃ jinaṃ prekṣamāṇā<br>
sacandrārkatāraṃ nabhaṃ śobhayensuḥ ||</p>
<p><a class='ref sc' id='sc59'>SC 59</a>ayaṃ so sadevaṃ sanāgaṃ sayakṣaṃ<br>
<a class='ref sen' id='sen1.223'>Sen 1.223</a> mahoghaṃ maharṣī jagaṃ uttaritvā |<br>
tataḥ kṣemam ekāṃ diśaṃ prāpsyatīti<br>
prahṛṣṭā ’sya devā nabhe vyāharensuḥ ||</p>
</blockquote>
<p><a class='ref sc' id='sc60'>SC 60</a>rājā arcimo āṇāpesi || kumāraṃ imāye va devīye pādavandanaṃ netha || kīdṛśena yānena kumāro abhiniṣīdatīti || devehi ratanāmayī śivikā nirmitā || ko imāṃ śivikāṃ vahiṣyatīti || catvāro mahārājā upasthitā || vayaṃ satvasāraṃ vahiṣyāma bodhisatvaṃ sudīpāṃ ca devīṃ dhātrīṃ ca bodhisatvasya || śivikām ārūḍhā śakro ca devānām indro mahābrahmā ca utsāraṇaṃ karonti || evaṃ bodhisatvo mahatīye vibhūṣāye mahatīye samṛddhīye mahatīye deva-ṛddhīye mahatīye rāja-ṛddhīye padminīvanāto udyānāto dīpavatīṃ rājadhānīṃ praveśīyati devīye kalam upanītaḥ ||</p>
<blockquote class='gatha'>
<p><a class='ref sc' id='sc61'>SC 61</a>naro cetiyeṣu praviṣṭo akāmo<br>
mahālokanātho narendrāṇa śāstā |<br>
yadā uttamāṃgena vandāpayensuḥ<br>
tato asya pādāni prādurbhavensu ||</p>
<p><a class='ref sc' id='sc62'>SC 62</a>tato devatā devatāṃ ity avocat~<br>
na eṣo ’nurūpo mamaṃ vandamāno |<br>
praṇāmaṃ ca eṣo yady anyasya kuryāt*<br>
dṛḍhaṃ saptadhā asya mūrdhnaṃ phaleyā iti ||</p>
</blockquote>
<p><a class='ref sc' id='sc63'>SC 63</a>jātamātre kumāre ’rthasiddhī sukhī sarve satvā abhūd yāvad avīciṃ | praṇāmaṃ ca kurvī devāḥ | tasya sarve prahṛṣṭāḥ ||</p>
<blockquote class='gatha'>
<p><a class='ref sc' id='sc64'>SC 64</a><a class='ref sen' id='sen1.224'>Sen 1.224</a> rājakulaṃ ca kumāre praviṣṭe uvāca purohitaṃ nṛpatiḥ |<br>
lakṣaṇavidhiguṇakuśalāṃ viprān paryeṣatha śīghraṃ ||</p>
<p><a class='ref sc' id='sc65'>SC 65</a>taṃ vijñāya ca devā maheśvarā nāma cittavaśavartī |<br>
mā lakṣaṇā akuśalā vikalpayiṣyanti dvijasaṃghā ||</p>
<p><a class='ref sc' id='sc66'>SC 66</a>vigatamadamānadarpāḥ aṣṭa sahasrā maheśvaravarāṇāṃ |<br>
devagaṇehi gurukṛtaṃ saṃpratijātaṃ upagamensuḥ ||</p>
<p><a class='ref sc' id='sc67'>SC 67</a>te rājakuladvāre śucivasanavarasthitā stimitaśabdā |<br>
pratihārarakṣam abravīt sumadhurakaraviṃkarutaghoṣāḥ ||</p>
<p><a class='ref sc' id='sc68'>SC 68</a>rājavaraṃ upagamya brūvīhi ime lakṣaṇaguṇavidhijñāḥ |<br>
tiṣṭhanti aṣṭasahasraṃ praviśensuḥ yadi anumatan te ||</p>
<p><a class='ref sc' id='sc69'>SC 69</a>sādhū ti pratiśrutvā pratihārarakṣo praviśya rājakulaṃ |<br>
abravīt kṛtāṃjalipuṭo prītimanaso pṛthivīpālaṃ ||</p>
<p><a class='ref sc' id='sc70'>SC 70</a>atulabala dīptayaśasā kāraya rājyaṃ ciraṃ nihataśatruḥ |<br>
dvāre te amarasadṛśās tiṣṭhanti praveṣṭum icchanti ||</p>
<p><a class='ref sc' id='sc71'>SC 71</a>pratipūrṇavimalanayanā madhurasvaramattavāraṇavicārī |<br>
bhavati mama teṣu saṃkā na te manujā devaputrā te ||</p>
<p><a class='ref sc' id='sc72'>SC 72</a>paricaṃkramatāṃ teṣāṃ dharaṇirajo kramavarā na saṃkirati |<br>
na ca sāna paśyāmi padaṃ pṛthivyām idaṃ api āścaryaṃ ||</p>
<p><a class='ref sc' id='sc73'>SC 73</a>gambhīrastimitaceṣṭā āryākārā praśāntadṛṣṭipathā |<br>
vipulāṃ janenti prītiṃ janasya samudīkṣamānasya ||</p>
<p><a class='ref sc' id='sc74'>SC 74</a>anyaṃ ca dāni adbhutaṃ śarīracchāyā na dṛśyate teṣāṃ |<br>
<a class='ref sen' id='sen1.225'>Sen 1.225</a> na ca teṣu sandhiśabdo caṃkramatāṃ śrūyate kaścit* ||</p>
<p><a class='ref sc' id='sc75'>SC 75</a>niḥsaṃśayaṃ upagatā putravaraṃ tava naravarādhipa draṣṭuṃ |<br>
abhinandya ca abhivandya ca paśyāsi ayonijāṃ devāṃ ||</p>
<p><a class='ref sc' id='sc76'>SC 76</a>varamālyagandhahastā līlāceṣṭā manoramaśārīrā |<br>
dīpyantā iva śiriye asaṃśayaṃ pravaramarutas te ||</p>
<p><a class='ref sc' id='sc77'>SC 77</a>taṃ arcimo niśāmya vacanam idaṃ harṣakampitaśarīro |<br>
abravīd bhaṇe sucapalaṃ praviśantu niveśanam udāraṃ ||</p>
<p><a class='ref sc' id='sc78'>SC 78</a>kiṃ kāraṇaṃ na edṛśāḥ prākṛtapuruṣāṇa bhonti ākārāḥ |<br>
na pi mānuṣāṇa edṛśī ṛddhi bhavati yādṛśīṃ bhaṇasi ||</p>
<p><a class='ref sc' id='sc79'>SC 79</a>atha so pratihārarakṣo upagamya maheśvarān idam avocat* |<br>
prahvo kṛtāṃjalipuṭo praṇamya hṛṣṭo muditacitto ||</p>
<p><a class='ref sc' id='sc80'>SC 80</a>abhinandate narapatiḥ praviśantu bhavanto devapurakalpaṃ |<br>
rājavṛṣabhasya veśmaṃ narādhipatinā anujñātāḥ ||</p>
<p><a class='ref sc' id='sc81'>SC 81</a>etaṃ śrutvā vacanaṃ aṣṭasahasraṃ maheśvaravarāṇāṃ |<br>
praviśanti pārthivakulaṃ anihatakulavaṃśamukhyasya ||</p>
<p><a class='ref sc' id='sc82'>SC 82</a>atha arcimo pi rājā maheśvarāṃ dūrato niśāmetvā |<br>
pratyutthito saparivāro gauravabalabhāvitaśarīro ||</p>
<p><a class='ref sc' id='sc83'>SC 83</a>tān avaca rājavṛṣabho svāgatam anurāgataṃ vaḥ sarveṣāṃ |<br>
prīto ’smi darśanena praśamadamabalena ca bhavatāṃ ||</p>
<p><a class='ref sc' id='sc84'>SC 84</a>saṃvidyante imāni asmākaṃ āsanapradhānāni |<br>
āstāṃ tāva bhavanto asmākam anugrahārthāya ||</p>
<p><a class='ref sc' id='sc85'>SC 85</a>atha te teṣv āsaneṣu bahuratanaviśuddhacitrapādeṣu |<br>
<a class='ref sen' id='sen1.226'>Sen 1.226</a> vigatamadamānadarpā niṣīdi anavadyakarmāntāḥ ||</p>
<p><a class='ref sc' id='sc86'>SC 86</a>te kaṃcid eva kālaṃ āgamayitvā narādhipam avocat* |<br>
śṛṇvatu bhavāṃ prayojanaṃ yaṃ asmākam iha gamanāye ||</p>
<p><a class='ref sc' id='sc87'>SC 87</a>sarvānavadyagātraḥ utpanno lokasundaro tuhyaṃ |<br>
putro kila manujapate lakṣaṇaguṇapāramīprāpto ||</p>
<p><a class='ref sc' id='sc88'>SC 88</a>vayam api lakṣaṇakuśalāḥ samarthā guṇadoṣalakṣaṇaṃ jñātuṃ |<br>
yadi na gurutvaṃ bhavato paśyema mahāpuruṣarūpaṃ ||</p>
<p><a class='ref sc' id='sc89'>SC 89</a>so avaca haṃta paśyatha suvyapadeśakṣemaṃ mama putraṃ |<br>
marumanujaharṣajananaṃ lakṣaṇaguṇapāramiprāptaṃ ||</p>
<p><a class='ref sc' id='sc90'>SC 90</a>atha sa mṛdukācilindikapraveṇiyaṃ guṇadharaṃ grahetvāna |<br>
aṃkena vādicandraṃ upanāmayati suravarāṇāṃ ||</p>
<p><a class='ref sc' id='sc91'>SC 91</a>ālokayitva dūrāt* maheśvarāḥ varakramān daśabalasya |<br>
mūrdhani vigalitamukuṭā nipatensu mahītale hṛṣṭā ||</p>
</blockquote>
<p><a class='ref sc' id='sc92'>SC 92</a>te dāni rājānam ārocenti || lābhā te mahārāja sulabdhā yasya te yaṃ mahāpuruṣo kule utpanno dvātriṃśatīhi mahāpuruṣalakṣaṇehi samanvāgato || tadyathā ||</p>
<blockquote class='gatha'>
<p><a class='ref sc' id='sc93'>SC 93</a>samā heṣṭā ca dīrghā ca āyatā ca ucchaṃga paṃcamā |<br>
eṇi vṛhac ca tiṣṭhanto kośa nyagrodha te daśā ||</p>
<p><a class='ref sc' id='sc94'>SC 94</a>mṛdu jālā ca pratipūrṇā ekā ūrdhvāgra paṃcamā |<br>
ślakṣṇacchavi haṃsāntarā ca utsadā ca te daśa ||</p>
<p><a class='ref sc' id='sc95'>SC 95</a><a class='ref sen' id='sen1.227'>Sen 1.227</a> rasaṃ suvarṇa sīho ca samā śuklā ca paṃcamā |<br>
samā prabhūtā brahmā ca nīlā gopakṣma te daśa ||</p>
<p><a class='ref sc' id='sc96'>SC 96</a>ūrṇā uṣṇīṣa śīrṣaṃ ca nātho dvātriṃśalakṣaṇo | te dāni brāhmaṇā rājñā arcimena ucyanti ||</p>
</blockquote>
<p><a class='ref sc' id='sc97'>SC 97</a>yaṃ kumārasya nāmaṃ anurūpaṃ taṃ karotha || te brāhmaṇā āhansu || mahārāja kumāre jāyamāne dīpo prādurbhūto mahāṃ obhāso tasmāt kumāro dīpaṃkaro nāma bhavatu || evaṃ kumārasya śuddhāvāsehi devehi brāhmaṇaveśaṃ nirmiṇitvā dīpaṃkaro ti nāma kṛtaṃ ||</p>
<p><a class='ref sc' id='sc98'>SC 98</a>tasya sadṛśīyo dhātrīyo kumāraṃ upasthihanti saṃvardhayanti || yadā ca bodhisatvo yauvanaprāpto rājñā trayo prāsādā kāritā kumārasya krīḍārthaṃ paricārārthaṃ vistīrṇaṃ ca antaḥpuraṃ upasthāpitaṃ || bodhisatvo mahatā rājānubhāvena mahatā rāja-ṛddhīye mahatā rājavibhūṣāye sāntaḥpuro padminīvanam udyānabhūmiṃ nirgato krīḍārthaṃ || rājñā arcimenāntaḥpuram āṇattaṃ || suṣṭhu kumāraṃ krīḍāpetha || bodhisatvo nāvāyānehi purimapaścimavedihi vedikājālehi vedikājālaparikṣiptehi vitatavitānehi citraduṣyaparikṣiptehi osaktapaṭṭadāmakalāpehi dhūpanadhūpitehi muktapuṣpāvakīrṇehi hārārdhahāracandrasucitrehi ucchritacchatradhvajapatākehi nāvāyānehi niṣpuruṣe taṭe otarati || kilāntaṃ antaḥpuram āsuptaṃ kāci hanukām upragrahiyāṇa kācit paṇavam upaguhya kācid veṇuṃ kācid vīṇāṃ kācid vallakīṃ kācit sughoṣakīṃ kācin nūpuraṃ kācit* mṛdaṃgaṃ kācil lālāgharan ti || bodhisatvasya tāṃ dṛṣṭvā śmaśānasaṃjñā prādurbhūtā ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
