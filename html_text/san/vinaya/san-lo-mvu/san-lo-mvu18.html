<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu18' lang='san'>
<header>
<ul>
<li class='division'>Mahāvastu</li>
</ul>
<h1>18. Attributes of the Buddhas</h1>
</header>
<p><a class='ref sc' id='sc1'>SC 1</a>ity api bahuguṇasaṃpannā samyaksaṃbuddhā iti ||</p>
<p><a class='ref sc' id='sc2'>SC 2</a><a class='ref sen' id='sen1.158'>Sen 1.158</a> bodhimūlam upagamya cāprāptāyāṃ sarvākārajñatāyāṃ paṃcacakṣusamanvāgatā bhavanti || evam ukte āyuṣmān mahākāśyapa āyuṣmantaṃ mahākātyāyanam uvāca || vistareṇa bho jinaputra paṃca cakṣūṇi parikīrtaya avahitaśrotā devamanuṣyasaṃkulā pariṣā sarvabhūtagaṇā iti || evam ukte āyuṣmān mahākātyāyana āyuṣmantaṃ mahākāśyapam uvāca || paṃca imāni bho dhutadharmadhara samyaksaṃbuddhānāṃ cakṣūṇi bhavanti || katamāni paṃca || mānsacakṣuḥ divyacakṣuḥ prajñācakṣuḥ dharmacakṣuḥ buddhacakṣuḥ || imāni bho dhutadharmadhara paṃca cakṣūṇi samyaksaṃbuddhānāṃ bhavanti asādhāraṇāni pratyekabuddhebhyaḥ arhantebhyaḥ śaikṣebhyaḥ sarvabālapṛthagjanebhya iti || tatra bho dhutadharmadhara mānsacakṣus tathāgatānāṃ || yāye prabhāye samanvāgataṃ yāye śūkṣmadarśanāye samanvāgataṃ yāye tattvadarśanāye samanvāgataṃ tan mānsacakṣu anyasya satvasya satvakāye nāsti || prāpte ca sarvadarśitve bodhisatvā yāvattakam avakāśam avalokayitum icchanti taṃ darśanaṃ tatra apratihataṃ pravartate || kiṃ kāraṇaṃ || vipulakuśalasaṃcitatvāt* || tadyathāpi nāma ṛddhibalena rājā cakravarti sārdhaṃ caturaṃginīyā senāye vaihāyasaṃ dvīpāto dvipaṃ saṃkrāmati tathedaṃ pi draṣṭavyaṃ || samyaksaṃbuddhānāṃ carite ṛddhibalena anākāṃkṣamāṇānāṃ niścalāṃ vasumatiṃ pratikramantānāṃ unnatā ca onamati onatā ca unnamati tathaitad api draṣṭavyam ity evam ādinā <a class='ref sen' id='sen1.159'>Sen 1.159</a> lakṣaṇamātreṇa samyaksaṃbuddhānāṃ mānsacakṣuḥ nirupadiśyate || na ca kalpena samyaksaṃbuddhānāṃ mānsacakṣusya śakyaṃ guṇaparyantam adhigantuṃ || kiṃ kāraṇaṃ || nahi kiṃcit samyaksaṃbuddhānāṃ lokena samaṃ || atha khalu sarvam eva maharṣiṇāṃ lokottaraṃ || tathā hi samyaksaṃbuddhānāṃ samudāgamaḥ so pi lokottaro || tac ca samyaksaṃbuddhānāṃ mānsacakṣuṣaḥ varṇaṃ pravṛttaṃ sthānaṃ ca yathānyeṣāṃ satvānāṃ satvakāye || yena cakṣuṣā bhaumyā devāś ca yakṣāś ca rākṣasāś ca kāmāvacarāś ca rūpāvacarāś ca devāḥ viśiṣṭataraṃ ca vipulataraṃ ca sphuṭataraṃ ca samyaksaṃbuddhānāṃ divyacakṣuḥ || tat pravṛttaṃ manomayeṣu rūpeṣu ||</p>
<p><a class='ref sc' id='sc3'>SC 3</a>yeneha prajñācakṣuṣā samanvāgatā cakṣutvaparīkṣayā aṣṭamakādikā pudgalā yāvad arhatpudgalā iti ato parivyaktataraṃ samyaksaṃbuddhānāṃ prajñācakṣuḥ || tatra katamaṃ samyaksambuddhānāṃ dharmacakṣuḥ || sa daśānāṃ balānāṃ manovibhutā || tatra katamāni daśabalāni || tadyathā</p>
<blockquote class='gatha'>
<p><a class='ref sc' id='sc4'>SC 4</a>sthānāsthānaṃ vetti prathamaṃ balaṃ aprameyabuddhīnāṃ |<br>
sarvatragāminīṃ ca pratipadaṃ vetti balaṃ dvitīyaṃ ||</p>
<p><a class='ref sc' id='sc5'>SC 5</a>nānādhātukaṃ lokaṃ vidanti khyātaṃ balaṃ tṛtīyaṃ |<br>
adhimuktinānātvaṃ vetti caturthaṃ balaṃ bhavati ||</p>
<p><a class='ref sc' id='sc6'>SC 6</a>parapuruṣacaritakuśalāni vetti tat paṃcamaṃ balaṃ ca |<br>
<a class='ref sen' id='sen1.160'>Sen 1.160</a> karmabalaṃ pratijānanti śubhāśubhaṃ tad balaṃ ṣaṣṭhaṃ ||</p>
<p><a class='ref sc' id='sc7'>SC 7</a>kleśavyavadānaṃ vetti saptamaṃ balaṃ dhyānasamāpattiṃ vetti |<br>
aṣṭamaṃ balaṃ pūrvanivāsaṃ vetti bahuprakāraṃ ||</p>
<p><a class='ref sc' id='sc8'>SC 8</a>balaṃ navamaṃ bhavati pariśuddhadivyanayanā bhavanti |<br>
sarvakleśavināśaṃ prāpnonti daśamaṃ balaṃ bhavati ||</p>
</blockquote>
<p><a class='ref sc' id='sc9'>SC 9</a>etāni manovibhubalāni yaiḥ sarvadarśī divi bhuvi ca jātakīrtiḥ daśabala ity evam ākhyāto || yaṃ eteṣu daśabaleṣu manovibhujñānaṃ idam ucyate dharmacakṣur iti || tatra katamaṃ buddhacakṣuḥ || aṣṭādaśāveṇikā buddhadharmāḥ || tadyathā atīte aṃśe tathāgatasya apratihataṃ jñānadarśanaṃ | anāgate aṃśe apratihataṃ jñānadarśanaṃ | pratyutpanne aṃśe apratihataṃ jñānadarśanaṃ | sarvaṃ kāyakarma jñānapūrvaṃgamaṃ jñānānuparivarti | sarvaṃ vācākarma jñānapūrvaṃgamaṃ jñānānuparivarti | sarvaṃ manokarma jñānapūrvaṃgamaṃ jñānānuparivarti | nāsti chandasya hāniḥ | nāsti vīryasya hāniḥ | nāsti smṛtiye hāniḥ | nāsti samādhīye hāniḥ | nāsti prajñāye hāniḥ | nasti vimuktiye hāniḥ | nāsti khalitaṃ | nāsti ravitaṃ | nāsti muṣitasmṛtitā | nāsti asamāhitaṃ cittaṃ | nāsti apratisaṃkhyāya upekṣā | nāsti nānātvasaṃjñā || yaṃ imeṣu aṣṭādaśasvāveṇikeṣu buddhadharmeṣu jñānam idam ucyate buddhacakṣur iti ||</p>
<p><a class='ref sc' id='sc10'>SC 10</a><a class='ref sen' id='sen1.161'>Sen 1.161</a> evam ukte āyuṣmān mahākāśyapa āyuṣmantaṃ mahākātyāyanam uvāca || kiṃ punar bho jinaputra bhavato etad adhivacanaṃ yādṛśānāṃ bhūmīnāṃ vyākaraṇaṃ utāho samyaksaṃbuddhānām etad iti || evam ukte āyuṣmān mahākātyāyana āyuṣmantaṃ mahākāśyapam uvāca || ekasmiṃ samaye bho dhutadharmadhara bhagavāṃ vārāṇasyāṃ vijahāra ṛṣivadane mṛgadāve aṣṭāviṃśatīnāṃ vaśībhūtaśatānāṃ puraskṛtaḥ || tatra bhagavatā aṣṭādaśa buddhadharmā vibhaktāḥ atīte aṃśe apratihataṃ jñānadarśanam eva samyaksaṃbuddhānāṃ bhavatīti daśa bhūmayo samutkīrtaye || śākyamuniṃ samyaksaṃbuddhaṃ ādau kṛtvā daśa bhūmayo deśitā || tatredam ucyate ||</p>
<blockquote class='gatha'>
<p><a class='ref sc' id='sc11'>SC 11</a>priyāṇi vastūni dadāti cakṣumāṃ<br>
ciraṃ prasannena manena saṃsaran* |<br>
tato priyaṃ budhyati jñānam uttamaṃ<br>
svayaṃ mahīmaṇḍagato tathāgato ||</p>
<p><a class='ref sc' id='sc12'>SC 12</a>vicitravastrābharaṇair alaṃkṛtāḥ<br>
striyo dadāti parituṣṭamānaso |<br>
vicitram asya pratijñānam adbhutaṃ<br>
udīryate tasya phalena karmaṇaḥ ||</p>
<p><a class='ref sc' id='sc13'>SC 13</a>na śaktinārāca na prāsatomarā |<br>
prāsesi satveṣu bhaveṣu saṃsaran* |<br>
tathāsya mārgo ’tṛṇakhaṇḍakaṇṭako<br>
<a class='ref sen' id='sen1.162'>Sen 1.162</a> aghāti grāmāṃ nagarāṃ ca saṃsaran* ||</p>
<p><a class='ref sc' id='sc14'>SC 14</a>svakasya dāsasya pi dharmavādinaḥ<br>
śṛṇoti satkṛtya kathāṃ na cchindati |<br>
tato sya dharmaṃ bruvato mahājane<br>
na kaści no ramyati no ca tuṣyati ||</p>
<p><a class='ref sc' id='sc15'>SC 15</a>praṇītadānāni dadāti <span class='gap'>+ + +</span><br>
vineti kāṃkṣāñ ca tata eva saṃśayaṃ |<br>
tato sya kāyāt* jvalanārcisannibhā<br>
prabhā samuttiṣṭhati śītalaprabhā ||</p>
<p><a class='ref sc' id='sc16'>SC 16</a>na kasyacid yācanakasya yācanā<br>
bhavanti bandhyā naradevaveśitā |<br>
tato abandhyā bhavi tasya deśanā<br>
tad adbhutaṃ mārabalapramardane ||</p>
<p><a class='ref sc' id='sc17'>SC 17</a>manoramāṃ kāñcanatālaparṇiyo<br>
jineṣu denti parituṣṭamānasāḥ |<br>
tato anālokiyā lokabāndhavā<br>
sadā ca lokeṣu .. etad adbhutaṃ ||</p>
<p><a class='ref sc' id='sc18'>SC 18</a>upānahā ratnamayā ca pādukā<br>
dadāti nityaṃ parituṣṭamānasaḥ |<br>
<a class='ref sen' id='sen1.163'>Sen 1.163</a> tataḥ sadā caṃkramate narottamaḥ<br>
asaṃspṛśanto caturaṃgulaṃ mahīṃ ||</p>
<p><a class='ref sc' id='sc19'>SC 19</a>parehi ukto paruṣaṃ punaḥ punaḥ<br>
prabhuḥ samāno kṣamate na ūhate |<br>
tato piyaṃ caṃkramato saparvatā<br>
samunnatāntonamati vasundharā ||</p>
<p><a class='ref sc' id='sc20'>SC 20</a>karoti dīnāna nayena saṃgrahaṃ<br>
patantam abhyuddharate mahājanaṃ |<br>
tato sya ratnāmayaratnasaṃcayā<br>
samonatā unnamate vasuṃdharā ||</p>
</blockquote>
<p><a class='ref sc' id='sc21'>SC 21</a>svaguṇaparikīrtanena ca samyaksaṃbuddhena buddhānusmṛtir nāma dharmaparyāyo bhāṣitaḥ || tasya paryavasāne āyuṣmatā vāgīsena samyaksaṃbuddho saṃmukham abhistuto ||</p>
<blockquote class='gatha'>
<p><a class='ref sc' id='sc22'>SC 22</a>namo ’stu te buddha anantadarśana<br>
samantacakṣuḥ śatapuṇyalakṣaṇa |<br>
hitānukampī paramārthakovida<br>
namāmi tvāṃ valgugirāhi gautama ||</p>
<p><a class='ref sc' id='sc23'>SC 23</a>tāresi tīrṇo janatāṃ mahāmune<br>
na bhāyasi kṣemakarāgrapudgala |<br>
<a class='ref sen' id='sen1.164'>Sen 1.164</a> yathātathaṃ sthānam abhiprakāśayaṃ<br>
vinesi satye amṛte bahuṃ janaṃ ||</p>
<p><a class='ref sc' id='sc24'>SC 24</a>śīlaṃ maharṣisya anantadarśinaḥ<br>
gambhīram āryaṃ vipulaṃ subhāṣitaṃ |<br>
śīle viśiṣṭo tvam aripramardanaḥ<br>
imasmiṃ loke parataś ca suvrataḥ ||</p>
<p><a class='ref sc' id='sc25'>SC 25</a>akhaṇḍam acchidram akācam avraṇaṃ<br>
anāśravan te caraṇaṃ mahāmune |<br>
śuci viśuddhiṃ paramāṃ gato sadā<br>
virocase nagaśikhare yathānalo ||</p>
<p><a class='ref sc' id='sc26'>SC 26</a>cittasthititve asi pāramiṃgato<br>
vaśī samādhismi tathāpi pudgala |<br>
citte vaśī tvaṃ vaśitāṃ parāṃ gataḥ<br>
vaṃkāvakāśā vigato virocase ||</p>
<p><a class='ref sc' id='sc27'>SC 27</a>yathecchakaṃ araṇasamādhi śāntara<br>
<span class='gap'>+ + +</span> devanareṣu arcita |<br>
<span class='var' title='Senart: niveśasan*'>niṣevase</span> kāñcanadāmaprabhaḥ<br>
namo ’stu te gautama satyavikrama ||</p>
<p><a class='ref sc' id='sc28'>SC 28</a>virocano nabhasi yathā mahāprabho<br>
śuddhe nabhe paṃcadaśīya candramā |<br>
<a class='ref sen' id='sen1.165'>Sen 1.165</a> tathā samādhismi sthito virocase<br>
suvarṇam uttaptam ivātra pudgalā ||</p>
<p><a class='ref sc' id='sc29'>SC 29</a>ākāṃkṣamāṇā <span class='var' title='Senart: vigatā'>vimanā</span> vipaṇḍitā<br>
satvā na jānanti samanta udyamāṃ |<br>
sukhaṃ samādhiṃ araṇāni sevato<br>
namo ’stu te devamanuṣyapūjita ||</p>
<p><a class='ref sc' id='sc30'>SC 30</a>yadā ca ālokasi nāgagāmi<br>
yadā ca āgata maraṇāya pāraṃ |<br>
matīsmṛtīmāṃ vimalena cetasā<br>
tadā ayaṃ bhūtadharā prakampate ||</p>
<p><a class='ref sc' id='sc31'>SC 31</a>satyā abhisametiya darśanaṃ tathā<br>
svayaṃ abhijñāye anuśrutaṃ purā |<br>
imāṃ girāṃ vyāhara agrapudgala<br>
sahasranetro maghavāṃ va śobhase ||</p>
<p><a class='ref sc' id='sc32'>SC 32</a>idaṃ samāptaṃ vyasanaṃ mahadbhayaṃ<br>
ito na bhoti agre asya saṃbhavo |<br>
tasyāvarodhanam adho pravartate<br>
nirvāti vātāna svaro va pākaḥ ||</p>
<p><a class='ref sc' id='sc33'>SC 33</a>vimukticittasya vimuktidarśanā<br>
acintiyā tarkapathena niśritā |<br>
<a class='ref sen' id='sen1.166'>Sen 1.166</a> asaṃkiyā vīragirā virocate<br>
yā sā suvelā mṛdu satyasaṃbhavā ||</p>
<p><a class='ref sc' id='sc34'>SC 34</a>anuddhatāṃ tāṃ ca girāṃ prakāśaya<br>
tvaṃ <span class='gap'>+ + + + + +</span> hi janasya sannidhau |<br>
te tuhya śrutvā madhurāṃ subhāṣitāṃ<br>
pibanti tṛṣṇārta ivāmbhasārṇave ||</p>
<p><a class='ref sc' id='sc35'>SC 35</a>hateṣu tvaṃ prāṇiṣu maitraṃ cintaya<br>
aiśvarya-ṛddhiṃ pratibhānam uttamaṃ |<br>
śreṣṭheṣu dharmeṣu hi pāramīgato<br>
yathā na kocī iha lokadhātuye ||</p>
<p><a class='ref sc' id='sc36'>SC 36</a>prajñā ca te asti anuttarā mune<br>
sarvasmi loke ’pratimā anopamī |<br>
tvam eva śreṣṭho sakalasya prāṇino<br>
śiloccayānāṃ yatha meruparvataḥ ||</p>
<p><a class='ref sc' id='sc37'>SC 37</a>na te ’sti tulyo sadṛśo samāno<br>
kutottaro guṇeṣu guṇaṃdharasya |<br>
tvam eva śreṣṭho paramārthapudgalo<br>
dharmāṇa nirvāṇam ivācalaṃ sukhaṃ ||</p>
<p><a class='ref sc' id='sc38'>SC 38</a>rāgaṃ ca mohaṃ ca prahāya doṣaṃ<br>
mānaṃ ca mrakṣaṃ tasiṇāṃ ca jālinīṃ |<br>
<a class='ref sen' id='sen1.167'>Sen 1.167</a> virājase doṣavimuktamānaso<br>
yathā śaśī pūrṇa iva nabhe śubhe ||</p>
<p><a class='ref sc' id='sc39'>SC 39</a>yad atra satyaṃ tuvaṃ mārgase ṛjuḥ<br>
setur mahā satpuruṣeṇa sevitaḥ |<br>
imāṃ giraṃ vyāhara agrapudgala<br>
sahasranetro maghavāṃ ca śobhase ||</p>
<p><a class='ref sc' id='sc40'>SC 40</a>kleśair vimuktaṃ vimalaṃ suśāntaṃ<br>
niṣeva satvaśaraṇaṃ samādhiṃ |<br>
hitāya bhūtāna ’bhibhur virājase<br>
ravī yathā devamanuṣyapūjitaḥ ||</p>
<p><a class='ref sc' id='sc41'>SC 41</a>aniśritaḥ tvaṃ iha ca paratra ca<br>
dhyāyanto dhyāne ramase pratiṣṭhitaḥ |<br>
vandanti devā bahavo samāgatā<br>
namaskṛtaṃ prāṃjaliyo mahāmuniṃ ||</p>
<p><a class='ref sc' id='sc42'>SC 42</a>bahudhā bahuprakāraṃ cakṣuṃ bhavate viśuddhacakṣūṇāṃ |<br>
jarāmaraṇamardanāna buddhāna adāntadamakānāṃ ||</p>
<p><a class='ref sc' id='sc43'>SC 43</a>lokottarā bhagavato caryā lokottaraṃ kuśalamūlaṃ |<br>
gamanaṃ sthitaṃ niṣaṇṇaṃ śayitaṃ lokottaraṃ munino ||</p>
<p><a class='ref sc' id='sc44'>SC 44</a>yat tat sugataśarīraṃ bhavate bhavasya bandhanakṣayakaraṇaṃ |<br>
<a class='ref sen' id='sen1.168'>Sen 1.168</a> lokottaraṃ tad api bho ity atra na saṃśayaḥ kāryo ||</p>
<p><a class='ref sc' id='sc45'>SC 45</a>cīvaradharaṇaṃ munino lokottaraṃ atra saṃśayo nāsti |<br>
āhārāharaṇam atho lokottaram eva sugatasya ||</p>
<p><a class='ref sc' id='sc46'>SC 46</a>deśanā naranāgānāṃ sarvalokottarā matā |<br>
yathātathaṃ pravakṣyāmi māhātmyaṃ varabuddhiṇāṃ ||</p>
<p><a class='ref sc' id='sc47'>SC 47</a>deśakālavaśaṃ prāpya paripākaṃ ca karmaṇaḥ |<br>
satyaṃ vā abhinirvṛtaṃ dharmaṃ deśenti nāyakāḥ ||</p>
<p><a class='ref sc' id='sc48'>SC 48</a>lokānuvartanāṃ buddhā anuvartanti laukikīṃ |<br>
prajñaptim anuvartanti yathā lokottarām api ||</p>
<p><a class='ref sc' id='sc49'>SC 49</a>īryāpathāṃ darśayanti catvāraḥ puruṣottamāḥ |<br>
no ca pariśramas teṣāṃ jāyate śubhakarmiṇāṃ ||</p>
<p><a class='ref sc' id='sc50'>SC 50</a>pādāṃ ca nāma dhovanti na caiṣāṃ sajjate rajaḥ |<br>
pādāḥ kamalapatrābhā eṣā lokānuvartanā ||</p>
<p><a class='ref sc' id='sc51'>SC 51</a>snāyanti nāma saṃbuddhā na caiṣāṃ vidyate malo |<br>
bimbe kanakabimbābhe eṣā lokānuvartanā ||</p>
<p><a class='ref sc' id='sc52'>SC 52</a>dantadhovañ ca sevanti mukhaṃ ca utpalagandhikaṃ |<br>
nivasanaṃ nivāsenti prāvāraṃ ca tricīvaraṃ ||</p>
<p><a class='ref sc' id='sc53'>SC 53</a>cailaṃ vātāni vāyitvā vikopenti na dehakaṃ |<br>
<a class='ref sen' id='sen1.169'>Sen 1.169</a> vastraṃ puruṣasiṃhānāṃ eṣā lokānuvartanā ||</p>
<p><a class='ref sc' id='sc54'>SC 54</a>chāyāyāṃ ca niṣīdanti ātapaś ca na bādhati |<br>
buddhānāṃ śubhaniṣyandānāṃ eṣā lokānuvartanā ||</p>
<p><a class='ref sc' id='sc55'>SC 55</a>auṣadhaṃ pratisevanti vyādhi caiṣāṃ na vidyate |<br>
nāyakānāṃ phalaṃ mahantaṃ eṣā lokānuvartanā ||</p>
<p><a class='ref sc' id='sc56'>SC 56</a>prabhūś ca karma vārayituṃ karmaṃ darśayanti ca jinā |<br>
aiśvaryaṃ vinigūhanti eṣā lokānuvartanā ||</p>
<p><a class='ref sc' id='sc57'>SC 57</a>karonti nāma āhāraṃ na caiṣāṃ bādhate kṣudhā |<br>
janatāyā upadārthaṃ eṣā lokānuvartanā ||</p>
<p><a class='ref sc' id='sc58'>SC 58</a>pibanti nāma pānīyaṃ pipāsā ca na bādhate |<br>
tad adbhutaṃ maharṣiṇāṃ eṣā lokānuvartanā ||</p>
<p><a class='ref sc' id='sc59'>SC 59</a>cīvarāṇi nivāsenti sadā ca prāvṛto jinaḥ |<br>
yathārūpo bhave devo eṣā lokānuvartanā ||</p>
<p><a class='ref sc' id='sc60'>SC 60</a>keśāṃ ca orūpayanti na caiṣāṃ chindate kṣuraḥ |<br>
keśāṃ nīlāñjananibhāṃ eṣā lokānuvartanā ||</p>
<p><a class='ref sc' id='sc61'>SC 61</a>jarāṃ ca upadeśenti na caiṣāṃ vidyate jarā |<br>
jinā jinaguṇopetā eṣā lokānuvartanā ||</p>
<p><a class='ref sc' id='sc62'>SC 62</a>kalpakoṭīm asaṃkhyeyāṃ puṇyeṣu pāramiṃgatā |<br>
ārabdham upadeśenti eṣā lokānuvartanā ||</p>
<p><a class='ref sc' id='sc63'>SC 63</a><a class='ref sen' id='sen1.170'>Sen 1.170</a> na ca maithunasambhūtaṃ sugatasya samucchritaṃ |<br>
mātāpitṛñ ca deśenti eṣā lokānuvartanā ||</p>
<p><a class='ref sc' id='sc64'>SC 64</a>dīpaṃkaram upādāya vītarāgas tathāgataḥ |<br>
rāhulaṃ putraṃ darśeti eṣā lokānuvartanā ||</p>
<p><a class='ref sc' id='sc65'>SC 65</a>kalpakoṭīm asaṃkhyeyāṃ prajñāpāramitāṃ gatā |<br>
bālabhāvaṃ ca darśenti eṣā lokānuvartanā ||</p>
<p><a class='ref sc' id='sc66'>SC 66</a>asanmantrā vibhāṣitvā asmiṃ loke sadevake |<br>
punaḥ paryeṣanti tīrthe eṣā lokānuvartanā ||</p>
<p><a class='ref sc' id='sc67'>SC 67</a>bodhyitvāmatulāṃ bodhiṃ sarvasatvāna kāraṇā |<br>
alpotsukatvaṃ pradeśenti eṣā lokānuvartanā ||</p>
</blockquote>
<p><a class='ref sc' id='sc68'>SC 68</a>paramaguṇasaṃpannā vacanasaṃpannāś ca sarve samyaksaṃbuddhā || ṣaṣṭibhiḥ guṇaiḥ samyaksaṃbuddhānāṃ vācā samanvāgatā bhavati || katamehi ṣaṣṭibhiḥ ||</p>
<blockquote class='gatha'>
<p><a class='ref sc' id='sc69'>SC 69</a>gītaravamadhuravādī naravaravacanā viniścarati vācā |<br>
vīṇāravaveṇuravā haṃsaravarutā sugatavācā ||</p>
<p><a class='ref sc' id='sc70'>SC 70</a>jīmūtarasitamadhurā parabhṛtarathanemitulyanirghoṣā |<br>
sāgaranarditasārasaprabhāvā varabuddhino vācā ||</p>
<p><a class='ref sc' id='sc71'>SC 71</a>kinnarakalaviṃkarutā meghavarasvararavā varagajarutā |<br>
<a class='ref sen' id='sen1.171'>Sen 1.171</a> ṛṣabhamṛgarājarasitā vācā varalakṣaṇadharāṇāṃ ||</p>
<p><a class='ref sc' id='sc72'>SC 72</a>dundubhiravagambhīrā vanadevaanilavidhūtasvaraprapātā |<br>
bhūmīvikṣobhanaravā girā naramarupradhānānāṃ ||</p>
<p><a class='ref sc' id='sc73'>SC 73</a>paṃcāṃgikatulyaravā pralulitakalahaṃsabarhiṇanivātā |<br>
bimboṣṭhasutanujihvā jinavadanā niścarati vācā ||</p>
<p><a class='ref sc' id='sc74'>SC 74</a>gandharvagītamadhurā jaladhārāṇāṃ nipātatulyaravā |<br>
avistarapiṇḍitaravā girā guṇavaraprādhānānāṃ ||</p>
<p><a class='ref sc' id='sc75'>SC 75</a>varakiṃkaṇīkasalīlasusaṃcitā hemajālatulyaravā |<br>
ābharaṇaghaṭṭitaravā bhuvi divi ca girā pradhānānāṃ ||</p>
<p><a class='ref sc' id='sc76'>SC 76</a>nātidrutā anamantī anupacchinnā vivartate madhurā |<br>
galitapadasaṃcayavatī vācā varalakṣaṇadharāṇāṃ ||</p>
<p><a class='ref sc' id='sc77'>SC 77</a>sarvām eva anucarati pariṣāṃ yadi lokadhātunayutāni |<br>
vijñāpayate sarvāṃ pariṣāṃ sumadhurā vācā daśabalānāṃ ||</p>
<p><a class='ref sc' id='sc78'>SC 78</a>śakayāvanacīṇaramaṭhapahlavadaradeṣu dasyupariṣāyāṃ |<br>
ekavidham ucyamānā sarvaviṣayacāriṇī bhavati ||</p>
<p><a class='ref sc' id='sc79'>SC 79</a>pariṣāṃ na atikramate niścaramāṇā girā naravarāṇāṃ |<br>
<a class='ref sen' id='sen1.172'>Sen 1.172</a> na vardhate na ca hāyati girā sthitalayā daśabalānāṃ ||</p>
<p><a class='ref sc' id='sc80'>SC 80</a>na ca bhidyate na nudyati na ca upatapyate <span class='gap'>+ + + + + + + + +</span> |<br>
na ca vikhalakhalakhalāyati abhisvararutā sugatavācā ||</p>
<p><a class='ref sc' id='sc81'>SC 81</a>na ca sā apaśabdavatī śabdabhraṣṭā aśeṣaṃ anuyuktaśabdā |<br>
śabdeṣu kuśalākuśalāṃ sarvāṃ janatāṃ praharṣayati ||</p>
<p><a class='ref sc' id='sc82'>SC 82</a>vadanā suvimaladaśanā niścarati girā yadā guṇadharāṇāṃ |<br>
mādyanti śakunasaṃghā gaganatalagatā vanagatāś ca ||</p>
<p><a class='ref sc' id='sc83'>SC 83</a>yo yasya svara abhimataḥ sā taṃ pūrayati tasya saṃkalpaṃ |<br>
sugatavacanaprabhūtā vācā pariṣadi vicaramāṇā ||</p>
<p><a class='ref sc' id='sc84'>SC 84</a>varavāsanasahitaghoṣā girinadinirghoṣasannibhā śuddhā |<br>
utkrośakurararutanayā prabhavati vācā vararutānāṃ ||</p>
<p><a class='ref sc' id='sc85'>SC 85</a>śakuntajīvaṃjīvaka jinavācā kanakatālapatraravā |<br>
paṭupaṭahapravadamṛdaṃgacāṭusvaratulyanirg hoṣā ||</p>
<p><a class='ref sc' id='sc86'>SC 86</a>ājñeyā vijñeyā gambhīrabhīṣmarūpā karṇasukhā |<br>
hṛdayaṃgamā ca nityaṃ vācā varapāramigatānāṃ ||</p>
<p><a class='ref sc' id='sc87'>SC 87</a>vallakīśravaṇīyā ca premaṇiyā ca girā guṇadhārīṇāṃ |<br>
vipulaśubhasaṃcayānāṃ sarveṣāṃ anantayaśasānām iti ||</p>
</blockquote>
<p><a class='ref sc' id='sc88'>SC 88</a><a class='ref sen' id='sen1.173'>Sen 1.173</a> yathābhūtaṃ deśitā vācā || samyaksaṃbuddhā evaṃ dharmaṃ deśayanti || nāhaṃ bhikṣavo ye dharmā anityās te nityato deśayāmi | nāpi ye dharmā nityā te anityato deśayāmi | nāpi ye dharmā duḥkhāḥ te sukhāto deśayāmi | nāpi ye dharmā sukhā te duḥkhāto deśayāmi | nāpi ye dharmā anātmīyā te ātmato deśayāmi | nāpi ye dharmā ātmīyās te anātmato deśayāmi | nāpi ye dharmā aśubhāḥ te śubhato deśayāmi | nāpi ye dharmāḥ śubhās te aśubhāto deśayāmi | nāpi ye dharmā rūpiṇas te arūpiṇo deśayāmi | nāpi ye dharmāḥ kuśalās te akuśalāḥ te deśayāmi | nāpi ye dharmā akuśalās te kuśalāto deśayāmi | nāpi ye dharmā anāśravāḥ te sāśravā ti deśayāmi | nāpi ye dharmāḥ sāśravāḥ te anāsravā ti deśayāmi | nāpi ye dharmāḥ vyākṛtās te avyākṛtā iti deśayāmi | nāpi ye dharmā avyākṛtās te vyākṛtā iti deśayāmi | nāpi ye dharmā hīnās te praṇītā iti deśayāmi | nāpi ye dharmā praṇītās te hīnā iti deśayāmi | nāpi ye dharmāḥ gṛhāśritās te naiṣkramyāśritā iti deśayāmi | nāpi ye dharmā naiṣkramyāśritās te gehāśritā iti deśayāmi || atha khalu bho dhutadhamadhara samyaksaṃbuddhāḥ satyavādi kālavādi bhūtavādi arthavādi tathāvādi ananyathāvādi avitathavādi dharmavādi vinayavādi iti ||</p>
<p><a class='ref sc' id='sc89'>SC 89</a><a class='ref sen' id='sen1.174'>Sen 1.174</a>bhūtapūrvaṃ bho dhutadharmadhara tuṣitabhavanakāyiko devaputro śikharadharo nāma bodhisatvaḥ samyaksaṃbuddhaṃ ṛṣivadanagataṃ vārāṇasyāṃ vanavare varacakrapravartanadivase bhagavantaṃ saṃmukhābhir adhyabhāṣe sagauravaḥ sapratīsaḥ prahvaḥ kṛtāṃjalipuṭaḥ ||</p>
<blockquote class='gatha'>
<p><a class='ref sc' id='sc90'>SC 90</a>sādhu te sādhurūpasya vācā na pratihanyate |<br>
sādhu arthānvitā sādhyā vācā tava manoramā ||</p>
<p><a class='ref sc' id='sc91'>SC 91</a>sādhu susvarasaṃyogā varṇasandhiguṇānvitā |<br>
sādhu satyāni catvāri pravadase mahāmune ||</p>
<p><a class='ref sc' id='sc92'>SC 92</a>sādhu te devagandharvā pibanti madhurāṃ girāṃ |<br>
sādhv ihāpratimaṃ cakraṃ pravartasi anuvartikaṃ ||</p>
<p><a class='ref sc' id='sc93'>SC 93</a>tubhyaṃ loke samo nāsti rūpe varṇe kule bale |<br>
īryāpathe ca vīrye ca dhyāne jñāne śame dame ||</p>
<p><a class='ref sc' id='sc94'>SC 94</a>adya hṛṣṭā daśa vīra koṭyo te prathame phale |<br>
vinītā devaputrāṇāṃ śāsane prathame mune ||</p>
<p><a class='ref sc' id='sc95'>SC 95</a>triṃśa koṭyo prabho vīra vinesi prathame phale |<br>
dvitīye śāsane nara devaputrāṇa <span class='var' title='Senart: vigatā'>aiva ca</span> ||</p>
<p><a class='ref sc' id='sc96'>SC 96</a>pañcāśa koṭīyo bhūyo śāsane tṛtīye mune |<br>
vinītā devaputrāṇāṃ apāyehi vimocitā ||</p>
<p><a class='ref sc' id='sc97'>SC 97</a><a class='ref sen' id='sen1.175'>Sen 1.175</a> aśīti koṭīyo bhūyo śrotāpattiphale vibhū |<br>
caturthe śāsane dametvā durgatīhi vimokṣitāḥ ||</p>
<p><a class='ref sc' id='sc98'>SC 98</a>tasmāt te sadṛśo nāsti maitrāya puruṣottama |<br>
karuṇāye kāruṇako bhūto bhūyo nararṣabha ||</p>
<p><a class='ref sc' id='sc99'>SC 99</a>hṛṣṭā puruṣaśārdūlā utpannā lokasundarā |<br>
hitāya sarvasatvānāṃ vicaranti mahāmune ||</p>
<p><a class='ref sc' id='sc100'>SC 100</a>aticirasya rājasuta utpanno si nararṣabha |<br>
praṇetā vipranaṣṭānāṃ ārttānāṃ nayanandanaṃ ||</p>
<p><a class='ref sc' id='sc101'>SC 101</a>mā ca kadācid bhūtaguru nātho antarahāyatu |<br>
aparyantaṃ tava sthānaṃ bhavati lokabāndhava ||</p>
<p><a class='ref sc' id='sc102'>SC 102</a>apāyā tanukībhūtā svayambhū tava tejasā |<br>
anokāśā kṛtā svargā tvāṃ prāpya puruṣottama ||</p>
<p><a class='ref sc' id='sc103'>SC 103</a>yasya mithyātvaniyato rāśiḥ puruṣapudgala |<br>
eṣa vāniyataṃ rāśiṃ tvāṃ prāpya pūrayiṣyate ||</p>
<p><a class='ref sc' id='sc104'>SC 104</a>yasyāpy aniyato rāśiḥ tvāṃ prāpya suravandita |<br>
pūrayiṣyati so rāśiṃ samyaktejakulodita ||</p>
<p><a class='ref sc' id='sc105'>SC 105</a>adbhutānāṃ ca dharmāṇāṃ viśuddhiḥ upalabhyate |<br>
tvāṃ prāpya puruṣāditya tamontakaram acyutaṃ ||</p>
<p><a class='ref sc' id='sc106'>SC 106</a><a class='ref sen' id='sen1.176'>Sen 1.176</a> tasya te bhāṣamāṇasya bhūtāṃ dharmāṃ jinarṣabha |<br>
abhinandanti vākyan te sendrā lokā mahāmune ||</p>
<p><a class='ref sc' id='sc107'>SC 107</a>iti stuvanti devagaṇā varadaṃ prītimānasā |<br>
anantaguṇasaṃpannaṃ saṃstavārhaṃ narottamam iti ||</p>
</blockquote>
<p><a class='ref sc' id='sc108'>SC 108</a>upacāravidhisaṃpannā bho dhutadhamadhara samyaksaṃbuddhā kālajñānasamarthakā viśuddhanetrā anuccāvacadarśanā pūrvāntanayasaṃpannā ucchrāpitadharmadhvajā niṣpratimānadhvajā kalaharaṇaniśātakā pravacanaviduṣo anavasānajñānāḥ samaye ca āvusādayanto anayanānāṃ pravartakāḥ apamārgakakutsakā iti || tatredam ucyate ||</p>
<blockquote class='gatha'>
<p><a class='ref sc' id='sc109'>SC 109</a>sarvākāraguṇopetā sarve sarvārthaniścitā |<br>
pranetāro vinetāro buddhā budhajanārcitāḥ ||</p>
<p><a class='ref sc' id='sc110'>SC 110</a>asaṃkīrṇena jñānena viśuddhena manena ca |<br>
triṣu lokeṣu bhrājante pūrṇacandra iva nabhe ||</p>
<p><a class='ref sc' id='sc111'>SC 111</a>caraṇena manojñena satāṃ kāntena nāyakāḥ |<br>
nadanti ca mahānādaṃ samyakkuśalasaṃbhavāḥ ||</p>
<p><a class='ref sc' id='sc112'>SC 112</a>śāsanti janatāṃ vīrā upacāreṣu niścitāḥ |<br>
vivādaṃ parasatvānāṃ mathanti tattvadarśinaḥ ||</p>
<p><a class='ref sc' id='sc113'>SC 113</a>loke jātā naraśreṣṭhā na ca lokena lipyatha |<br>
prajñaptisamatikrāntā gambhīraviṣayā vibhūḥ ||</p>
<p><a class='ref sc' id='sc114'>SC 114</a><a class='ref sen' id='sen1.177'>Sen 1.177</a> guruṃ dhuraṃ samāropya na viṣīdanti paṇḍitā |<br>
yathāvādītathākārī anupakruṣṭacāraṇā ||</p>
<p><a class='ref sc' id='sc115'>SC 115</a>dṛṣṭiviṣaṃ taṃ ghoraṃ ca dagdhvā jñānāgninā prabhūḥ |<br>
anuttrāsitāsantrastā paraṃ pradanti prāṇināṃ ||</p>
<p><a class='ref sc' id='sc116'>SC 116</a>kāntāraṃ samatikramya kṣemaṃ prāpya nararṣabhāḥ |<br>
āhvāyanti janadhīrā ihaiva nirbhayaṃ idaṃ ||</p>
<p><a class='ref sc' id='sc117'>SC 117</a>jarāmaraṇarogāṇāṃ utpatti neha vidyate |<br>
iha āyāsaśokānāṃ pravṛttir nopalabhyate ||</p>
<p><a class='ref sc' id='sc118'>SC 118</a>te tasya vacanaṃ śrutvā madhuraṃ devamānuṣā |<br>
anuśāstiṃ tathā kṛtvā pratipadyanti tatsukhaṃ ||</p>
<p><a class='ref sc' id='sc119'>SC 119</a>tenāsti kīrtivistīrṇāḥ triṣu lokeṣu cottamāḥ |<br>
caranti arcitā sadbhi na caiva praśamanti te iti ||</p>
</blockquote>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
