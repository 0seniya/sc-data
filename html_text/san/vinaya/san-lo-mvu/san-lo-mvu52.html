<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu52' lang='san'>
<header>
<ul>
<li class='division'>Mahāvastu</li>
</ul>
<h1>52. Gotama’s Early Wanderings</h1>
</header>
<h2>The Prophecy of Kaṇṭhaka</h2>
<p><a class='ref sc' id='sc1'>SC 1</a><a class='ref sen' id='sen2.189'>Sen 2.189</a> chandako bodhisatvena abhiniṣkramantena anomiyāto adhisthānāto nivartito | chandakaś ca kaṇṭhako ca kapilavastu āgatā || rājā śuddhodano śrutvā chandako āgato kaṇṭhakam ādāya chatraṃ ca ābharaṇāni ca rājakulāto bāhiradvāraśālāṃ nirdhāvito sāntaḥpuro yaśodharāpi kaṇṭhakaṃ grīvāyām upagṛhya prarīdantī āha || kahin te kaṇṭhaka kumāro nīto kiṃ mayā tava aparāddhaṃ chandakasya ca yaṃ yūyaṃ mama sukhaprasuptāye kumāram ādāya gatā ahaṃ ca ṣaṣṭisahasraṃ ca antaḥpuraṃ bhavati vidhavākṛtaṃ || chandako āha || kim asmākaṃ aparādhaṃ kṛtaṃ ahaṃ pi uccena svareṇa āravāmi | kumāreṇa abhiniṣkramantena kaṇṭhakena uccena svareṇa hīṣaṇaśabdaṃ na ca yuṣmākaṃ ko pi vibudhyati || devasahasrakoṭīyo antarīkṣe samāgatā || imāṃ mallabhūmiṃ anomiyaṃ nāma adhiṣṭhānaṃ nīto <span class='var' title='vaśiṣṭhasya?' href='#sc1'>SC 1</a><a class='ref sen' id='sen2.189'>Sen 2.189</a> chandako bodhisatvena abhiniṣkramantena anomiyāto adhisthānāto nivartito | chandakaś ca kaṇṭhako ca kapilavastu āgatā || rājā śuddhodano śrutvā chandako āgato kaṇṭhakam ādāya chatraṃ ca ābharaṇāni ca rājakulāto bāhiradvāraśālāṃ nirdhāvito sāntaḥpuro yaśodharāpi kaṇṭhakaṃ grīvāyām upagṛhya prarīdantī āha || kahin te kaṇṭhaka kumāro nīto kiṃ mayā tava aparāddhaṃ chandakasya ca yaṃ yūyaṃ mama sukhaprasuptāye kumāram ādāya gatā ahaṃ ca ṣaṣṭisahasraṃ ca antaḥpuraṃ bhavati vidhavākṛtaṃ || chandako āha || kim asmākaṃ aparādhaṃ kṛtaṃ ahaṃ pi uccena svareṇa āravāmi | kumāreṇa abhiniṣkramantena kaṇṭhakena uccena svareṇa hīṣaṇaśabdaṃ na ca yuṣmākaṃ ko pi vibudhyati || devasahasrakoṭīyo antarīkṣe samāgatā || imāṃ mallabhūmiṃ anomiyaṃ nāma adhiṣṭhānaṃ nīto <span class='var' title='vaśiṣṭhasya?'>vaśiṣṭasya</span> ṛṣisya āśramapadasya nātidūre || kumāreṇa lubdhakasya kāśikāni dattvā kāṣāyāṇi gṛhītāni svayaṃ cūḍā asipatreṇa cchinnā sā ca cūḍā śakreṇa devarājena praticchitā || tataḥ mo kumāreṇa ābharaṇāni dattvā nivartitā | evaṃ ca ahaṃ sandiṣṭo | pitaraṃ me kauśalyaṃ pṛcchesi mātusvasāye pi sarvasya jñātivargasya | kṛtakāryo pi paripūrṇasaṃkalpo āgamiṣyāmi || yaśodharā ca ṣaṣṭisahasraṃ ca antaḥpuraṃ sarvaṃ ca śākyarāṣṭraṃ roditvā paridevitvā svakasvakāni niveśanāni gatā ||</p>
<p><a class='ref sc' id='sc2' href='#sc2'>SC 2</a>chandakasya rājakulaṃ praveśitvā rājārhaṃ praṇītaṃ annapānakhādyabhojyaṃ upanāmitaṃ | kaṇṭhakasyāpi madhumrakṣitāni modakāni upanāmitāni tathā anyam api rājārhaṃ khādyabhojyaṃ modakaprakārāṇi ca kaṇṭhakasya purato rāśīkṛtā na ca kaṇṭhako paribhuṃjati ||</p>
<p><a class='ref sc' id='sc3'>SC 3</a><a class='ref sen' id='sen2.190' href='#sc3'>SC 3</a><a class='ref sen' id='sen2.190'>Sen 2.190</a> bodhisatvaṃ samanusmaranto sarvakālam aśrūṇi pravarteti | antaḥpurikā ca aṃśukehi dukūlehi paṭṭorṇehi ca mahārahehi rājārhehi vastrehi kaṇṭhakasya anye aśrūṇi pramārjenti anye śīrṣaṃ pramārjenti anye grīvaṃ pramārjenti anye pṛṣṭhaṃ pramārjenti anye skandhaṃ pramārjenti anye bāhuṃ pramārjenti anye sandhiṃ pramārjenti anye bāladhiṃ pramārjenti anye pādāni parimardayanti anye madhumrakṣitāni ālopāni mukhe allīyanti anye nānāprakārāṇi khajjakāni allīyanti anye ukkārikāni allīyanti anye modakāni allīyanti suvarṇarūpyamayehi bhājanehi ratnavicitrehi rājārahāṇi pānāni allīyanti na ca kaṇṭhaka āhāraṃ karoti | bodhisatvasya śokena anāhāro ca kaṇṭhako kālagato bodhisatvam apaśyanto || tasya kālagatasya rājñā śuddhodanena mahatā rājānubhāvena śarīrapūjā kṛtā || samanantarakālagato ca trāyastriṃśehi upapanno śikhaṇḍisya devaputrasya putratvam abhyudgato kaṇṭhako nāma devaputro maharddhiko mahānubhāvo anyeṣāṃ pūrvopapannānāṃ devasahasrāṇāṃ devaputrāṇāṃ divyehi daśahi sthānehi abhibhavati | tadyathā divyenāyuṣā divyena varṇena divyena sukhena divyena aiśvaryeṇa divyena parivāreṇa divyehi ca rūpehi śabdehi gandhehi rasehi divyehi ca sparśehi ||</p>
<p><a class='ref sc' id='sc4' href='#sc4'>SC 4</a>yadā bhagavāṃ pravṛttapravaradharmacakro vaistārikaśāsanasaṃjāto tadāyuṣmatā mahāmaudgalyāyanena deveṣu cārikāṃ caramāṇena kaṇṭhako devaputro dṛṣṭo dṛṣṭvā ca punaḥ gāthayā adhyabhāṣe ||</p>
<blockquote class='gatha'>
<p><a class='ref sc' id='sc5'>SC 5</a><a class='ref sen' id='sen2.191' href='#sc5'>SC 5</a><a class='ref sen' id='sen2.191'>Sen 2.191</a> candro yathā paṃcadaśīṃ nakṣatraparivārito |<br>
obhāseti diśāṃ sarvāṃ tārakā vigatā nabhā ||</p>
<p><a class='ref sc' id='sc6' href='#sc6'>SC 6</a>tathopamam idaṃ veśma divyaṃ devapure tava |<br>
prajvālyamāno varṇena ādityo va virocasi ||</p>
<p><a class='ref sc' id='sc7' href='#sc7'>SC 7</a>musāragalvamuktāhi maṇilohitakāhi ca |<br>
citrā susaṃskṛtā bhūmi na cātrodvāyate rajaḥ ||</p>
<p><a class='ref sc' id='sc8' href='#sc8'>SC 8</a>vaiḍūryasya suvarṇasya sphāṭikarūpiyasya ca |<br>
kūṭāgāraśubhāsthānā prāsādā te manoramā ||</p>
<p><a class='ref sc' id='sc9' href='#sc9'>SC 9</a>prāsādānāṃ ca avidūre puṣkariṇyo sunirmitā |<br>
vaiḍūryaphalakasopānā suvarṇavālikasaṃstṛtā ||</p>
<p><a class='ref sc' id='sc10' href='#sc10'>SC 10</a>tāsāṃ ca tīreṣu drumā sujātā<br>
mahā mahāntaṃ viṭapaṃ samudgatā |<br>
abhyudgatā brahmapuraṃ ca ambarād<br>
vāteritā sarvadiśā pravānti ||</p>
<p><a class='ref sc' id='sc11' href='#sc11'>SC 11</a>teṣāṃ ca tīreṣu drumā sujātā<br>
mahā mahāntaṃ viṭapaṃ samudgatā |<br>
saṃpuṣpitā bhānti diśā catasro<br>
dvijehi ghuṣṭā rucirasvarehi ||</p>
<p><a class='ref sc' id='sc12' href='#sc12'>SC 12</a>saṃchannā puṇḍarīkehi padumehi utpalehi ca |<br>
nānāvarṇehi puṣpehi vānti sarvadīśo diśo ||</p>
<p><a class='ref sc' id='sc13' href='#sc13'>SC 13</a>ekamekasmiṃ tūryasmiṃ ṣaṣṭi nṛtyanti apsarā |<br>
<a class='ref sen' id='sen2.192' href='#sen2.192'>Sen 2.192</a> tāsāṃ ca nṛtyamānānāṃ divyakanyā kānane ||</p>
<p><a class='ref sc' id='sc14' href='#sc14'>SC 14</a>divyo niścarate sabdo dvijakanyāgaṇe yathā |<br>
suvarṇapāde paryaṃke nirmite ratanāmaye ||</p>
<p><a class='ref sc' id='sc15' href='#sc15'>SC 15</a>saṃskṛte suvisṛṣṭe svargakāyasmi modasi |<br>
suvarṇapāde paryaṃke nirmite ratanāmaye ||</p>
<p><a class='ref sc' id='sc16' href='#sc16'>SC 16</a>prekṣamāṇo diśā sarvāṃ brahmā ca upaśobhasi |<br>
tasmiṃ <span class='gap'>+ + +</span> paryaṃke tūlikāstṛte ||</p>
<p><a class='ref sc' id='sc17' href='#sc17'>SC 17</a>alaṃkṛtā devakanyā vījanti cāmarehi te |<br>
tavam ete apsarasaṃghā hemajālā alaṃkṛtā ||</p>
<p><a class='ref sc' id='sc18' href='#sc18'>SC 18</a>bāhāṃ vikīrya nṛtyanti gāyanti ca suvāditaṃ |<br>
kācit tatra upagāyanti upavādenti apsarā ||</p>
<p><a class='ref sc' id='sc19' href='#sc19'>SC 19</a>kācic ca upanṛtyanti saṃgītasmiṃ suvādite |<br>
kācit te ruciraṃ śabdaṃ muṃcanty aṃgehi sarvaśo ||</p>
<p><a class='ref sc' id='sc20' href='#sc20'>SC 20</a>kāsāṃcit sarvaromehi vānti gandhā amānuṣā |<br>
taṃ devakanyāhi upetarūpaṃ<br>
niveśanaṃ te padumuttarāhi ||</p>
<p><a class='ref sc' id='sc21' href='#sc21'>SC 21</a>suvarṇakaṃcukakṛtabhūtim etaṃ<br>
bhavanamaho laṃkṛtam apsarohi |<br>
kiṃ tvaṃ karma karitvāna pūrva anyāsu jātiṣu |<br>
kena kuśalamūlena trāyastriṃśopapadyatha ||</p>
<p><a class='ref sc' id='sc22' href='#sc22'>SC 22</a>kiṃ tvaṃ karma karitvāna pūrve mānuṣyake bhave |<br>
<a class='ref sen' id='sen2.193' href='#sen2.193'>Sen 2.193</a> kena kuśalamūlena vipākam anubhosimaṃ ||</p>
<p><a class='ref sc' id='sc23' href='#sc23'>SC 23</a>kena tvayā ayaṃ labdho āyurvaśo yaśo balaṃ |<br>
ṛddhiṃ ca parivāraṃ ca anubhosi amānuṣaṃ ||</p>
<p><a class='ref sc' id='sc24' href='#sc24'>SC 24</a>kiṃ tvayā kalyāṇaṃ karma karitvā anyāsu jātiṣu |<br>
kena kuśalakarmeṇa vipākam anubhosimaṃ ||</p>
<p><a class='ref sc' id='sc25' href='#sc25'>SC 25</a>kena te brahmacaryeṇa saṃyamena damena ca |<br>
kena kuśalakarmeṇa svargakāyasmi modasi ||</p>
<p><a class='ref sc' id='sc26' href='#sc26'>SC 26</a>kenāpi evaṃ jvalito anubhāvo varṇo ca te |<br>
kena kuśalakarmeṇa sarvāṃ diśāṃ prabhāsasi ||</p>
<p><a class='ref sc' id='sc27' href='#sc27'>SC 27</a>pṛcchito devaputra brūhi kasya karmasyidaṃ phalaṃ |<br>
so devaputro ātmanā maudgalyāyanena pṛcchito |<br>
praśnaṃ pṛṣṭo viyākarṣi sthavirasyeti me śrutaṃ ||</p>
<p><a class='ref sc' id='sc28' href='#sc28'>SC 28</a>ahaṃ kapilavastusmiṃ śākyānāṃ nagarottame |<br>
aṭṭālakoṭṭaracite dṛḍhaprākāratoraṇe ||</p>
<p><a class='ref sc' id='sc29' href='#sc29'>SC 29</a>godhāmukhaniryūhadṛḍhārgalakapāṭatoraṇe |<br>
hayagajarathācīrṇe āvāse śākyaśreṣṭhino ||</p>
<p><a class='ref sc' id='sc30' href='#sc30'>SC 30</a>ākīrṇajanamanuṣye nagare sādhunirmite |<br>
śuddhodanasya putrasya sahajo āsi kaṇṭhako ||</p>
<p><a class='ref sc' id='sc31' href='#sc31'>SC 31</a>yadā cābhiniṣkramesi pravrajyāye narottamo |<br>
tadā sa vacanam āha bahusamyaggirāṃ bravīt* ||</p>
<p><a class='ref sc' id='sc32'>SC 32</a><a class='ref sen' id='sen2.194' href='#sc32'>SC 32</a><a class='ref sen' id='sen2.194'>Sen 2.194</a> tāṃ saha girāṃ śruṇitvā harṣajātena cetasā |<br>
vegajāto namasyanto vahed ahaṃ puruṣottamaṃ ||</p>
<p><a class='ref sc' id='sc33' href='#sc33'>SC 33</a>pareṣāṃ viṣayaṃ gatvā udgatasmiṃ divākare |<br>
mama cchandakaṃ ca vihāya anavekṣo sa prakrame ||</p>
<p><a class='ref sc' id='sc34' href='#sc34'>SC 34</a>tasya tāmranakhā caraṇāṃ jihvāyā parilehiya |<br>
rodamāno udvīkṣeyaṃ gacchantaṃ puruṣottamaṃ ||</p>
<p><a class='ref sc' id='sc35' href='#sc35'>SC 35</a>tasyaiva adarśanena śākyaputrasya śrīmato |<br>
khura-ābādha utpadyet tato kālaṃ karomy ahaṃ ||</p>
<p><a class='ref sc' id='sc36' href='#sc36'>SC 36</a>tasyaivam anubhāvena vimānam āvasāmy ahaṃ |<br>
nārīvaragaṇākīrṇaṃ kūṭāgāraṃ varuttamaṃ ||</p>
<p><a class='ref sc' id='sc37' href='#sc37'>SC 37</a>saced bhadante gacchāsi śākyasiṃhasya santike |<br>
kaṇṭhako vacanaṃ āha vadesi puruṣottamaṃ |<br>
eṣo cāham api āmaṃsye vandituṃ puruṣottamaṃ ||</p>
<p><a class='ref sc' id='sc38' href='#sc38'>SC 38</a>sādhu khu darśanaṃ bhoti tādṛśānāṃ maharṣiṇāṃ |<br>
tena mayā idaṃ labdhaṃ āyuvarṇayaśobalaṃ |<br>
ṛddhiṃ ca parivāraṃ ca anubhomi amānuṣaṃ ||</p>
<p><a class='ref sc' id='sc39' href='#sc39'>SC 39</a>tena me brahmacaryeṇa saṃyamena damena ca |<br>
ayaṃ me tādṛśī ṛddhī apratikrāntā amānuṣī ||</p>
<p><a class='ref sc' id='sc40' href='#sc40'>SC 40</a>taṃ karmaṃ kuśalaṃ kṛtvā yat taṃ upacitaṃ purā |<br>
tena kuśalakarmeṇa vipākam anubhavāmy ahaṃ ||</p>
<p><a class='ref sc' id='sc41' href='#sc41'>SC 41</a>bhogā ca me utpadyensu ye kecit* manasi priyā |<br>
devā ca me namasyanti teṣāṃ ca upacito ahaṃ ||</p>
<p><a class='ref sc' id='sc42'>SC 42</a><a class='ref sen' id='sen2.195' href='#sc42'>SC 42</a><a class='ref sen' id='sen2.195'>Sen 2.195</a> tasmiṃ cittaṃ prasādetha dakṣiṇīyeṣu tādṛśaṃ ||</p>
<p><a class='ref sc' id='sc43' href='#sc43'>SC 43</a>paśyati rakṣabhūtena karmaṃ upacitaṃ śubhaṃ ||</p>
</blockquote>
<p class='endsection'>iti śrīmahāvastuavadānakathāyāṃ kaṇṭhakasya vyākaraṇaṃ samāptaṃ ||</p>
<h2>The Prophecy of Sujātā</h2>
<p><a class='ref sc' id='sc44' href='#sc44'>SC 44</a>śuddhāvasehi devehi tahiṃ araṇyāyatane kāṣāyaprāvṛto lubdhako nirmito | so dāni bodhisatvena dṛṣṭo ||</p>
<blockquote class='gatha'>
<p><a class='ref sc' id='sc45' href='#sc45'>SC 45</a>tatrādrākṣīd araṇyasmiṃ lubdhakaṃ kāṣāyaprāvṛtaṃ ||</p>
<p><a class='ref sc' id='sc46' href='#sc46'>SC 46</a>so tatra upasaṃkramya idaṃ vacanam abravīt* ||</p>
<p><a class='ref sc' id='sc47' href='#sc47'>SC 47</a>imau kāśikau gṛhṇitvā dehi kāṣāyaṃ tvaṃ mama |<br>
so tau kāśikau gṛhītvā deti kāṣāyaṃ lubdhako ||</p>
<p><a class='ref sc' id='sc48' href='#sc48'>SC 48</a>tataḥ kāṣāyau gṛhṇitvā tuṣṭo āttamano abhūt* |<br>
so patho me varo dhīro uttamārthasya prāptaye ti ||</p>
</blockquote>
<p><a class='ref sc' id='sc49' href='#sc49'>SC 49</a>bodhisatvo dharmāraṇyaṃ vaśiṣṭhasya ṛṣisya āśramapadaṃ praviṣṭaḥ || vaśiṣṭho pi ṛṣi bodhisatvaṃ dṛṣṭvā vismito ko yaṃ bhaviṣyati mānuṣo vā devo vā śakro vā brahmā vā yasya kāyasya prabhāye sarvam imaṃ tapovanam obhāsitaṃ || sarve te vaṭukā bodhisatvaṃ dṛṣṭvā tvaritatvaritā svakasvakāni parṇakūṭīni pradhāvitā nānāprakārāṇi phalāni gṛhya pānīyaṃ ca bodhisatvam upasaṃkrāntā ||</p>
<blockquote class='gatha'>
<p><a class='ref sc' id='sc50' href='#sc50'>SC 50</a>tatra vṛddhaṃ mahāprājñaṃ tāpasantapatāṃ varaṃ |<br>
vaśiṣṭhaṃ nāma gotreṇa dadarśa ca jagāma ca ||</p>
<p><a class='ref sc' id='sc51' href='#sc51'>SC 51</a>tāmradhūmāruṇajaṭaṃ jvālam iva adarśi taṃ |<br>
<a class='ref sen' id='sen2.196' href='#sen2.196'>Sen 2.196</a> āsīnaṃ munim avyagraṃ nirvātam iva sāgaraṃ ||</p>
<p><a class='ref sc' id='sc52' href='#sc52'>SC 52</a>abhigamya ca dharmātmā naṃ muniṃ śākyapuṃgavo |<br>
anujñāto praviṣṭāya bhūmiyāṃ upaviśya sa ||</p>
<p><a class='ref sc' id='sc53' href='#sc53'>SC 53</a>samudra iva gambhīro vīryavā himavān iva |<br>
śākyarājasutaṃ dṛṣṭvā maharṣi vismito abhūt* ||</p>
<p><a class='ref sc' id='sc54' href='#sc54'>SC 54</a>ko nvayaṃ vapuṣā śrīmān* jvalaty anupamadyuti |<br>
suvarṇo dhūmāpagataḥ jotimāno yathānalaḥ ||</p>
<p><a class='ref sc' id='sc55' href='#sc55'>SC 55</a>vyūḍhoraskyo mahābāhuḥ supraśastakarāṃguli |<br>
samantakukṣiś ca ślakṣṇo eṇavṛtti kaṭīmahān* ||</p>
<p><a class='ref sc' id='sc56' href='#sc56'>SC 56</a>kāṃcanastambhasadṛśo govṛṣākṣo mahādyutiḥ |<br>
śārdūlavṛṣabhaskandhaḥ padmapādakaro naghaḥ ||</p>
<p><a class='ref sc' id='sc57' href='#sc57'>SC 57</a>śarīralakṣaṇair asya jātiśataguṇācitaiḥ |<br>
śobhato śarīraṃ tasya nakṣatrair iva candramāḥ ||</p>
<p><a class='ref sc' id='sc58' href='#sc58'>SC 58</a>vibhūṣaṇā naiva gātreṣu racitā anurūpikā |<br>
śarīraṃ bhūṣayanty asya lakṣaṇāni mahātmanaḥ ||</p>
<p><a class='ref sc' id='sc59' href='#sc59'>SC 59</a>merumaṇḍalasāreṇa gacchatā gajagāminā |<br>
ākrāntā sahasā padbhyāṃ raṇatīva vasundharā ||</p>
<p><a class='ref sc' id='sc60' href='#sc60'>SC 60</a>snigdhagambhīraśabdena svareṇa anunādinā |<br>
trilokam arhate kṛtsnam ājñāpayitum ojasā ||</p>
<p><a class='ref sc' id='sc61' href='#sc61'>SC 61</a>vyaṃjanāni hi yā yasya lakṣaṇāni ca lakṣaye |<br>
<br>
<a class='ref sen' id='sen2.197' href='#sen2.197'>Sen 2.197</a> yukto yaṃ sarvabhūtānāṃ trilokapatir īśvaraḥ ||</p>
<p><a class='ref sc' id='sc62' href='#sc62'>SC 62</a>prabhayā pūrayaty eṣa svaśarīrasamucchrayā |<br>
tapovanam idaṃ sarvaṃ udayann iva bhāskaro ||</p>
<p><a class='ref sc' id='sc63' href='#sc63'>SC 63</a>aśītivyaṃjanopeto dvātriṃśadvaralakṣaṇaḥ |<br>
sanatkumārapratimo kumāro dyutimān ayaṃ ||</p>
<p><a class='ref sc' id='sc64' href='#sc64'>SC 64</a>sarvalakṣaṇasaṃpannaṃ sarvabhūtamanoharaṃ |<br>
kumāraṃ paripṛccheyaṃ maharṣi upagamya taṃ ||</p>
<p><a class='ref sc' id='sc65' href='#sc65'>SC 65</a>gandharvaśaśisaṃkāśa devagarbhopama yuvā |<br>
kasya tvaṃ kinnimittaṃ vā tapovanam upāgato ||</p>
<p><a class='ref sc' id='sc66' href='#sc66'>SC 66</a>satyānuparivartinyā sarvabhūtātmayā girā |<br>
ślakṣṇayā priyavādinyā babhāṣe sa nṛpātmajaḥ ||</p>
<p><a class='ref sc' id='sc67' href='#sc67'>SC 67</a>ikṣvākuvaṃśaprabhavaḥ śuddhodananṛpātmajaḥ |<br>
vihāya pṛthivīṃ rājyaṃ ujjhitvā mokṣam āsthitaḥ ||</p>
<p><a class='ref sc' id='sc68' href='#sc68'>SC 68</a>lokan tu bahubhir duḥkhair dṛṣṭvaivaṃ samabhidrutaṃ |<br>
mokṣārtham abhiniṣkrānto jātivyādhijarādibhiḥ ||</p>
<p><a class='ref sc' id='sc69' href='#sc69'>SC 69</a>yatra sarvaṃ na bhavate yatra sarvaṃ nirudhyate |<br>
yatropaśāmyate sarvaṃ tat padaṃ prārthayāmy ahaṃ ||</p>
<p><a class='ref sc' id='sc70' href='#sc70'>SC 70</a>evam ukte mahāprājño mahātmā satyavāgṛṣiḥ |<br>
uvāca vadatāṃ śreṣṭhaṃ śākyarājakuloditaṃ ||</p>
<p><a class='ref sc' id='sc71' href='#sc71'>SC 71</a>īdṛśena hi vṛttena vṛttyā lakṣaṇasaṃpadā |<br>
prajñayā ca mahābhāga na kiṃcid yaṃ na prāpaye ||</p>
</blockquote>
<p><a class='ref sc' id='sc72'>SC 72</a><a class='ref sen' id='sen2.198' href='#sc72'>SC 72</a><a class='ref sen' id='sen2.198'>Sen 2.198</a> bodhisatvo dāni vaiśāliṃ gato ārāḍaṃ kālāmaṃ allīno | nirveditvā nāyaṃ mārgo nairyāṇiko tato rājagṛhaṃ gato ||</p>
<blockquote class='gatha'>
<p><a class='ref sc' id='sc73' href='#sc73'>SC 73</a>gatvā ca so rājagṛhaṃ māgadhānāṃ girigahvare |<br>
piṇḍāye abhisaresi ākīrṇavaralakṣaṇaḥ ||</p>
<p><a class='ref sc' id='sc74' href='#sc74'>SC 74</a>tam adṛśāsi prāsādāt* śreṇiyo magadhādhipaḥ |<br>
prasannacitto dṛṣṭvā ca amātyāṃ idam abravīt* ||</p>
<p><a class='ref sc' id='sc75' href='#sc75'>SC 75</a>imaṃ bhavanto paśyantu ākīrṇavaralakṣaṇaṃ |<br>
āroheṇa ca sampannaṃ yugamātraṃ ca prekṣati ||</p>
<p><a class='ref sc' id='sc76' href='#sc76'>SC 76</a>utkṣiptacakṣur medhāvī nāyam ūnakulodito |<br>
rājadūtānubandhantu kahiṃ vāsam upeṣyati ||</p>
<p><a class='ref sc' id='sc77' href='#sc77'>SC 77</a>tato taṃ saṃdiśitā dūtā pṛṣṭhato anubandhiṣu |<br>
gamiṣyati kahiṃ bhikṣuḥ kahiṃ vāsam upeṣyati ||</p>
<p><a class='ref sc' id='sc78' href='#sc78'>SC 78</a>piṇḍāye cāraṃ caritvāna niṣkramye nagarān muniḥ |<br>
pāṇḍavaṃ abhisaresi atra vāso bhaviṣyati ||</p>
<p><a class='ref sc' id='sc79' href='#sc79'>SC 79</a>jñātvā ca bāsopagataṃ eko dūto upāviśat* |<br>
aparo kṣipram āgamya rājño ārocaye tadā ||</p>
<p><a class='ref sc' id='sc80' href='#sc80'>SC 80</a>eṣa bhikṣuḥ mahārāja pāṇḍavasmiṃ puras tataḥ |<br>
niṣaṇṇo vṛkṣamūlasmiṃ ekāgro susamāhitaḥ ||</p>
<p><a class='ref sc' id='sc81' href='#sc81'>SC 81</a>dvīpīva sutanuṃ vittaṃ vyāghraṃ vā girisānugaṃ |<br>
siṃhaṃ vā giridurgasmiṃ mahāsiṃho mṛgādhipaḥ ||</p>
<p><a class='ref sc' id='sc82' href='#sc82'>SC 82</a>tato ca rājā tvaramāno amātyāṃ adhyabhāṣati |<br>
<a class='ref sen' id='sen2.199' href='#sen2.199'>Sen 2.199</a> kṣipraṃ panthaṃ viśodhetha drakṣyāma puruṣottamaṃ ||</p>
<p><a class='ref sc' id='sc83' href='#sc83'>SC 83</a>tato ca te rājadūtā mahāmātrā yaśasvino |<br>
kṣipraṃ panthaṃ viśodhensuḥ svayaṃ rājā iheṣyati ||</p>
<p><a class='ref sc' id='sc84' href='#sc84'>SC 84</a>tato ca te rājadhūtā mahāmātrā yaśasvino |<br>
gatvā rājño nivedensuḥ śuddho te deva pāṇḍavo ||</p>
<p><a class='ref sc' id='sc85' href='#sc85'>SC 85</a>tato ca niryāti rājā senā ca caturaṃginī |<br>
mitrāmātyaparivṛtto jñātisaṃghapuraskṛto ||</p>
<p><a class='ref sc' id='sc86' href='#sc86'>SC 86</a>yānāto otaritvāna padasā upasaṃkrame |<br>
sārāyaṇīṃ kathāṃ kṛtvā ekamante upāviśi ||</p>
<p><a class='ref sc' id='sc87' href='#sc87'>SC 87</a>niṣadya pramukho rājā bodhisatvam adhyabhāṣati |<br>
udagro tvamasi rājñaḥ aśvāroho va selako ||</p>
<p><a class='ref sc' id='sc88' href='#sc88'>SC 88</a>dadāmi bhogāṃ bhuṃjāhi jātīṃ cākhyāhi pṛcchito | bodhisatva āha ||</p>
<p><a class='ref sc' id='sc89' href='#sc89'>SC 89</a>nijajanapado rāja himavantasya pārśvataḥ |<br>
dhanavīryeṇa sampanno kośaleṣu nivāsito |<br>
ādityo nāma gotreṇa śākiyo nāma jātiye ||</p>
<p><a class='ref sc' id='sc90' href='#sc90'>SC 90</a>tato kulā pravrajito haṃ na kāmāṃ abhiprārthaye |<br>
prahāṇāya gamiṣyāmi veśmaṃ muktā ratanāmayaṃ ||</p>
<p><a class='ref sc' id='sc91' href='#sc91'>SC 91</a>taṃ kho tathā bhotu spṛśāhi nirvṛtiṃ<br>
bodhiṃ ca prāpto punar āgamesi |<br>
<a class='ref sen' id='sen2.200' href='#sen2.200'>Sen 2.200</a> mahyaṃ pi dharmaṃ kathayesi gautama<br>
yam ahaṃ śrutvāna vrajeya svargatiṃ ||</p>
</blockquote>
<p><a class='ref sc' id='sc92' href='#sc92'>SC 92</a>bodhisatva āha ||</p>
<blockquote class='gatha'>
<p><a class='ref sc' id='sc93' href='#sc93'>SC 93</a>taṃ kho mahārāja tathā bhaviṣyati<br>
bodhiṃ spṛśiṣyāmi na me tra saṃśayo |<br>
prāpto ca bodhiṃ punar āgamiṣyaṃ<br>
dharmaṃ ca te deśayiṣyaṃ pratiśṛṇomīti ||</p>
</blockquote>
<p><a class='ref sc' id='sc94' href='#sc94'>SC 94</a>bodhisatva udrakaṃ rāmaputraṃ allīno nāyaṃ mārgo niryāṇiko ti | tato pasaṃkramya gayāṃ gato || gayāśīrṣe parvate tisro upamā pratibhāyensuḥ || tato uruvilvāṃ gato piṇḍāya praviṣṭo || kāśyapo pūraṇo uruvilvāṃ piṇḍāye praviṣṭo ||</p>
<blockquote class='gatha'>
<p><a class='ref sc' id='sc95' href='#sc95'>SC 95</a>nīvaraṇaṃ vijahitvā śṛṇotha ekāgramānasā sarve |<br>
yathā purimajinasaṃgamo yaśasvino bodhisatvasya ||</p>
<p><a class='ref sc' id='sc96' href='#sc96'>SC 96</a>pravrajyāyabhyupetvā arāḍa-udrakaṃ vane aparituṣṭo |<br>
prakrami diśaṃ pradakṣiṇāṃ purimajinanisevitaṃ deśaṃ ||</p>
<p><a class='ref sc' id='sc97' href='#sc97'>SC 97</a>piṇḍāye praticaranto uruvilvāṃ prāpto kanakaniṣkanibho |<br>
grāmikagharaṃ āgami naranārisamākulaṃ kāle ||</p>
<p><a class='ref sc' id='sc98' href='#sc98'>SC 98</a>atha grāmikasya dhītā nāmena sujātā paṇḍitā kulīnā |<br>
taṃ dṛṣṭvā rājaputraṃ prakampitā prītivegena ||</p>
<p><a class='ref sc' id='sc99' href='#sc99'>SC 99</a>aśrūṇi pravartayanti purato sthitā hi sapatis sagauravā |<br>
<a class='ref sen' id='sen2.201' href='#sen2.201'>Sen 2.201</a> ālapati rājaputraṃ mā tvaṃ nivartayasya naravara ||</p>
<p><a class='ref sc' id='sc100' href='#sc100'>SC 100</a>candrapratipūrṇavadana mā gā nityan tu sarvato nigamā |<br>
atṛpṭā hi mama nayanā tava vīra nirīkṣamāṇāye ||</p>
<p><a class='ref sc' id='sc101' href='#sc101'>SC 101</a>kiṃ tu khu sucāruvikrama surūpalakṣaṇa varābharaṇadhāri |<br>
prakramasi atṛptāyā sarvāndhakṛto yaṃ me hṛdayaṃ ||</p>
<p><a class='ref sc' id='sc102' href='#sc102'>SC 102</a>sā śruṇati devatānāṃ girāṃ nabhagatānāṃ ca bhāṣantāṃ |<br>
eṣa khalu kapilavastuto śuddhodanarājavaraputro ||</p>
<p><a class='ref sc' id='sc103' href='#sc103'>SC 103</a>sā tasya darśanatṛṣā nirdhāvitā guṇaśatā kīrtayati |<br>
varapuruṣa viprahīno svabandhujanasya kathaṃ āsī ||</p>
<p><a class='ref sc' id='sc104' href='#sc104'>SC 104</a>pramadāgaṇasaṃparivṛtā rudanti anugacchanti kanakavarṇaṃ |<br>
paridevate ca karaṇaṃ aṭavivanamukhe prapadyantaṃ ||</p>
<p><a class='ref sc' id='sc105' href='#sc105'>SC 105</a>sukhitā vaneṣu sakulā mṛgā ca vanadevā vanarājā ca |<br>
ye rājahaṃsagatikaṃ vīkṣanti vanevaraṃ vīraṃ ||</p>
<p><a class='ref sc' id='sc106' href='#sc106'>SC 106</a>sukumāraphullagātraṃ kamaladalanibhehi pādaratanehi |<br>
katham ākramasi vasudhāṃ tṛṇakuśaśarasaṃstṛtavidurgāṃ ||</p>
<p><a class='ref sc' id='sc107' href='#sc107'>SC 107</a>mṛṣṭānnarasasamudito nānārasapravaravṛṃhitaśarīro |<br>
mūlaphalapatrabhakṣo bheṣyasi kathaṃ nirjharavanānte ||</p>
<p><a class='ref sc' id='sc108' href='#sc108'>SC 108</a>kanakagajadantapāde varāstare kusumasaṃkule śayane |<br>
supiyāna kathaṃ śayiṣyasi tṛṇakuśaśarasaṃstṛtataleṣu ||</p>
<p><a class='ref sc' id='sc109' href='#sc109'>SC 109</a>śruṇiyāna varendra bhavane paṭahatripuṣkaraninādasaṃgītiṃ |<br>
<a class='ref sen' id='sen2.202' href='#sen2.202'>Sen 2.202</a> śroṣyasi kharāṃ bhayakarāṃ saṃruṣitagajagarjitaninādāṃ ||</p>
<p><a class='ref sc' id='sc110' href='#sc110'>SC 110</a>mūlaphalapatrasaphalā te bhavatu diśā anugramṛgasaṃghā |<br>
mā tṛṣitabhukṣitasya te śilā tape vanecara śarīraṃ ||</p>
<p><a class='ref sc' id='sc111' href='#sc111'>SC 111</a>grīṣmaparitāpitasya te bhavatu salilagarbhamaṇḍapopavanaṃ |<br>
śiśire ca vigatajalado divākaro bhātu giridarīṣu ||</p>
<p><a class='ref sc' id='sc112' href='#sc112'>SC 112</a>rākṣasayakṣabhujaṃgaparivāraṃ tava devagarbhasukumāraṃ |<br>
nakṣatracandrapravaraṃ hṛdayanayananandanaśarīraṃ ||</p>
<p><a class='ref sc' id='sc113' href='#sc113'>SC 113</a>so vindhyapādapārśve gajavara iva padminīm abhilaṣanto |<br>
praviśati tapovanantaṃ śṛṇotha vividhaṃ vanavarasya ||</p>
<p><a class='ref sc' id='sc114' href='#sc114'>SC 114</a>kvaci raktapallavalatā taruṇatarukusumamaṃjalike raṇye |<br>
kvaci vanadevopataptā kvacit kramatkuṃjaravibhagnā ||</p>
<p><a class='ref sc' id='sc115' href='#sc115'>SC 115</a>kvacid vipulaghanapalāśapralambaphalaiḥ taru alaṃkṛta agamyaiḥ |<br>
kvaci jīrṇo koṭarataru vanapādapagulmavṛtamūlo ||</p>
<p><a class='ref sc' id='sc116' href='#sc116'>SC 116</a>kvaci padmasaro surūpo kvaci girisaritālābho vanaḥ vīrāḥ |<br>
tāpasakulāśramā kvaci kokilaśukamoraparigītā ||</p>
<p><a class='ref sc' id='sc117'>SC 117</a>kvacid vivaratṛṇajāṃgalā kvacit <span class='gap' href='#sc117'>SC 117</a>kvacid vivaratṛṇajāṃgalā kvacit <span class='gap'>+ + + + + +</span> śarapallavaraktā |<br>
kvacit rurucamaramahiṣā kvacit kvacid vyāghrasiṃhamaṇāḥ ||</p>
<p><a class='ref sc' id='sc118' href='#sc118'>SC 118</a>kvaci raktapallavalatā taruṇatarupralambitā nānā |<br>
<a class='ref sen' id='sen2.203' href='#sen2.203'>Sen 2.203</a> udyānagamanaśrāntā pramadāyo viya nidrāyantyo ||</p>
<p><a class='ref sc' id='sc119' href='#sc119'>SC 119</a>kvaci kuravakataruśikharo prakusumito vyaktapuṣpasuvibuddho |<br>
nidrāgalitanayanānāṃ nārīṇām iva vibuddhānāṃ ||</p>
<p><a class='ref sc' id='sc120' href='#sc120'>SC 120</a>madhurapavaneritā kvaci nānādrumakusumacitravanaśākhā |<br>
ālambanti parasparaṃ pramadā salīlā viyānyonyaṃ ||</p>
<p><a class='ref sc' id='sc121' href='#sc121'>SC 121</a>kvaci kupyakavanaśākhā prakusumitā bhāramaprasahamānā |<br>
anuvellitā <span class='gap'>+ + +</span> sahodaram iva vatsalā pramadā ||</p>
<p><a class='ref sc' id='sc122' href='#sc122'>SC 122</a>kvaci kiṃśukā kusumitā vanarājivanāntare gurukule vā |<br>
raktāmbarottarīyā pramadā vipulākṣiyo vanitā ||</p>
<p><a class='ref sc' id='sc123' href='#sc123'>SC 123</a>kvacit* vasumatipradeśo navasaṃpuṣpitapuṣpaiḥ saṃchanno |<br>
ābharaṇabharitavasanā salalitaśayanā navavadhū va ||</p>
<p><a class='ref sc' id='sc124' href='#sc124'>SC 124</a>kvaci kaṭhinakaṇṭakalatā mṛgamahiṣavarāhāṇa padaniketā |<br>
śabaraśara-āhatānāṃ mṛgāna rudhireṇa siktāni ||</p>
<p><a class='ref sc' id='sc125' href='#sc125'>SC 125</a>kvaci gajakaraṃkanikaro kṣitiṃ gale paṭapāṇḍarāstaraṇakalpo |<br>
kvaci vyāghrakeśarihatā viṣādi naravāraṇavarāhā ||</p>
<p><a class='ref sc' id='sc126' href='#sc126'>SC 126</a>kvaci rākṣasapralāpā piśācakumbhāṇḍabheravarutāni |<br>
kvaci guhyakabhaṇitāni niśāsu pavaneṣu pracaranti ||</p>
<p><a class='ref sc' id='sc127' href='#sc127'>SC 127</a>kvacit* niśāsu jaladharā garjanti pratinandati vyālagaṇā |<br>
<br>
<a class='ref sen' id='sen2.204'>Sen 2.204</a> <span class='gap' href='#sen2.204'>Sen 2.204</a> <span class='gap'>+ + +</span> bhairavakarā karonti rūpāṇi ca bahūni ||</p>
<p><a class='ref sc' id='sc128' href='#sc128'>SC 128</a>pādapavanasmiṃ tasmiṃ viharati so sarvalokahitakāmo |<br>
caṇḍamṛgarākṣasānāṃ hṛtabahumānena yo ramyo ||</p>
<p><a class='ref sc' id='sc129' href='#sc129'>SC 129</a>yatha ātmano mṛgapatiḥ sarvajagahitaṃ tato viśeṣeṇa |<br>
prārthayati satvasāro satvāna tad api damāścaryaṃ ||</p>
<p><a class='ref sc' id='sc130' href='#sc130'>SC 130</a>ekekasatvamokṣaṇe yadi kalpam asaṃkhyaṃ sarvasatvānāṃ |<br>
duḥkham anubhomi tāreṣyaṃ sarvasatvānāṃ vyavasitam idaṃ ||</p>
<p><a class='ref sc' id='sc131' href='#sc131'>SC 131</a>satvasārasya ṣaḍvarṣā duṣkaraṃ vane caritvā karmakṣaye |<br>
smṛti labdhā yatra pathāsmi gato nāyaṃ mārgo mokṣāye ||</p>
<p><a class='ref sc' id='sc132' href='#sc132'>SC 132</a>asti tasmiṃ mati pūrve jaṃbudrume śākyarājam udyāne |<br>
prathamaṃ dhyānaṃ samādayi sa bhaviṣyati bodhiye mārgo ||</p>
<p><a class='ref sc' id='sc133' href='#sc133'>SC 133</a>na ca śākyaṃ durbalena kṛśena pariśuṣkarudhiramānsena |<br>
bodhim abhigantuṃ yad ahaṃ punar āhāram abhyavahareyaṃ ||</p>
<p><a class='ref sc' id='sc134' href='#sc134'>SC 134</a>devatā avoca mā tvaṃ āharayahi mā te yaśo parihāye |<br>
vayam ojaṃ gātreṣu tuhyaṃ upasaṃhariṣyāmatha ||</p>
<p><a class='ref sc' id='sc135' href='#sc135'>SC 135</a>tasyāsi ahaṃ sarvaśo satatam anāhāra ity abhijñāto |<br>
ojaś ce mahya tehi upasaṃhāritaṃ mṛṣā asyā ||</p>
<p><a class='ref sc' id='sc136' href='#sc136'>SC 136</a>so anṛtavacanabhīto alam iti tāṃ devatāṃ pratikṣipiya |<br>
mudrakulacchahareṇḍā phāṇikṛtaṃ yūṣam upabhuṃje ||</p>
<p><a class='ref sc' id='sc137'>SC 137</a><a class='ref sen' id='sen2.205' href='#sc137'>SC 137</a><a class='ref sen' id='sen2.205'>Sen 2.205</a> anupūrvaṃ ca śarīre sthāmaṃ ca balaṃ ca saṃjanetvāna |<br>
āhāraṃ samagaveṣi uruvilvam upāgami sa sādhu ||</p>
<p><a class='ref sc' id='sc138' href='#sc138'>SC 138</a>atha sā pūrvajanetrī sujātā nāmena paṇḍitakulīnā |<br>
nyagrodhapādapamūle tiṣṭhati madhupāyasaṃ gṛhya ||</p>
<p><a class='ref sc' id='sc139' href='#sc139'>SC 139</a>kiṃ brahmacāri avacā karśitam āyāsitaṃ tava śarīraṃ |<br>
sā pāyasaṃ dadatvā parikīrtaya rājaputrasya ||</p>
<p><a class='ref sc' id='sc140' href='#sc140'>SC 140</a>rāja-ṛṣisya ca tasya āsi madhupāyasaṃ tatra sujātaṃ |<br>
tāṃ avaci pārthivasuto kimartham etaṃ dadasi dānaṃ ||</p>
<p><a class='ref sc' id='sc141' href='#sc141'>SC 141</a>jātiśatāni janetrī abhūṣi yā tasya śuddhasatvasya |<br>
sā pratibhaṇesi madhuraṃ prārthemi samṛdhyatu mahyaṃ ||</p>
<p><a class='ref sc' id='sc142' href='#sc142'>SC 142</a>himavantapādapārśve nagaraṃ kapilāhvayanti vikhyātaṃ |<br>
diśavidiśaviśrutayaśaṃ pramuditanaranārisaṃkīrṇaṃ ||</p>
<p><a class='ref sc' id='sc143' href='#sc143'>SC 143</a>tasmiṃ nagare kumāro putro śuddhodanasya śākyasya |<br>
avahāya bāndhavajanaṃ vanaṃ gato rājyam utsṛjya ||</p>
<p><a class='ref sc' id='sc144' href='#sc144'>SC 144</a>ṣaḍvarṣa tasya vrajato tapovane ugre bhairave vane |<br>
dānena me tasya bhavati praṇidhī paripūriyā ||</p>
<p><a class='ref sc' id='sc145' href='#sc145'>SC 145</a>tena tapena varo yaṃ mārgeti me sa samṛdhyatu artho |<br>
aham api tena pathena gaccheya mahānaravareṇa ||</p>
<p><a class='ref sc' id='sc146' href='#sc146'>SC 146</a>tato prādurāsi vācā antarīkṣādamānuṣī |<br>
sujāte eṣo so dhīro śākyarājakulodito ||</p>
<p><a class='ref sc' id='sc147'>SC 147</a><a class='ref sen' id='sen2.206' href='#sc147'>SC 147</a><a class='ref sen' id='sen2.206'>Sen 2.206</a> etena tapā ācīrṇā duṣkarā romaharṣaṇā |<br>
śuṣkaśoṇitamānsena nānārūpā tapovane ||</p>
<p><a class='ref sc' id='sc148' href='#sc148'>SC 148</a>te nirarthāni utsṛjya prakrame varapādapaṃ |<br>
atra atītā saṃbuddhā prāptā saṃbodhim uttamaṃ ||</p>
<p><a class='ref sc' id='sc149' href='#sc149'>SC 149</a>tato aśrūṇi vartenti saumanasyasamarpitā |<br>
kaṃpamānā naravyāghraṃ kṛtāṃjali uvāca sā ||</p>
<p><a class='ref sc' id='sc150' href='#sc150'>SC 150</a>dṛṣṭo si bhairavavane ugratapābhyutthito kamalanetra |<br>
dṛṣṭvā me śokamathitaṃ hṛdayaṃ prītiṃ samanubhoti ||</p>
<p><a class='ref sc' id='sc151' href='#sc151'>SC 151</a>ṣaḍvarṣāṇi mamāgre na suptapūrvā sukhāya śayyāni |<br>
śokaśarātāpena tava tapam anucintayantīye ||</p>
<p><a class='ref sc' id='sc152' href='#sc152'>SC 152</a>taṃ kho rājyaṃ jano ca pitā ca abhivatsalā ca mātusvasā |<br>
tava śrutvā tapaso ntaṃ prītisumanaso bhaviṣyanti ||</p>
<p><a class='ref sc' id='sc153' href='#sc153'>SC 153</a>hohinti kapilanagare tūryaśatanināditāni bhavanāni |<br>
ānandapramuditāni prahasitanaranārisaṃghāni ||</p>
<p><a class='ref sc' id='sc154' href='#sc154'>SC 154</a>madhupāyasam upabhuktvā purimabhavanetriye bhava nirghātī |<br>
drumarājapṛthivīṣaṇḍe amṛtam adhigato padam aśokaṃ ||</p>
<p><a class='ref sc' id='sc155' href='#sc155'>SC 155</a>vyākari narapradīpo jātiśatā paṃca jananī mahyāsi |<br>
bheṣyasi anāgate dhvani pratyekajino jinavrato ti ||</p>
</blockquote>
<p class='endsection'>iti śrīmahāvastune sujātāvyākaraṇaṃ samāptaṃ ||</p>
<blockquote class='gatha'>
<p><a class='ref sc' id='sc156'>SC 156</a><a class='ref sen' id='sen2.207' href='#sc156'>SC 156</a><a class='ref sen' id='sen2.207'>Sen 2.207</a> atha bodhisatvo uruvilvāye senāpatigrāmakāto piṇḍāya nānāprakārāṇāṃ pūpānāṃ bharitena pātreṇa nirdhāvati kāśyapo ca pūraṇo tiriktakena pātreṇa nirdhāvati ||</p>
</blockquote>
<p><a class='ref sc' id='sc157' href='#sc157'>SC 157</a>so bodhisatvena pṛcchiyati || āyuṣmaṃ kāśyapa labhyati bhikṣā ti || so dāni kāśyapo bodhisatvaṃ gāthāyam adhyabhāṣati ||</p>
<blockquote class='gatha'>
<p><a class='ref sc' id='sc158' href='#sc158'>SC 158</a>praskandako balākalpo ujjaṃgalo ca jaṃgalo |<br>
etehi pāpagrāmehi ekāpi bhikṣā na labhyati ||</p>
</blockquote>
<p><a class='ref sc' id='sc159' href='#sc159'>SC 159</a>atha bodhisatvo kāśyapaṃ pūraṇaṃ gāthāya pratyabhāṣati ||</p>
<blockquote class='gatha'>
<p><a class='ref sc' id='sc160' href='#sc160'>SC 160</a>praskandako balākalpo ujjaṃgalo ca jaṃgalo |<br>
etehi bhadragrāmehi paśya pātraṃ bharitaṃ abhū ||</p>
</blockquote>
<p><a class='ref sc' id='sc161' href='#sc161'>SC 161</a>yaṃ bodhisatva akāmakānāṃ mātāpitṝṇāṃ aśrukaṇṭhānāṃ rudanmukhānāṃ abhiniṣkrānto rājñā śuddhodanena puruṣā visarjitā | kumārasya divasavārtāṃ nityam ānetha || tato yaṃ kumāro anomiyaṃ gato vaśiṣṭhasya ṛṣisya āśramapadaṃ tato pravṛtti āgatā || yaṃ vaśiṣṭhasya ṛṣisya āśramapadāto vaiśāliṃ gato tato ca rājño śuddhodanasya pravṛtti āgatā || yaṃ vaiśāliyaṃ araḍaṃ kālāmam upasaṃkrānto tato pi pravṛtti āgatā || yaṃ vaiśālito rājagṛhaṃ gato tato pi pravṛtti āgatā || yaṃ rājagṛhe udakaṃ rāmaputram upasaṃkrānto tato pi pravṛtti āgatā || yaṃ rājñā śreṇiyena bimbisāreṇa vistīrṇehi bhogehi pravārito tato pi pravṛtti āgatā || yaṃ rājagṛhāto gayāśīrṣaṃ parvataṃ gato tato pi pravṛtti āgatā || yaṃ gayāśīrṣāto parvatāto uruvilvāṃ gato nadīya nairaṃjanāya tīre uruvilvake vanaṣaṇḍe tato rājño śuddhodanasya pravṛtti āgatā ||</p>
<p><a class='ref sc' id='sc162'>SC 162</a><a class='ref sen' id='sen2.208'>Sen 2.208</a> yaṃ uruvilvake vanakhaṇḍe ugraṃ ca tapaṃ tapyati prahāṇaṃ ca pratidadhāti tataḥ pravṛttir gacchati || yaṃ bodhisatvo āsphānakaṃ dhyānaṃ dhyāyati lūkhatāya ca nāsikāśrotrehi ca ubhayato ca karṇaśrotravivarāntarehi bodhisatvena āśvāsapraśvāsā uparuddhā teṣāṃ puruṣāṇāṃ bhavati kālagato kumāro ti no uśvasati na praśvasati tehi gatvā kapilavastuṃ rājño śuddhodanasya niveditaṃ | mahārāja kālagato kumāro ti || rājā na pattīyati | teṣāṃ puruṣāṇāṃ pṛcchati | kathaṃ yūyaṃ jānatha kumāro kālagato ti || te āhansuḥ || mahārāja ugreṇa tapena lūhāhāratāye ca kālagato nāpi uśvasati na praśvasati kāṣṭhabhūto āsati | tataḥ asmākaṃ bhavati yathā kumāro na uśvasati na praśvasati kṛśo ca durbalaśarīro kālagataḥ kumāro ti || rājño dāni śuddhodanasya etad abhūṣi || yādṛśā kumārasya garbhāvakrānti āsi yadṛśā ca devasahasrehi pūjā kṛtā garbhacaṃkramasya yādṛśāye ca vidhīye lumbinīvane udyāne kumāro jāto jātamātro ca pṛthivīyaṃ sapta padāni prakrānto diśā ca abhilokito mahāhasitaṃ ca ūhasito vacanaṃ pravyāhṛto ahaṃ loke agro jyeṣṭho śreṣṭho pūjyo devānāṃ ca manuṣyāṇāṃ ca yādṛśāni ca kumāre jātamātre āśvaryādbhutāni acetanā pṛthivī kaṃpitā devasahasrehi ca pūjā kṛtā yādṛśā ca abhiniṣkramaṇasampadā āsi tatra na edṛśā mahāpuruṣā alpāyuṣkā bhavanti || bhavitavyaṃ kumāro yathā pūrve pravrajyām apravrajito sītalāye jambucchāyāye paryaṃkena niṣaṇṇaḥ śāntaṃ samādhiṃ samāpanno bhaviṣyati | tad ete jānanti kālagato kumāro ti || so dāni teṣāṃ puruṣāṇāṃ āha || gacchatha kumārasya sakāśaṃ na kumāro kālagato śāntaṃ samādhiṃ samāpanno || kumārasya <a class='ref sen' id='sen2.209' href='#sc162'>SC 162</a><a class='ref sen' id='sen2.208'>Sen 2.208</a> yaṃ uruvilvake vanakhaṇḍe ugraṃ ca tapaṃ tapyati prahāṇaṃ ca pratidadhāti tataḥ pravṛttir gacchati || yaṃ bodhisatvo āsphānakaṃ dhyānaṃ dhyāyati lūkhatāya ca nāsikāśrotrehi ca ubhayato ca karṇaśrotravivarāntarehi bodhisatvena āśvāsapraśvāsā uparuddhā teṣāṃ puruṣāṇāṃ bhavati kālagato kumāro ti no uśvasati na praśvasati tehi gatvā kapilavastuṃ rājño śuddhodanasya niveditaṃ | mahārāja kālagato kumāro ti || rājā na pattīyati | teṣāṃ puruṣāṇāṃ pṛcchati | kathaṃ yūyaṃ jānatha kumāro kālagato ti || te āhansuḥ || mahārāja ugreṇa tapena lūhāhāratāye ca kālagato nāpi uśvasati na praśvasati kāṣṭhabhūto āsati | tataḥ asmākaṃ bhavati yathā kumāro na uśvasati na praśvasati kṛśo ca durbalaśarīro kālagataḥ kumāro ti || rājño dāni śuddhodanasya etad abhūṣi || yādṛśā kumārasya garbhāvakrānti āsi yadṛśā ca devasahasrehi pūjā kṛtā garbhacaṃkramasya yādṛśāye ca vidhīye lumbinīvane udyāne kumāro jāto jātamātro ca pṛthivīyaṃ sapta padāni prakrānto diśā ca abhilokito mahāhasitaṃ ca ūhasito vacanaṃ pravyāhṛto ahaṃ loke agro jyeṣṭho śreṣṭho pūjyo devānāṃ ca manuṣyāṇāṃ ca yādṛśāni ca kumāre jātamātre āśvaryādbhutāni acetanā pṛthivī kaṃpitā devasahasrehi ca pūjā kṛtā yādṛśā ca abhiniṣkramaṇasampadā āsi tatra na edṛśā mahāpuruṣā alpāyuṣkā bhavanti || bhavitavyaṃ kumāro yathā pūrve pravrajyām apravrajito sītalāye jambucchāyāye paryaṃkena niṣaṇṇaḥ śāntaṃ samādhiṃ samāpanno bhaviṣyati | tad ete jānanti kālagato kumāro ti || so dāni teṣāṃ puruṣāṇāṃ āha || gacchatha kumārasya sakāśaṃ na kumāro kālagato śāntaṃ samādhiṃ samāpanno || kumārasya <a class='ref sen' id='sen2.209'>Sen 2.209</a> divasapravṛttiṃ mama ānetha || te dāni puruṣā bhūyo uruvilvāṃ gatāḥ tapovanaṃ ca praviṣṭāḥ kumāraṃ ca arogaṃ svastivantaṃ samādhito vyutthitaṃ paśyanti || te dāni puruṣā vismitā paṇḍito rājā śuddhodano || yadā bhagavāṃ pravṛttapravaradharmacakro etaṃ prakaraṇaṃ bhikṣūhi śrutaṃ || bhikṣū bhagavantaṃ pṛcchanti || kathaṃ bhagavaṃ rājā śuddhodano teṣāṃ āpṛṣṭapuruṣāṇāṃ śrutvā kumāro kālagato ti nābhiśraddadhāti || bhagavān āha || na hi bhikṣavo na etarahiṃ eva rājā śuddhodano mamāntareṇa kālagato ti śrutvā nābhiśraddadhāti | anyadāpi mamāntareṇa eṣa kālagato ti śrutvā nābhiśraddadhāti || bhikṣū āhansuḥ || anyadāpi bhagavan* || bhagavān āha || anyadāpi bhikṣavo ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
