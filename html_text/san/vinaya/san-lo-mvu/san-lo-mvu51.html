<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu51' lang='san'>
<header>
<ul>
<li class='division'>Mahāvastu</li>
</ul>
<h1>51. Campaka Jātaka</h1>
</header>
<p><a class='ref sc' id='sc1' href='#sc1'>SC 1</a>atha bhikṣū āhansuḥ || bhagavāṃ yaśodharāye vadhe nirnīyanto trāyito | bahukarā bhagavato bodhisatvabhūtasya saṃsāre saṃsarantasya yaśodharā āsi || bhagavān āha || vāḍhaṃ bhikṣavaḥ bahukarā yaśodharā āsi tathāgatasya saṃsāre saṃsarantasya | anyadāpi ahaṃ etāye yaśodharāye amitrahastagato rakṣito || bhikṣū āhansuḥ || anyadāpi bhagavan* || bhagavān āha || anyadāpi bhikṣavaḥ ||</p>
<p><a class='ref sc' id='sc2' href='#sc2'>SC 2</a>bhūtapūrvaṃ bhikṣavo atītam adhvānaṃ nagare vārāṇasī kāśijanapade ugraseno nāma rājā rājyaṃ kārayati kṛtapuṇyo maheśākhyo susaṃgṛhītaparijano dānasaṃvibhāgaśīlo mahākośo mahāvāhano | tasya taṃ rājyaṃ ṛddhaṃ ca sphītaṃ ca kṣemaṃ ca subhikṣaṃ ca ākīrṇajanamanuṣyaṃ ca sukhitajanamanuṣyaṃ ca praśāntadaṇḍaḍamaraṃ sunigṛhītataskaravyavahārasaṃpannaṃ ca || tasya dāni janapade campako nāma nāgarājo prativasati kṛtapuṇyo utsadakuśalasaṃcayo anekanāgaśatasahasraparivāraḥ || tasya dāni caṃpakasya nāgarājño bhavanaṃ devabhavanasaṃnibhaṃ saptaratnamayāni vimānāni sarvatrakāni sarvakālikāni puṣpaphalāni ratnamayāyo puṣkariṇīyo utpalapadumanalinikumudapuṇḍarīkasaṃchannā || tāye puṣkariṇīye avidūre vaiḍūryastambhaprāsādo ratnāmayo musāragalvatalāstṛto || tasya ca rājño ṣoḍaśanāgakanyāsahasrāṇi antaḥpuraṃ || so dāni tahiṃ nāgabhavane yathā devarājā tathā modati || so dāni aṣṭamīṃ caturdaśīṃ paṃcadaśīṃ triṣkṛtvo pakṣasya caturmahāpathe upoṣadhaṃ upoṣati | aṣṭāṃgasamanvāgato osṛṣṭakāyo viharati ||</p>
<p><a class='ref sc' id='sc3' href='#sc3'>SC 3</a><a class='ref sen' id='sen2.178' href='#sen2.178'>Sen 2.178</a> so dāni nāgarājā tahiṃ caturmahāpathe upavāsaṃ samādatto ahituṇḍakena dṛṣṭo | tena so ahituṇḍikena campako nāgarājo tataś caturmahāpathāto gṛhya sarpakaraṇḍake prakṣipto āsati | nāpi tasya ahituṇḍikasya kupyati nāntarahīyanto mahābalo mahātejo nāgarājā icchati sajanapadāṃ vārāṇasīṃ bhasmīkareyā || tatra sarpakaraṇḍe taṃ vrajam anupālento āsati || tenāpi nāgarājñā parivārasya nimittāni ācikṣitāni yadi mama ettha caturmahāpathe upavāsaṃ samādattasya kocid viheṭheya tahiṃ nāgabhavane nimittāni bhaviṣyanti | yadi iha nāgabhavane etāni vanaspatīni saṃmilāyensuḥ etāni ca utpalapadumakumudapuṇḍarīkasaugandhikāni tato jānetha baddho so nāgarājā | yadi etāni vanaspatīni sarvāṇi sarvaśuṣkapatrā bhavensuḥ etāni ca puṣkariṇīni nirodakāni bhavensuḥ tataḥ jānetha hato nāgarājā ti || tena dāni campakena nāgarājñā ahituṇḍakena sarpakaraṇḍake baddhena tahiṃ nāgabhavane etāni nimittāni prādurbhavanti || te dāni nāgā ca nāgakanyā ca tahiṃ nāgabhavane tāni nimittāni dṛṣṭvā sarve utkaṇṭhitā baddho nāgārājā | kiṃ tato || ekameko samartho taṃ nāgarājaṃ tataḥ ahituṇḍikasya hastāto mokṣayituṃ na ca taṃ nāgarājaṃ bhokṣayanti || yat kāraṇaṃ pūrve va nāgarājena parivārasya saṃdiṣṭaṃ | yadi mama upavāsasamaṃgisya kocid hareya vā bandheya vā na yuṣmābhis tasya kenacid apriyo vā viprayo vā kartavyo | yat kāraṇaṃ eṣa mama vratottamaḥ ||</p>
<p><a class='ref sc' id='sc4' href='#sc4'>SC 4</a>tasya dāni nāgarājño agramahiṣī ṣoḍaśānāṃ strīsahasrāṇāṃ <span class='gap'>+ + +</span> | tāye ca vārāṇasīṃ gatvā rājño ugrasenasya upariprāsādavaragasya nāgarājño grahaṇaṃ sanidānam ārocitaṃ || rājā ugraseno tasyā nāginīye sakāśāto campakasya nāgarājño <a class='ref sen' id='sen2.179' href='#sen2.179'>Sen 2.179</a> taṃ guṇaparikīrtanaṃ śrutvā prīto saṃvṛtto | rājā tāṃ nāgakanyām āha || niṣīdāhi vā svakaṃ vā bhavanaṃ gacchāhi yāvat sudūtā taṃ nāgarājam anveṣiya āgacchanti iti || nāginī āha || mahārāja ahituṇḍikaṃ saṃtoṣayitvā grāmavareṇa vā hiraṇyasuvarṇena vā taṃ nāgarājānaṃ mokṣehi mā rājājñayā || rājā āha || nāgini evam astu ahituṇḍikaṃ paritoṣetvā grāmavareṇa vā hiraṇyasuvarṇena vā caṃpakaṃ nāma nāgarājānaṃ mokṣayiṣyāmi || sā dāni nāgakanyā ugrasenasya kāśirājño āha || śaraṇagato te mahārāja caṃpako nāma rājā sārdhaṃ ṣoḍaśahi strīsahasrehi || evam uktvā sā nāgakanyā antarahitā || rājñā ugrasenena samantā dūtā preṣitā | campako nāgarājā upavāsasamaṃgī ahituṇḍikena gṛhītako taṃ ānetha ||</p>
<blockquote class='gatha'>
<p><a class='ref sc' id='sc5' href='#sc5'>SC 5</a>manasā devānāṃ vacasā pārthivānāṃ<br>
acireṇāḍhyānāṃ karmaṇā daridrāṇāṃ ||</p>
</blockquote>
<p><a class='ref sc' id='sc6' href='#sc6'>SC 6</a>rājño ugrasenasya vacanamātreṇa rājadūtehi ahituṇḍako sanāgarājo ānīto || rājñā taṃ ahituṇḍikaṃ paritoṣetvā grāmavareṇa hiraṇyasuvarṇena ca caṃpako nāgarājo bhokṣitaḥ || muktamātro ca campako nāgarājā devarājaviṣayo saṃvṛtto nāgabhavano ca yathāpaurāṇaṃ saṃvṛttaṃ devabhavanasannibhaṃ tasya ca nāgarājño parivāro yathāpaurāṇaṃ naṃ bhavanaṃ dṛṣṭvā prītā tuṣṭā saṃvṛttā | mukto nāgarājā ||</p>
<p><a class='ref sc' id='sc7' href='#sc7'>SC 7</a>so dāni nāgarājā ugrasenena kāśirājā sārdhaṃ ekaparyaṃkena niṣaṇṇo || so taṃ kāśirājaṃ nimantreti icchāmi mahārāja yaṃ saparivāro mama bhavanaṃ paśyesi || rājā āha || yūyaṃ nāgā tīkṣṇaviṣā ca krodhanā ca | na śakyāmi nāgabhavanaṃ gantuṃ || nāgarājā tam āha || mahāraja saśarīro so mahānarake prapateyā yo <a class='ref sen' id='sen2.180' href='#sen2.180'>Sen 2.180</a> asmākam edṛśaṃ tava pūrvopakārim apakṛtvāna jīvaṃ narake pateyā | sacandratārā pṛthivī pateyā nadyo ca pratiśrotaṃ vahensuḥ || na khalv evaṃ ahaṃ mṛṣāvādaṃ bhāṣeyā tava ca kṛtaṃ na jāneyā || rājā āha || yathā nāgarājasya iṣṭaṃ tathā bhavatu | paśyāmi te bhavanaṃ || rājñā ugrasenena amātyā āṇattā | yujyantu rathā hasti aśvā vividhāni ca yānāni nāgarājño bhavanaṃ drakṣyāmaḥ || vacanamātreṇa rājño amātyehi pratijāgṛtaṃ || rājā sāmātyaparijano sayugyabalavāhano campakena nāgarājñā sārdhaṃ ekayānam abhiruhitvā mahatā rājānubhāvena mahatā rāja-ṛddhīye mahato janakāyasya hakkārahikkāramarupaṭahaśaṃkhasanninādena vārāṇasīye nagarāto niryātvā yena campakasya nāgarājño bhavanaṃ tena prayāsi | yāvattāṃ yānānāṃ bhūmiṃ tāva yānehi yātvā padacāreṇa caṃpakasya nāgarājño bhavanaṃ praviṣṭo saparivāro || so dāni taṃ campakasya nāgarājño bhavanaṃ paśyati devabhavanasaṃnibhaṃ puṣpaphalopetehi vṛkṣasahasrehi upaśobhitaṃ nānāprakārehi ca mālyehi upavāsitaṃ puṣkariṇīhi ca ratnāmayīhi upaśobhitaṃ utpalapadumanalinikumudapuṇḍarīkasaugandhikasaṃchannāhi nānāvicitrehi ca ratnamayehi kūṭāgārehi prāsādehi ca vaiḍūryastambhehi musāragalvāstṛtatalehi || tatra kāśirājā campakena nāgarājena ratnāmaye paryaṅke upaviśāpitaḥ || tāni ṣoḍaśa nāgakanyāsahasrāṇi caṃpakaṃ nāgarājaṃ upakramya pṛcchanti | kathan te amitramadhye vāso āsi kathaṃ te kṣudhāpipāsā vinoditā kathaṃ vā tataḥ mokṣo āsi || nāgarājā āha || labdho me yathocitam annapānaṃ imena ca kāśirājñā mokṣito || tā dāni ṣoḍaśa nāgarājakanyāsahasrāṇi rājño ugrasenasya prītā tuṣṭā saṃvṛttā muktānāṃ paṃca vaiḍūryamiśrāṇi vāhaśatāni dinnāni || campakena nāgarājena sarvākāraṃ <a class='ref sen' id='sen2.181' href='#sen2.181'>Sen 2.181</a> ugrasenasya rājño bhavanaṃ paśyati devabhavanasannibhaṃ || rājakulaṃ parirakṣitaṃ asti dāgho ca utpanno campakena nāgarājena nirvāpitaḥ ||</p>
<p class='endsection'>iti śrīcampakasya nāgarājasya parikalpapadaṃ samāptaṃ ||</p>
<p><a class='ref sc' id='sc8' href='#sc8'>SC 8</a>atha</p>
<blockquote class='gatha'>
<p><a class='ref sc' id='sc9' href='#sc9'>SC 9</a>kā nu vidyud ivābhāsi sarasi viya tārakāḥ ||</p>
<p><a class='ref sc' id='sc10' href='#sc10'>SC 10</a>tāmrapādapayaṣṭir vā puṣpitā vanam antare ||</p>
<p><a class='ref sc' id='sc11' href='#sc11'>SC 11</a>asi tvaṃ nandane jātā jātā citrarathe vane ||</p>
<p><a class='ref sc' id='sc12' href='#sc12'>SC 12</a>devī asi vā gandharvī na tvaṃ asi hi mānuṣī ||</p>
</blockquote>
<p><a class='ref sc' id='sc13' href='#sc13'>SC 13</a>nāgakanyā āha ||</p>
<blockquote class='gatha'>
<p><a class='ref sc' id='sc14' href='#sc14'>SC 14</a>nāhaṃ devī na gandharvī na mahārāja mānuṣī ||</p>
<p><a class='ref sc' id='sc15' href='#sc15'>SC 15</a>nāgakanyāhaṃ bhadran te avīcī iha āgatā ||</p>
</blockquote>
<p><a class='ref sc' id='sc16' href='#sc16'>SC 16</a>rājā āha ||</p>
<blockquote class='gatha'>
<p><a class='ref sc' id='sc17' href='#sc17'>SC 17</a>citrāntacittā vilutendriyāsi<br>
netrehi te vāri śravanti kin te ||</p>
<p><a class='ref sc' id='sc18' href='#sc18'>SC 18</a>naṣṭaṃ hi kiṃcī abhiprārthayantī<br>
ihāgatā tāni na dīrghaṃ brūhi ||</p>
</blockquote>
<p><a class='ref sc' id='sc19' href='#sc19'>SC 19</a>nāgakanyā āha ||</p>
<blockquote class='gatha'>
<p><a class='ref sc' id='sc20' href='#sc20'>SC 20</a>yam ugratejaṃ urago tti āhu<br>
nāgo ti naṃ āhu janā janendra ||</p>
<p><a class='ref sc' id='sc21' href='#sc21'>SC 21</a>tam agrahe puruṣo jīvitānvitaṃ<br>
taṃ bandhanā muṃca patiṃ me deva ||</p>
<p><a class='ref sc' id='sc22' href='#sc22'>SC 22</a><a class='ref sen' id='sen2.182' href='#sen2.182'>Sen 2.182</a> nagaraṃ pi nāgo bhasmīkareyā<br>
tathā hi yāvac ca balopapeto ||</p>
<p><a class='ref sc' id='sc23' href='#sc23'>SC 23</a>dharmaṃ tu nāgo ayaṃ yācamāno<br>
hastatvam āgacche vaṇīpakasya ||</p>
</blockquote>
<p><a class='ref sc' id='sc24' href='#sc24'>SC 24</a>rājā āha ||</p>
<blockquote class='gatha'>
<p><a class='ref sc' id='sc25' href='#sc25'>SC 25</a>kathaṃ vijāneya gṛhītanāgo<br>
sa ugratejo balasthāmavanto ||</p>
<p><a class='ref sc' id='sc26' href='#sc26'>SC 26</a>durāsado duḥprasaho bhujaṃgo<br>
hastatvam āgacche vaṇīpakasya ||</p>
</blockquote>
<p><a class='ref sc' id='sc27' href='#sc27'>SC 27</a>nāgakanyā āha ||</p>
<blockquote class='gatha'>
<p><a class='ref sc' id='sc28' href='#sc28'>SC 28</a>caturdaśīṃ paṃcadaśīṃ ca aṣṭamīṃ<br>
catuṣpathe gacchati nāgarājo ||</p>
<p><a class='ref sc' id='sc29' href='#sc29'>SC 29</a>osṛṣṭakāyo vicaranto nāgo<br>
hastatvam āgacche vaṇīpakasya ||</p>
<p><a class='ref sc' id='sc30' href='#sc30'>SC 30</a>evaṃ vijānesi gṛhītanāgo<br>
so ugratejo balasthāmaprāpto ||</p>
<p><a class='ref sc' id='sc31' href='#sc31'>SC 31</a>durāsado duḥprasaho bhujaṃgo<br>
hastatvam āgacche vaṇīpakasya ||</p>
</blockquote>
<p><a class='ref sc' id='sc32' href='#sc32'>SC 32</a>rājā āha ||</p>
<blockquote class='gatha'>
<p><a class='ref sc' id='sc33' href='#sc33'>SC 33</a>niṣīda vā tiṣṭhahi tvaṃ va nāgi<br>
gacchāhi vā tāva svakaṃ niveśanaṃ ||</p>
<p><a class='ref sc' id='sc34' href='#sc34'>SC 34</a>yāvadmi dūtā gato nīyatāṃ ti<br>
anveṣisuḥ nāganṛpaṃ yaśasvinaṃ ||</p>
</blockquote>
<p><a class='ref sc' id='sc35' href='#sc35'>SC 35</a><a class='ref sen' id='sen2.183' href='#sen2.183'>Sen 2.183</a> nāgakanyā āha ||</p>
<blockquote class='gatha'>
<p><a class='ref sc' id='sc36' href='#sc36'>SC 36</a>dharmeṇa mocehi asāhasena<br>
grāmeṇa niṣkena ca gośatena ||</p>
<p><a class='ref sc' id='sc37' href='#sc37'>SC 37</a>osṛṣṭakāyo nigṛhītanāgo<br>
puṇyārthiko mucyatu nāgarājo ||</p>
</blockquote>
<p><a class='ref sc' id='sc38' href='#sc38'>SC 38</a>rājā āha ||</p>
<blockquote class='gatha'>
<p><a class='ref sc' id='sc39' href='#sc39'>SC 39</a>dharmeṇa moceṣyam asāhasena<br>
grāmeṇa niṣkeṇa gavāṃ śatena ||</p>
<p><a class='ref sc' id='sc40' href='#sc40'>SC 40</a>osṛṣṭakāyo ca bhujaṃgo gacchatu<br>
prīto ca saṃpadyatu nāgarājā ||</p>
</blockquote>
<p><a class='ref sc' id='sc41' href='#sc41'>SC 41</a>nāginī āha ||</p>
<blockquote class='gatha'>
<p><a class='ref sc' id='sc42' href='#sc42'>SC 42</a>soḍaśa strīsahasrāṇi āmuktamaṇikuṇḍalā ||</p>
<p><a class='ref sc' id='sc43' href='#sc43'>SC 43</a>vārivāsagṛhāśritā ārya tvāṃ śaraṇāgatā ||</p>
</blockquote>
<p><a class='ref sc' id='sc44' href='#sc44'>SC 44</a>rājadūtehi ahituṇḍiko ca nāgarājā ca ānīto || rājā ugrasena āha ||</p>
<blockquote class='gatha'>
<p><a class='ref sc' id='sc45' href='#sc45'>SC 45</a>demi niṣkaśataṃ labdhaṃ sthūlā ca maṇikuṇḍalā ||</p>
<p><a class='ref sc' id='sc46' href='#sc46'>SC 46</a>catuḥśataṃ ca paryaṃkaṃ dāmakapuṣpasannibhaṃ ||</p>
<p><a class='ref sc' id='sc47' href='#sc47'>SC 47</a>bhāryāṃ ca sadṛśīdevīṃ mucyatu uragādhipaḥ ||</p>
</blockquote>
<p><a class='ref sc' id='sc48' href='#sc48'>SC 48</a>ahituṇḍiko āha ||</p>
<blockquote class='gatha'>
<p><a class='ref sc' id='sc49' href='#sc49'>SC 49</a>vinā tu dānā vacanān narendra<br>
muṃcāmimaṃ dhārmiko nāgarājā ||</p>
<p><a class='ref sc' id='sc50' href='#sc50'>SC 50</a>mahānubhāvo paralokadarśī<br>
mahābalo so ca na saṃviheṭhyo ||</p>
<p><a class='ref sc' id='sc51' href='#sc51'>SC 51</a><a class='ref sen' id='sen2.184' href='#sen2.184'>Sen 2.184</a> mukto campako nāgo kāśirājānaṃ bhāṣati ||<br>
namo te kāśināṃ rāja namo te kāśivardhana ||<br>
aṃjalin te pragṛhṇāmi paśya rāja <span class='var' title='me niveśanaṃ?'>mo niveśanaṃ</span> ||</p>
</blockquote>
<p><a class='ref sc' id='sc52' href='#sc52'>SC 52</a>rājā ugrasena āha ||</p>
<blockquote class='gatha'>
<p><a class='ref sc' id='sc53' href='#sc53'>SC 53</a>suduṣkaraṃ nāga mayā kṛtaṃ te<br>
duḥkhāsi tvaṃ bandhanād asi muktaḥ ||</p>
<p><a class='ref sc' id='sc54' href='#sc54'>SC 54</a>jāto ca loke na kṛtāni jānati<br>
mā khussa me nāga kṛtaṃ na jāne ||</p>
</blockquote>
<p><a class='ref sc' id='sc55' href='#sc55'>SC 55</a>nāgarājā āha ||</p>
<blockquote class='gatha'>
<p><a class='ref sc' id='sc56' href='#sc56'>SC 56</a>narakasmiṃ jīveya ciraṃ sa kāmaṃ<br>
mā kāyikaṃ kiṃci labheya sādhu ||</p>
<p><a class='ref sc' id='sc57' href='#sc57'>SC 57</a>yo bādhate pūrvakarisya rājño<br>
asmādṛśo tuhya kṛtaṃ na jāne ||</p>
</blockquote>
<p><a class='ref sc' id='sc58' href='#sc58'>SC 58</a>rājā āha ||</p>
<blockquote class='gatha'>
<p><a class='ref sc' id='sc59' href='#sc59'>SC 59</a>tumhe hi me tīkṣṇaviṣā udārā<br>
mahābalā kṣiprakopā ca nāgā ||</p>
<p><a class='ref sc' id='sc60' href='#sc60'>SC 60</a>nāgāham etaṃ abhiśraddadhāmi<br>
no tvaṃ amanuṣo manuṣasya kruddho ||</p>
</blockquote>
<p><a class='ref sc' id='sc61' href='#sc61'>SC 61</a>nāgarājā āha ||</p>
<blockquote class='gatha'>
<p><a class='ref sc' id='sc62' href='#sc62'>SC 62</a>narakasmiṃ so śaktitale pateyā<br>
<span class='gap'>+ + +</span> ūrdhvapādo adhośiro ||</p>
<p><a class='ref sc' id='sc63' href='#sc63'>SC 63</a><a class='ref sen' id='sen2.185' href='#sen2.185'>Sen 2.185</a> yo bādhate pūrvakarisya rājño<br>
asmādṛśo tuhya kṛtaṃ na jāne ||</p>
<p><a class='ref sc' id='sc64' href='#sc64'>SC 64</a>apy eva vāto girim āvaheya<br>
candro ca sūryo ca kṣitiṃ pateya ||</p>
<p><a class='ref sc' id='sc65' href='#sc65'>SC 65</a>sarvā ca nadyo pratiśrotā vahensuḥ<br>
na tv evahaṃ rāja mṛṣā bhaṇeyaṃ ||</p>
</blockquote>
<p><a class='ref sc' id='sc66' href='#sc66'>SC 66</a>rājā āha ||</p>
<blockquote class='gatha'>
<p><a class='ref sc' id='sc67' href='#sc67'>SC 67</a>yatheṣṭaṃ nāgarājasya tathā bhotūragādhipa ||</p>
<p><a class='ref sc' id='sc68' href='#sc68'>SC 68</a>yathā tuvaṃ yācesi paśyāmi te niveśanaṃ ||</p>
</blockquote>
<p><a class='ref sc' id='sc69' href='#sc69'>SC 69</a>rājā ugraseno amātyān āha ||</p>
<blockquote class='gatha'>
<p><a class='ref sc' id='sc70' href='#sc70'>SC 70</a>yujyantu te rājarathā sucitrā<br>
kambojakā aśvavarā sudāntā ||</p>
<p><a class='ref sc' id='sc71' href='#sc71'>SC 71</a>hastī ca yujyantu suvarṇacchatrā<br>
drakṣyāmy ahaṃ nāganiveśanāni ||</p>
</blockquote>
<p><a class='ref sc' id='sc72' href='#sc72'>SC 72</a>amātyā āhansuḥ ||</p>
<blockquote class='gatha'>
<p><a class='ref sc' id='sc73' href='#sc73'>SC 73</a>yuktā ime aśvarathā sucitrā<br>
kambojakā aśvavarā sudāntā ||</p>
<p><a class='ref sc' id='sc74' href='#sc74'>SC 74</a>hastī ca yuktās te suvarṇacchatrā<br>
niryātu (rājendro) mahābalena ||</p>
<p><a class='ref sc' id='sc75' href='#sc75'>SC 75</a>tato ca rājā niryāsi senā ca caturaṃginī ||</p>
<p><a class='ref sc' id='sc76' href='#sc76'>SC 76</a>mitrāmātyaparivṛto jñātīsahapuraskṛto ||</p>
<p><a class='ref sc' id='sc77' href='#sc77'>SC 77</a><a class='ref sen' id='sen2.186' href='#sen2.186'>Sen 2.186</a> bherī mṛdaṃgā paṭahāś ca saṃkhā<br>
vādyensu veṇū ugrasenarājño ||</p>
<p><a class='ref sc' id='sc78' href='#sc78'>SC 78</a>niryāti rājā mahatā balena<br>
puraskṛto nārigaṇasya madhye ||</p>
<p><a class='ref sc' id='sc79' href='#sc79'>SC 79</a>gatvāna kāśīnāṃ rājā nāgarājaniveśanaṃ ||</p>
<p><a class='ref sc' id='sc80' href='#sc80'>SC 80</a>adrākṣīn nāgarājasya devānāṃ bhavanaṃ yathā ||</p>
<p><a class='ref sc' id='sc81' href='#sc81'>SC 81</a>āmrajambūhi saṃchannaṃ kokilagaṇasevitaṃ ||</p>
<p><a class='ref sc' id='sc82' href='#sc82'>SC 82</a>addarśā nāgarājasya kāśirājā niveśanaṃ ||</p>
<p><a class='ref sc' id='sc83' href='#sc83'>SC 83</a>samantato vanagulmā puṣpitā sarvakālikā ||</p>
<p><a class='ref sc' id='sc84' href='#sc84'>SC 84</a>manojñagandhaṃ pravāyanti nāgarājaniveśane ||</p>
<p><a class='ref sc' id='sc85' href='#sc85'>SC 85</a>suvarṇarūpyasopānā puṣkariṇyo abhinirmitā ||</p>
<p><a class='ref sc' id='sc86' href='#sc86'>SC 86</a>padumotpalasaṃchannā nānādvijaniṣevitā ||</p>
<p><a class='ref sc' id='sc87' href='#sc87'>SC 87</a>vaiḍūryastambhaprāsādā musāragalvatalāstṛtā ||</p>
<p><a class='ref sc' id='sc88' href='#sc88'>SC 88</a>addarśā nāgarājasya kāśirājā niveśane ||</p>
<p><a class='ref sc' id='sc89' href='#sc89'>SC 89</a>praviśya kāśīnāṃ rājā nāgarājaniveśanaṃ ||</p>
<p><a class='ref sc' id='sc90' href='#sc90'>SC 90</a>paryaṃkasmiṃ upaviśe jātarūpamaye śubhe ||</p>
<p><a class='ref sc' id='sc91' href='#sc91'>SC 91</a>dṛṣṭvāna taṃ āgataṃ ca nāgarājaṃ ca campakaṃ ||</p>
<p><a class='ref sc' id='sc92' href='#sc92'>SC 92</a>kāśirājena sārdhaṃ ca kṛtvāna aṃjaliṃ natā ||</p>
<p><a class='ref sc' id='sc93' href='#sc93'>SC 93</a>pṛcchati nāgakanyā yadāsi amitramadhyame ||</p>
<p><a class='ref sc' id='sc94' href='#sc94'>SC 94</a>tato pipāsāṃ kṣudhāṃ ca kathaṃ tatra vinodaye ||</p>
</blockquote>
<p><a class='ref sc' id='sc95' href='#sc95'>SC 95</a><a class='ref sen' id='sen2.187' href='#sen2.187'>Sen 2.187</a> nāgarājā āha ||</p>
<blockquote class='gatha'>
<p><a class='ref sc' id='sc96' href='#sc96'>SC 96</a>yathocitaṃ labhyati annapānaṃ<br>
kṣudhāpipāsāya vinodanārthaṃ ||</p>
<p><a class='ref sc' id='sc97' href='#sc97'>SC 97</a>ayaṃ ca me <span class='gap'>+ + +</span> kāśirājā<br>
kṣipraṃ nāma mocaye bandhanāto ||</p>
</blockquote>
<p><a class='ref sc' id='sc98' href='#sc98'>SC 98</a>tā dāni ṣoḍaśa nāgakanyāsahasrāṇi ugrasenaṃ kāśirājam abhistavensuḥ ||</p>
<blockquote class='gatha'>
<p><a class='ref sc' id='sc99' href='#sc99'>SC 99</a>evaṃ nandāhi bhadran te kāśirāja sabāndhavo ||</p>
<p><a class='ref sc' id='sc100' href='#sc100'>SC 100</a>yathā vayam adya nandāma dṛṣṭvānam uragādhipaṃ ||</p>
<p><a class='ref sc' id='sc101' href='#sc101'>SC 101</a>evaṃ nandāhi tvaṃ rāja saha sarvehi jñātihi ||</p>
<p><a class='ref sc' id='sc102' href='#sc102'>SC 102</a>yathā vayam adya nandāma samagrā patinā saha ||</p>
<p><a class='ref sc' id='sc103' href='#sc103'>SC 103</a>muktāna te vāhaśatāni paṃca<br>
vaiḍūryamiśrāna dadāsi rājñe ||</p>
<p><a class='ref sc' id='sc104' href='#sc104'>SC 104</a>antaḥpure bhūmi samāstarā hi<br>
niṣkardamā tviṣimati nīrarāja ||</p>
<p><a class='ref sc' id='sc105' href='#sc105'>SC 105</a>taṃ tādṛśaṃ atha sa rājā dṛṣṭvā<br>
antaḥpuraṃ devavimānakalpaṃ ||</p>
<p><a class='ref sc' id='sc106' href='#sc106'>SC 106</a>nārīgaṇena paricaryamāṇo<br>
anuśāsate kāśipuraṃ samṛddhaṃ ||</p>
</blockquote>
<p><a class='ref sc' id='sc107' href='#sc107'>SC 107</a>rājā ugrasena āha ||</p>
<blockquote class='gatha'>
<p><a class='ref sc' id='sc108' href='#sc108'>SC 108</a>tvaṃ kaṃcukāmbaradharo suvastro<br>
tatra yāpento anupamavarṇo ||</p>
<p><a class='ref sc' id='sc109' href='#sc109'>SC 109</a>divyehi kāmehi samaṃgibhūtaḥ<br>
kimarthaṃ nāga bhuvi tvaṃ caresi ||</p>
</blockquote>
<p><a class='ref sc' id='sc110' href='#sc110'>SC 110</a><a class='ref sen' id='sen2.188' href='#sen2.188'>Sen 2.188</a> nāgarājā āha ||</p>
<blockquote class='gatha'>
<p><a class='ref sc' id='sc111' href='#sc111'>SC 111</a>nānyatra bhave mānuṣako jano tu<br>
saṃcintyati so divasaṃgamo vā ||</p>
<p><a class='ref sc' id='sc112' href='#sc112'>SC 112</a>yonimahaṃ mānuṣīṃ prārthayanto<br>
tasya kāraṇāya tapaṃ carāmi ||</p>
</blockquote>
<p><a class='ref sc' id='sc113' href='#sc113'>SC 113</a>rājā ugraseno cintayati ||</p>
<blockquote class='gatha'>
<p><a class='ref sc' id='sc114' href='#sc114'>SC 114</a>dṛṣṭā nāgā ca nāgī ca prārthayantā mānuṣaṃ bhavaṃ ||</p>
<p><a class='ref sc' id='sc115' href='#sc115'>SC 115</a>kiṃ kariṣyāmi śubhaṃ karma apāyasamatikramaṃ ||</p>
<p><a class='ref sc' id='sc116' href='#sc116'>SC 116</a>pūrvenivāsaṃ bhagavāṃ pūrvejātim anusmaran* ||</p>
<p><a class='ref sc' id='sc117' href='#sc117'>SC 117</a>jātakam idam ākhyāsi śāstā bhikṣūṇa santike ||</p>
<p><a class='ref sc' id='sc118' href='#sc118'>SC 118</a>te skandhā tāni dhātūni tāni āyatanāni ca ||</p>
<p><a class='ref sc' id='sc119' href='#sc119'>SC 119</a>ātmānaṃ ca adhikṛtya bhagavān tam arthaṃ vyākare ||</p>
<p><a class='ref sc' id='sc120' href='#sc120'>SC 120</a>anavarāgrasmiṃ saṃsāre yatra me uṣitaṃ purā ||</p>
<p><a class='ref sc' id='sc121' href='#sc121'>SC 121</a>campako haṃ tadā āsi nāgarājā maharddhiko ||</p>
<p><a class='ref sc' id='sc122' href='#sc122'>SC 122</a>yaśodharā nāgakanyāsi evaṃ dhāretha jātakaṃ ||</p>
<p><a class='ref sc' id='sc123' href='#sc123'>SC 123</a>evam idam aparimitaṃ bahuduḥkhaṃ<br>
uccanīcaṃ caritaṃ purāṇaṃ ||</p>
<p><a class='ref sc' id='sc124' href='#sc124'>SC 124</a>vigatajvaro vigatabhayo aśoko<br>
svajātakaṃ bhāṣati bhikṣusaṃghamadhye ||</p>
</blockquote>
<p><a class='ref sc' id='sc125' href='#sc125'>SC 125</a>bhagavānāha || tadāpy ahaṃ bhikṣavaḥ nāgabhūto ahituṇḍikena baddho mānsārthaṃ yaśodharāye mokṣito | aśvavāṇijako pi santo vārāṇasīye saṃjāto mocito ||</p>
<p class='endsection'>iti śrīcampakanāgarājasya jātakaṃ samāptaṃ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
