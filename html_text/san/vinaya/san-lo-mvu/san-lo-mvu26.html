<!DOCTYPE html>
<html>
<head>
<meta charset='UTF-8'>
<meta name='author' content='Émile Senart'>
<title></title>
</head>
<body>
<article id='san-lo-mvu26' lang='san'>
<header>
<ul>
<li class='division'>Mahāvastu</li>
</ul>
<h1>26. The Sunshades</h1>
</header>
<p><a class='ref sc' id='sc1'>SC 1</a>taramāṇaṃ tehi kambalāśvatarehi gāṃgeyakehi rājño śreṇiyasya bimbisārasya paṃca cchatraśatāni dṛṣṭvā vaiśālakānāṃ pi paṃca cchatraśatā dṛṣṭvā tehi bhagavato tarantasya paṃca cchatraśatāni pragṛhītāni | yakṣehi pi paṃca cchatraśatāni pragṛhītāni | cāturmahārājakehi pi paṃca cchatraśatāni pragṛhītāni | sunirmitenāpi devaputreṇa tato viśiṣṭataraṃ chatraṃ pragṛhītaṃ | paranirmitavaśavartihi pi caturhi pi mahārājehi paṃca cchatraśatāni pragṛhītāni | trāyastriṃśehi pi devehi paṃca cchatraśatāni pragṛhītā | śakreṇāpi devānām indreṇa cchatraṃ pragṛhītaṃ | suyāmena api devaputreṇa cchatraṃ pragṛhītaṃ | tuṣitehi devehi paṃca cchatraśatā pragṛhītā | saṃtuṣitena devaputreṇa tato viśiṣṭataraṃ chatraṃ pragṛhītaṃ | brahmakāyikehi devehi paṃca cchatraśatāni pragṛhītāni | mahābrahmaṇāpi tato viśiṣṭataraṃ <a class='ref sen' id='sen1.264' href='#sc1'>SC 1</a>taramāṇaṃ tehi kambalāśvatarehi gāṃgeyakehi rājño śreṇiyasya bimbisārasya paṃca cchatraśatāni dṛṣṭvā vaiśālakānāṃ pi paṃca cchatraśatā dṛṣṭvā tehi bhagavato tarantasya paṃca cchatraśatāni pragṛhītāni | yakṣehi pi paṃca cchatraśatāni pragṛhītāni | cāturmahārājakehi pi paṃca cchatraśatāni pragṛhītāni | sunirmitenāpi devaputreṇa tato viśiṣṭataraṃ chatraṃ pragṛhītaṃ | paranirmitavaśavartihi pi caturhi pi mahārājehi paṃca cchatraśatāni pragṛhītāni | trāyastriṃśehi pi devehi paṃca cchatraśatāni pragṛhītā | śakreṇāpi devānām indreṇa cchatraṃ pragṛhītaṃ | suyāmena api devaputreṇa cchatraṃ pragṛhītaṃ | tuṣitehi devehi paṃca cchatraśatā pragṛhītā | saṃtuṣitena devaputreṇa tato viśiṣṭataraṃ chatraṃ pragṛhītaṃ | brahmakāyikehi devehi paṃca cchatraśatāni pragṛhītāni | mahābrahmaṇāpi tato viśiṣṭataraṃ <a class='ref sen' id='sen1.264'>Sen 1.264</a> chatraṃ pragṛhītaṃ | śuddhāvāsehi devehi bhagavato gaṃgāye tarantasya cchatrapaṃcaśatāni pragṛhīṭāni | maheśvareṇāpi devaputreṇa cchatraṃ pragṛhītaṃ bhagavato gaṃgāye tarantasya || kena tāni sarvāṇi devamanuṣyakāṇi cchatrasahasrāṇi samabhibhūtāni ||</p>
<blockquote class='gatha'>
<p><a class='ref sc' id='sc2' href='#sc2'>SC 2</a>āhnikakarmikapārthivarājāna vaṃśanirvṛttārhanti |<br>
arhati ca mahābhāgo sa eṣa puruṣarṣabho chatraṃ ||</p>
<p><a class='ref sc' id='sc3' href='#sc3'>SC 3</a>ye bāhirā jayitvā ripusaṃghā aśnanti ajitarājyā |<br>
<span class='gap'>+ + + + + +</span> saṃpannā te pi narā chatram arhanti ||</p>
<p><a class='ref sc' id='sc4' href='#sc4'>SC 4</a>kiṃ puna yena samantā sarvakleśā jitā niravaśeṣā |<br>
api ca namuci sasainyo na tu cchatraśatāraho bhagavāṃ ||</p>
<p><a class='ref sc' id='sc5' href='#sc5'>SC 5</a>tārakataralaprakāśāntārakarūpānapratibhāsāṃ |<br>
vaiḍūryaratanadaṇḍāṃ cchatraśatāṃ paṃca ādāya ||</p>
<p><a class='ref sc' id='sc6' href='#sc6'>SC 6</a>rājā bimbisāro aṇvati pṛṣṭhato daśabalasya |<br>
saṃprasthito ca bhagavāṃ vajji abhimukho saha gaṇena ||</p>
<p><a class='ref sc' id='sc7' href='#sc7'>SC 7</a>nāvāya samabhirūḍho bhagavāṃ bhavati bhavaughaṃ uttīrṇo |<br>
pāre ca lecchavigaṇāḥ chatraśatāṃ paṃca dhārensuḥ ||</p>
<p><a class='ref sc' id='sc8' href='#sc8'>SC 8</a>atha paśyiyā mahīpatiṃ mahāmahīdharamahābalaniketā |<br>
nāgā pi gaṃganilayā chatraśatā paṃca dhārensuḥ ||</p>
<p><a class='ref sc' id='sc9' href='#sc9'>SC 9</a>ṛddhimanto dyutimanto dharaṇipathagatā mahābalaniketā |<br>
yakṣā pi tatra asurā muditā chatraśatā paṃca dhārensu ||</p>
<p><a class='ref sc' id='sc10' href='#sc10'>SC 10</a>āgalitamālyamuktā uḍupatiparipūrṇacārucandramukhā |<br>
<a class='ref sen' id='sen1.265' href='#sen1.265'>Sen 1.265</a> devā pi tatra muditā chatraśatāṃ paṃca dhārensuḥ ||</p>
<p><a class='ref sc' id='sc11' href='#sc11'>SC 11</a>caturo pi lokapālā pramuditamanasā vigatamadanamānā |<br>
naṭakarajavidhamanakarā dhārensu dharaṇidharasamasya ||</p>
<p><a class='ref sc' id='sc12' href='#sc12'>SC 12</a>atha so tridaśādhipatiḥ kāṃcanamaṇiratnasukṛtavarajālaṃ |<br>
raktakusumasukṛtadāmaṃ chatraṃ jagāgrasya dhāresi ||</p>
<p><a class='ref sc' id='sc13' href='#sc13'>SC 13</a>yamavaruṇanāgavanditaṃ yāmādhipatiṃ upetya vasuyāmā |<br>
śaradajalābhrapāṇḍaraṃ dhārayi ghanapavanagatisya ||</p>
<p><a class='ref sc' id='sc14' href='#sc14'>SC 14</a>tuṣitabhavanādhivāsī puna bhagavato upagato apramoho |<br>
saṃvartitakharasamavapu dhārayi cchatraṃ prasannamano ||</p>
<p><a class='ref sc' id='sc15' href='#sc15'>SC 15</a>vaiḍūryasukṛtadaṇḍaṃ prāvāḍadaśaśataśalākācitraṃ |<br>
phullakusumāsthitatalaṃ sunirmito dhāraye chatraṃ ||</p>
<p><a class='ref sc' id='sc16' href='#sc16'>SC 16</a>paranirmitavaśavartī nirmiṇe varakanakabhārasaṃchannaṃ |<br>
ratnahāralambadāmaṃ chatraṃ trailokyakīrtisya ||</p>
<p><a class='ref sc' id='sc17' href='#sc17'>SC 17</a>brahmā prasannamanaso pavanapathaviśuddhahṛdayasya |<br>
dhāresi candrasannibhaṃ chatraṃ paravādimathanasya ||</p>
<p><a class='ref sc' id='sc18' href='#sc18'>SC 18</a>saptaratanāmayaṃ puna divyakusumāmayaṃ dāmamaṇḍitaṃ |<br>
chatraṃ chatrārahasya maheśvaro dhāraye chatraṃ ||</p>
<p><a class='ref sc' id='sc19' href='#sc19'>SC 19</a>ity eṣa surādhipena kāmāvacaro saṃgho sannipatito |<br>
mahā abhu maheśvareṇa atulabaladharasya pūjārthaṃ ||</p>
</blockquote>
<p><a class='ref sc' id='sc20'>SC 20</a><a class='ref sen' id='sen1.266' href='#sc20'>SC 20</a><a class='ref sen' id='sen1.266'>Sen 1.266</a> bhagavatā yattakāni tāni cchatrāṇi tattakā buddhā nirmitā || te anyamanyasya na paśyanti bhagavantaṃ || teṣāṃ pratyekaṃ pratyekaṃ etad abhūṣi || mama yeva cchatre nātho tiṣṭhati sugato tiṣṭhati dhvajo tiṣṭhati || devā ca manuṣyā ca yāva akaniṣṭhabhavanaṃ paśyanti buddhānubhāvena ||</p>
<blockquote class='gatha'>
<p><a class='ref sc' id='sc21' href='#sc21'>SC 21</a>atha bhagavāṃ puruṣacandro tān abhinirmiṇe saṃbuddhān ṛddhiṃ |<br>
bhagavāṃ vidarśaye na ca anyamanyasya paśyanti ||</p>
<p><a class='ref sc' id='sc22' href='#sc22'>SC 22</a>akaniṣṭhabhavanagatā tu daśabalabuddhā ambaraṃ prasadaniyaṃ ||</p>
<p><a class='ref sc' id='sc23' href='#sc23'>SC 23</a>śobhenti gagaṇatalagatā yūpam iva yathā ratanacitraṃ ||</p>
<p><a class='ref sc' id='sc24' href='#sc24'>SC 24</a>sarve suvarṇavarṇā sarve dvātriṃśalakṣaṇasamaṃgī |<br>
sarve kanakagirinibhāḥ sarve varavāraṇagatīkāḥ ||</p>
<p><a class='ref sc' id='sc25' href='#sc25'>SC 25</a>sarve manāpākārāḥ sarveṣāṃ śobhate prabhājālaṃ |<br>
sarve amitaguṇadharāḥ sarve prāmodyasaṃjananāḥ ||</p>
<p><a class='ref sc' id='sc26' href='#sc26'>SC 26</a>dṛṣṭvāna devamanujā gaganatalaṃ śobhantaṃ daśabalehi |<br>
ati-r-iva udvilyaharṣā hāhākāraṃ udīrensuḥ ||</p>
<p><a class='ref sc' id='sc27' href='#sc27'>SC 27</a>āsphoṭitaprakṣveḍitakalakalasamākulā abhivartanti |<br>
muṃcensuḥ ambaragatā varacūrṇarajākulaṃ surabhiṃ ||</p>
</blockquote>
<p><a class='ref sc' id='sc28'>SC 28</a>taṃ bhagavatas tādṛśaṃ buddhavikurvitaṃ ṛddhiprātihāryaṃ dṛṣṭvā atīva devā bhagavataḥ pūjāṃ karensuḥ māndāravehi mahāmāndāravehi karkāravehi mahākarkāravehi rocamānehi <a class='ref sen' id='sen1.267' href='#sc28'>SC 28</a>taṃ bhagavatas tādṛśaṃ buddhavikurvitaṃ ṛddhiprātihāryaṃ dṛṣṭvā atīva devā bhagavataḥ pūjāṃ karensuḥ māndāravehi mahāmāndāravehi karkāravehi mahākarkāravehi rocamānehi <a class='ref sen' id='sen1.267'>Sen 1.267</a> mahārocamānehi bhīṣmehi mahābhīṣmehi samantagandhehi mahāsamantagandhehi pāriyātrakapuṣpehi suvarṇapuṣpehi rūpyapuṣpehi rajatapuṣpehi candanacūrṇehi agarucūrṇehi keśaracūrṇehi bhagavantam okirensu abhyokirensu samantāt ṣaṣṭi yojanāṃ divyehi ca gandhacūrṇehi jānumātramogho saṃvṛtto || bhikṣu bhagavantam āhansuḥ || kim ayaṃ bhagavan devānubhāvo nāgānubhāvo yakṣānubhāvo yena imāni dāni cchatrasahasrāṇi devehi ca nāgehi ca rājānehi ca pragṛhītāni || bhagavān āha || tathāgatasyaiṣa bhikṣavaḥ paurāṇasya kuśaladharmasya anubhāvo || yadi tathāgato ’nuttarāṃ samyaksaṃbodhim abhisaṃbuddho na bhaviṣyati saṃsāre saṃsaranto bhagavanto yattakā etāni cchatrāṇi tattakāni cakravartirājyāni kārayiṣyet* || atha ca punas tathāgatasya sarvapuṇyapāpakṣayato parinirvāṇaṃ bhaviṣyati ||</p>
<p><a class='ref sc' id='sc29' href='#sc29'>SC 29</a>bhagavān dāni āyuṣmantaṃ vagīśam āmantresi || pratibhātu te vāgīśa tathāgatasya pūrvayogo || sādhu bhagavan āyuṣmāṃ vāgīśo bhagavataḥ pratiśrutvā tāye velāye imāṃ gāthāṃ babhāṣe ||</p>
<blockquote class='gatha'>
<p><a class='ref sc' id='sc30' href='#sc30'>SC 30</a>abhūc chāstā atītasmiṃ brāhmaṇo akutobhayo |<br>
prahīṇajāti brāhmaṇo brahmacaryasmiṃ kevalī ||</p>
<p><a class='ref sc' id='sc31' href='#sc31'>SC 31</a>satvāṃ duḥkhitāṃ dṛṣṭvāna duḥkhadharmasamarpitāṃ |<br>
dharmacakraṃ pravartesi ābhāṃ kāsi anuttarāṃ ||</p>
<p><a class='ref sc' id='sc32' href='#sc32'>SC 32</a>dharmacakraṃ pravartitvā ābhāṃ kṛtvā anuttarāṃ |<br>
saṃbuddho parinirvāyet* maharṣiḥ kṣīṇapunarbhavo ||</p>
<p><a class='ref sc' id='sc33' href='#sc33'>SC 33</a>tasya stūpam akarensuḥ śrāvakā akutobhayā |<br>
śaikṣā uttamā dāntāś ca akarensu kīrtihetave ||</p>
<p><a class='ref sc' id='sc34' href='#sc34'>SC 34</a>kṣatriyabrāhmaṇavaiśyā pūjāṃ kāsi maharṣiṇo |<br>
<a class='ref sen' id='sen1.268' href='#sen1.268'>Sen 1.268</a> nṛtyavāditragītena nānāmālyasamāgatā ||</p>
<p><a class='ref sc' id='sc35' href='#sc35'>SC 35</a>brāhmaṇo pi vicinteti pitā buddhasya paṇḍito |<br>
yaṃ nūnaṃ chatraṃ kāreyaṃ ratnākṛtaṃ śubhapāṇḍaraṃ ||</p>
<p><a class='ref sc' id='sc36' href='#sc36'>SC 36</a>vimalaṃ chatraṃ stūpasmiṃ adhiropiya saṃcite |<br>
aśrūṇi ca pravartento pitā putram apūjayi ||</p>
<p><a class='ref sc' id='sc37' href='#sc37'>SC 37</a>so taṃ karma karitvāna kalyāṇaṃ buddhavarṇitaṃ |<br>
brāhmaṇo akari kālaṃ jātānām eva dharmatā ||</p>
<p><a class='ref sc' id='sc38' href='#sc38'>SC 38</a>saṃvartāñ ca vivartāñ ca aśītin tena karmaṇā |<br>
durgatiṃ nopalabhate etac cchatrasya tatphalaṃ ||</p>
<p><a class='ref sc' id='sc39' href='#sc39'>SC 39</a>manuṣyeṣu tadā rājyaṃ dharmeṇa anuśāsayaṃ |<br>
pṛthivyāṃ cakravarty āsi vijitāvī mahābalo ||</p>
<p><a class='ref sc' id='sc40' href='#sc40'>SC 40</a>citrā janapadā āsi anuyātrāsi kṣatriye |<br>
tam eva apacāyesi śvetacchatraṃ dadat sukhaṃ ||</p>
<p><a class='ref sc' id='sc41' href='#sc41'>SC 41</a>tato cāpi cyavitvāna deveṣu upapadyitha |<br>
marūṇāṃ pravaro āsi devakāyāna pūjito ||</p>
<p><a class='ref sc' id='sc42' href='#sc42'>SC 42</a>pūjito marusaṃghānām aiśvaryakambalasthito |<br>
vasanta ’trāpi vartesi śvetacchatrasya tatphalaṃ ||</p>
<p><a class='ref sc' id='sc43' href='#sc43'>SC 43</a>devānām uttamo āsi manuṣyāṇāṃ pi uttamo |<br>
sarvatra uttamo āsi devānāṃ manujāna ca ||</p>
<p><a class='ref sc' id='sc44' href='#sc44'>SC 44</a>devānām uttamaḥ bhūtvā manuṣyāṇāṃ ca uttamo |<br>
taṃ bhavañ ca vijahitvāna āgatvā paścimaṃ bhavaṃ |<br>
<a class='ref sen' id='sen1.269' href='#sen1.269'>Sen 1.269</a> saṃbuddho pi prajāyāsi ṛṣi kṣīṇapunarbhavo ||</p>
<p><a class='ref sc' id='sc45' href='#sc45'>SC 45</a>so taṃ mārgaṃ vābhijñāye duḥkhapraśamagāminaṃ |<br>
yasya mārgasya pratilābhā duḥkhasyāntaṃ karīyati ||</p>
<p><a class='ref sc' id='sc46' href='#sc46'>SC 46</a>taṃ cātra atītā buddhā taṃ ca vīro pratāpavāṃ |<br>
sarve samaśīlaprajñā nāsti buddhāna antaraṃ ||</p>
<p><a class='ref sc' id='sc47' href='#sc47'>SC 47</a>ye ca te hi kāle kāle saṃbuddhā nātra saṃśayaṃ |<br>
sarve te sugatiṃ yānti ātmakarmaphalopagāḥ ||</p>
<p><a class='ref sc' id='sc48' href='#sc48'>SC 48</a>cakṣumāṃ brāhmaṇo āsi antevāsiś ca te ahaṃ |<br>
tvayāhaṃ codito vīra pūrvāṃ jātim anusmaret* ||</p>
<p><a class='ref sc' id='sc49' href='#sc49'>SC 49</a>evam eva etad āsi yathā bhāṣasi vāgīśa |<br>
brāhmaṇo haṃ tadā āsi antevāsi ca me bhavaṃ ||</p>
<p><a class='ref sc' id='sc50' href='#sc50'>SC 50</a>mayā tvaṃ coditaḥ santo pūrvāṃ jātim anusmaret* |<br>
tasmā dhvajapatākāṃ ca śvetacchatraṃ ca kārayet* ||</p>
<p><a class='ref sc' id='sc51' href='#sc51'>SC 51</a>vedikāṃ caiva stūpeṣu kuryāt paṃcāṃgulāni ca |<br>
sādhu puṇyavaraṃ vipulaṃ dāyakam adhivartati ||</p>
<p><a class='ref sc' id='sc52' href='#sc52'>SC 52</a>eṣā cānyā ca yā pūjā buddham uddiśya kriyate |<br>
sarvā abandhyā saphalā bhavati amṛtopagā ||</p>
<p><a class='ref sc' id='sc53' href='#sc53'>SC 53</a>na hi arcanāṃ samāṃ loke paśyāmi viśiṣṭatarāṃ kuto |<br>
yaṃ ca anyaṃ pūjayanto puṇyaṃ yāsi mahattaraṃ ||</p>
<p><a class='ref sc' id='sc54' href='#sc54'>SC 54</a>sace koci-m-asmiṃ lokasmiṃ sarvā pi devatā sadā |<br>
<a class='ref sen' id='sen1.270' href='#sen1.270'>Sen 1.270</a> pūjeya sarvaratanaiḥ naivaṃ se pratikṛtaṃ siyā ||</p>
<p><a class='ref sc' id='sc55' href='#sc55'>SC 55</a>evaṃ mahāyaśā mahākāruṇikā anukampāhitāmitā |<br>
odumbaram iva kusumaṃ na hi sulabhadarśanā saṃbuddhāḥ ||</p>
</blockquote>
<p><a class='ref sc' id='sc56' href='#sc56'>SC 56</a>atha ye me bhaṇanti varṇaṃ samādhito ca śīlato ca prajñāto ca adhigamanato ca niṣkramaṇato ca prayogato ca jātyato ca bhūtato ca bhavanti maheśākhyā ca kṛtapuṇyā tāsu tāsu jātīṣu ādeyavacanā ca bhavanti kīrtanīyā ca bahujanasya ||</p>
<blockquote class='gatha'>
<p><a class='ref sc' id='sc57' href='#sc57'>SC 57</a>tenaiva kuśalamūlenāropitena uttariṃ |<br>
prāvaraṇaṃ alpakisaraṃ teṣāṃ bhavati kāyikaṃ ||</p>
<p><a class='ref sc' id='sc58' href='#sc58'>SC 58</a>tasmāt puṇyāni kuriyāt* nicayaṃ sāṃparāyikaṃ |<br>
puṇyāni paralokasmiṃ niṣṭhā bhavati prāṇināṃ ||</p>
</blockquote>
<p><a class='ref sc' id='sc59' href='#sc59'>SC 59</a>bhagavāṃ gaṃgām uttīrṇo vaiśālīye ca sīmām ākrānto || bhagavatā te amanuṣyakā palānā || māreṇa pāpīmatā bhagavato gacchantasya yat taṃ lecchavīhi mārgaṃ muktapuṣpāvakīrṇaṃ siktasaṃmṛṣṭaṃ pratijāgritaṃ taṃ sarvaṃ prāṇakehi sphuṭaṃ || nirmito kuṇḍalo nāma parivrājako || so bhagavato tena mārgeṇa gacchantasya āha || nivartāhi ||</p>
<blockquote class='gatha'>
<p><a class='ref sc' id='sc60' href='#sc60'>SC 60</a>bahūhi prāṇehi mahī saṃvṛtā<br>
aṇūhi sthūlehi ca madhyehi ca |<br>
buddho yadā gacchati bhūtasaṃstṛte<br>
vyathā tato upapadyati ākrame ||</p>
</blockquote>
<p><a class='ref sc' id='sc61'>SC 61</a><a class='ref sen' id='sen1.271' href='#sc61'>SC 61</a><a class='ref sen' id='sen1.271'>Sen 1.271</a> bhagavān āha ||</p>
<blockquote class='gatha'>
<p><a class='ref sc' id='sc62' href='#sc62'>SC 62</a>mṛdu saṃsparśaḥ yo tathāgatānāṃ<br>
tūrṇaṃ yathā otaritamārutānāṃ |<br>
na hi buddhaśreṣṭhāna tathāgatānāṃ<br>
śarīram āgamya vadho prajāyati ||</p>
<p><a class='ref sc' id='sc63' href='#sc63'>SC 63</a>bhayacetanā nāsti viheṣṭhanā vā<br>
prāṇeṣu so gacchati apratigho bhagavān* |<br>
sarvehi bhūtehi nivāpaṣaṇḍaṃ<br>
bhagavatā haritaśādvalaṃ nirmitaṃ ||</p>
</blockquote>
<p><a class='ref sc' id='sc64' href='#sc64'>SC 64</a>bhagavāṃ upaviṣṭo bhikṣusaṃgho ca || te lecchavayo bhagavantaṃ pṛcchanti || kasya bhagavatā śuve āgāram adhivāsitaṃ abhyantaravaiśālakānāṃ bāhiravaiśālakānāṃ vā || bhagavān āha || na hi vāsiṣṭhāho abhyantaravaiśālakānāṃ tathāgatenādhivāsitaṃ na bāhiravaiśālakānāṃ || gośṛṃgīye manuṣyālāpiko śuko preṣito gaṃgāye pāraṃ | tena tathāgato saśrāvakasaṃgho gośṛṃgīye vacanena śuvetanāya bhaktena upanimantrito || tathāgatenādhivāsitaṃ || te dāni lecchavayo abhyantaravaiśālakā ca duvecaturaśīti rājāna sahasrāṇi anyo ca mahājanakāyo kṣatriyamahāśālā gṛhapatimahāśālā vismayasampannāḥ kathaṃ śuko jalpatīti || bhagavān āha || kim atrāścaryaṃ gośṛṃgīye śuko jalpati mānuṣikāya vācāya | anyehi pi vāsiṣṭhāho pakṣibhūtehi rājyaṃ vyavaharitaṃ ||</p>
<footer>
<p>Based on the ed. by Émile <span class='author'>Senart</span>, 3 vols., Paris 1882–1897.</p>
<p>Cf. also Emmanuel <span class='author'>Faure</span>, B. <span class='author'>Oguibénine</span>, M. <span class='author'>Yamazaki</span>, and Y. <span class='author'>Ousaka</span>, <cite class='book' translate='no'>Mahavastu-avādana, vol.I: word index and reverse word index</cite>, Tokyo 2003 (Philologica Asiatica, Monograph Series 20), The Chuo Academic Research Institute (Tokyo, 2003 (July)).</p>
<p>Input by Emmanuel Fauré (formerly Université Marc Bloch, Strasbourg), under the supervision of Prof. Boris Oguibénine. Data conversion in cooperation with Stefan Baums, Seattle.</p>
<p>NOTE: This is Klaus Wille’s revision (dated 17.03.2005) of the earlier <abbr title='Göttingen Register of Electronic Texts in Indian Languages'>GRETIL</abbr> version, which has the following modifications:</p>
<ul>
<li>In vol. 1 the Sandhi has been restored; the Avagraha has been retained in cases where Senart did not provide one.</li>
<li>From vol. 2 onward only the Avagraha supplied by Senart is given.</li>
</ul>
<p>Prepared for SuttaCentral by <span class='editor'>Bhikkhu Sujato</span>. The text has been broken into sections corresponding to the chapters of the English translation by J.J. Jones.</p>
</footer>
</article>
</body>
</html>
