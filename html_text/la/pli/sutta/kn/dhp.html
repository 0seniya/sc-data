<!DOCTYPE html>
<html>
<head>
<meta charset="UTF-8">
<meta name="author" content="V. Fausböll">
<title></title>
</head>
<body>
<article id="dhp" lang="la">
<header>
<h1>Dhammapadam</h1>
</header>
<h2>Cap. 1</h2>
<blockquote class="gatha">
<p><a class="sc" id="1" data-uid="dhp1"></a>Naturæ a mente principium ducunt, mens est potior pars earum, e mente constant; si (quis) mente inquinata aut loquitur aut agit, tum eum sequitur dolor, ut rota (bovis) vehentis pedem.</p>
<p><a class="sc" id="2" data-uid="dhp2"></a>Naturæ a mente etc.; si (quis) mente serena aut loquitur aut agit, tum eum sequitur gaudium ut umbra non decedens.</p>
<p><a class="sc" id="3" data-uid="dhp3"></a>“Conviciis me obruit, vim mihi intulit, vicit me, spoliavit me;” qui isto (animo) sese induunt, iracundia eorum non sedatur.</p>
<p><a class="sc" id="4" data-uid="dhp4"></a>Conviciis etc.; qui isto (animo) sese non induunt, iracundia in iis sedatur.</p>
<p><a class="sc" id="5" data-uid="dhp5"></a>Non enim iracundiâ iracundiæ sedantur hic unquam, placabilitate vero sedantur; hæc lex æterna.</p>
<p><a class="sc" id="6" data-uid="dhp6"></a>Improbi non intelligunt: nos hic moriemur; qui vero hoc comprehendunt, tum (eorum) sedantur jurgia.</p>
<p><a class="sc" id="7" data-uid="dhp7"></a>Jucunda spectantem viventem, sensus non coercentem et in cibo modi necsium, socordem, viribus destitutum, eum certe superat Máras, ventus arborem sicut infirmam.</p>
<p><a class="sc" id="8" data-uid="dhp8"></a>Jucunda non spectantem viventem, sensus bene coercentem et in cibo modum noscentem, fidem habentem, intentis viribus præditum, eum certe non superat Máras, ventus saxeum velut montem.</p>
<p><a class="sc" id="9" data-uid="dhp9"></a>Cupiditate non liber qui luteam vestem induere vult, temperantia et probitate privatus, non ille lutea (veste) dignus est.</p>
<p><a class="sc" id="10" data-uid="dhp10"></a>Qui vero cupiditatem respuit, virtutibus bene instructus, temperantia et probitate præditus, ille certe lutea veste dignus est.</p>
<p><a class="sc" id="11" data-uid="dhp11"></a>In eo, quod non essentiale, essentiam opinantes atque in essentia non-essentiale videntes, hi essentiam non adeunt, falsi studii participes.</p>
<p><a class="sc" id="12" data-uid="dhp12"></a>Essentiam vero essentiam habentes, et non-essentiale non-essentiale, hi essentiam adeunt, veri studii participes.</p>
<p><a class="sc" id="13" data-uid="dhp13"></a>Sicut domum male tectam pluvia perrumpit, ita meditatione destitutam cogitationem cupido perrumpit.</p>
<p><a class="sc" id="14" data-uid="dhp14"></a>Sicut domum bene tectam pluvia non perrumpit, ita meditabundam cogitationem cupido non perrumpit.</p>
<p><a class="sc" id="15" data-uid="dhp15"></a>In hoc ævo moeret, morte obita moeret malum patrans, utrobique moeret; ille moeret, ille contristatur videns miseriam facinoris sui.</p>
<p><a class="sc" id="16" data-uid="dhp16"></a>In hoc ævo gaudet, morte obita gaudet qui bonum perfecit, utrobique gaudet; ille gaudet, ille valde gaudet videns munditiam facinoris sui.</p>
<p><a class="sc" id="17" data-uid="dhp17"></a>In hoc ævo cruciatur, morte obita cruciatur malum patrans, utrobique cruciatur; “malum a me peractum,” ita (cogitans) cruciatur, magis cruciatur tartarum ingressus.</p>
<p><a class="sc" id="18" data-uid="dhp18"></a>In hoc ævo gaudet, morte obita gaudet qui bonum perfecit, utrobique gaudet; “bonum a me peractum,” ita (cogitans) gaudet, magis gaudet coelum ingressus.</p>
<p><a class="sc" id="19" data-uid="dhp19"></a>Multa quoque si salutaria loquens ea non facit vir socors, bubulcus velut vaccas aliorum numerans, communitatis non fit particeps.</p>
<p><a class="sc" id="20" data-uid="dhp20"></a>Pauca quoque si (quis) salutaria loquens secundum legem vitam degit, et cupidinem et odium (et) perturbationem animi relinquens, plane sapiens, cogitatione bene liberata præditus, nihil appetens vel hic vel illic, is communitatis fit particeps.</p>
</blockquote>
<h2>Cap. 2</h2>
<blockquote class="gatha">
<p><a class="sc" id="21" data-uid="dhp21"></a>Vigilantia immortalitatis via (est), socordia mortis via; vigiles non moriuntur, qui socordes, quasi mortui (sunt).</p>
<p><a class="sc" id="22" data-uid="dhp22"></a>Hoc distincte cognoscentes vigilantiæ gnari vigilantia gaudent, nobilium sorte lætantes.</p>
<p><a class="sc" id="23" data-uid="dhp23"></a>Hi meditabundi, perseverantes, semper fortibus viribus præditi, sapientes attingunt Nibbánum, felicitatem summam.</p>
<p><a class="sc" id="24" data-uid="dhp24"></a>Connitentis, recordantis, candide laborantis, considerate agentis sese continentisque, pie viventis, vigilantis gloria adaugescit.</p>
<p><a class="sc" id="25" data-uid="dhp25"></a>(Virium) intentione, vigilantia, continentia et temperantia sapiens faciat (sibi) insulam, quam torrens non obruat.</p>
<p><a class="sc" id="26" data-uid="dhp26"></a>Socordiam secantur stulti, insipientes homines; vigilantiam vero sapiens ut thesaurum optimum servat.</p>
<p><a class="sc" id="27" data-uid="dhp27"></a>Ne (quis) socordiam sectetur, ne amoris et voluptatis familiaritatem, vigil enim meditans amplum gaudium adipiscitur.</p>
<p><a class="sc" id="28" data-uid="dhp28"></a>Socordiam vigilantia quum dispellit intelligens (vir, tum), cognitionis palatio ascenso, moeroris expers vulgus moerore afflictum, velut in monte stans stantes in terra, sapiens stultos despicit.</p>
<p><a class="sc" id="29" data-uid="dhp29"></a>Promptus inter socordes, inter sopitos pervigil, invalidum equum sicut agilis equus (præcurrit), præcurrens, vadit bene sapiens.</p>
<p><a class="sc" id="30" data-uid="dhp30"></a>Vigilantia Maghavan deorum principatum adeptus est; vigilantiam celebrant, socordia semper increpatur.</p>
<p><a class="sc" id="31" data-uid="dhp31"></a>Vigilantia gaudens bhikkhus (mendicus), socordiam timens, vincula parva magnaque vincens, ignis velut perit.</p>
<p><a class="sc" id="32" data-uid="dhp32"></a>Vigilantia gaudens mendicus, socordiam metuens, perditioni non obnoxius est, in propinquo Nibbáni (versans).</p>
</blockquote>
<h2>Cap. 3</h2>
<blockquote class="gatha">
<p><a class="sc" id="33" data-uid="dhp33"></a>Luxuriantem, fluctuantem cogitationem, custoditu difficilem, coercitu difficilem, rectam reddit sapiens, sagittam velut faber sagittarius.</p>
<p><a class="sc" id="34" data-uid="dhp34"></a>Piscis velut in terram conjectus ex aquæ domicilio ablatus, palpitat hæc cogitatio regno Máræ relinquendo.</p>
<p><a class="sc" id="35" data-uid="dhp35"></a>Refrenatu difficilis, levis, quolibet sese præcipitantis cogitationis coercitio salutaris (est), cogitatio domita gaudium affert.</p>
<p><a class="sc" id="36" data-uid="dhp36"></a>Observatu difficilem, valde idoneam, quolibet delabentem cogitationem custodiat sapiens, cogitatio custodita gaudium affert.</p>
<p><a class="sc" id="37" data-uid="dhp37"></a>Effuse vagantem, in solitudine versantem, incorporalem, in (cordis) latebris habitantem cogitationem qui cohibebunt, e Máræ vinculis liberabuntur.</p>
<p><a class="sc" id="38" data-uid="dhp38"></a>Cogitatione inconstantis, veram legem non cognoscentis, (animi) tranquillitate vacillantis intellectus plenitudinem non attingit.</p>
<p><a class="sc" id="39" data-uid="dhp39"></a>Cogitatione non rigida præditi, integram mentem habentis, bono maloque vacui, vigilantis non est metus.</p>
<p><a class="sc" id="40" data-uid="dhp40"></a>Vasi simile corpus hoc agnoscens, arci similem cogitationem hanc sistens, subigat (sapiens) Máram intellectus armis, victumque custodiat, domicilio liber sit.</p>
<p><a class="sc" id="41" data-uid="dhp41"></a>Intra breve tempus, heu, hoc corpus humi jacebit vile, judicii expers, inutilis velut surculus.</p>
<p><a class="sc" id="42" data-uid="dhp42"></a>Inimicus inimico quidquid fecerit, invidiosus rursus invidioso,―falso applicata cogitatio plus mali ei adhuc affert.</p>
<p><a class="sc" id="43" data-uid="dhp43"></a>Non id mater (vel) pater fecerit, vel alii quoque propinqui,―perfecte applicata cogitatio plus boni ei adhuc affert.</p>
</blockquote>
<h2>Cap. 4</h2>
<blockquote class="gatha">
<p><a class="sc" id="44" data-uid="dhp44"></a>Quisnam hanc terram superabit Yamæque mundum hunc unacum deorum? Quisnam versus legis bene enarratos, peritus (coronarius) flores velut, colliget?</p>
<p><a class="sc" id="45" data-uid="dhp45"></a>Sekhas (discipulus) terram superabit Yamæque mundum hunc unacum deorum; sekhas versus legis bene enarratos, peritus (coronarius) flores velut, colliget.</p>
<p><a class="sc" id="46" data-uid="dhp46"></a>Spumæ instar corpus hoc existimans, radiorum solis natura præditum agnoscens, scindens Máræ sagittas (mendicus) mortis regem non videbit.</p>
<p><a class="sc" id="47" data-uid="dhp47"></a>Flores utique colligentem, constrictæ mentis virum, sopitum vicum torrens velut, mors prehendens abit.</p>
<p><a class="sc" id="48" data-uid="dhp48"></a>Flores utique colligentem, constrictæ mentis virum, amoribus non saturatum mors reddit sibi subjectum.</p>
<p><a class="sc" id="49" data-uid="dhp49"></a>Sicut apis florem colore et odore præditum non violans aufugit succo percepto, ita in vico anachoreta incedat.</p>
<p><a class="sc" id="50" data-uid="dhp50"></a>Non aliorum aspera (verba), non aliorum facta et omissa, sua ipsius contempletur (quisque) facta omissaque.</p>
<p><a class="sc" id="51" data-uid="dhp51"></a>Ut nitens flos, colore præditus, odore carens, ita bene prolatus sermo infecundus est non agentis.</p>
<p><a class="sc" id="52" data-uid="dhp52"></a>Ut nitens flos, colore præditus et odore, ita bene prolatus sermo frugifer est agentis.</p>
<p><a class="sc" id="53" data-uid="dhp53"></a>Sicut e copia florum facere potest (coronarius) multa genera sertorum, ita nato mortali faciendum est bonum multum.</p>
<p><a class="sc" id="54" data-uid="dhp54"></a>Odor floris adversus ventum non procedit, nec candani nec tagaramallikæ; proborum vero odor adversus ventum procedit, omnes regiones vir probus perflat.</p>
<p><a class="sc" id="55" data-uid="dhp55"></a>Candanum vel etiam tagarum, uppalum atque vassikis―horum odoratorum præclarus (est) odor, quo nullus præstantior.</p>
<p><a class="sc" id="56" data-uid="dhp56"></a>(At) exiguus (tamen) hic odor, qui ipse est tagari et candani; qui vero proborum odor (est), spirat inter deos præstantissimus.</p>
<p><a class="sc" id="57" data-uid="dhp57"></a>Horum virtute ornatorum, vigilanter viventium, ob perfectam cognitionem liberatorum Máras viam non invenit.</p>
<p><a class="sc" id="58" data-uid="dhp58"></a>Sicut in sterquilinio ad magnam viam conjecto flos ibi nascitur puro odore præditus,</p>
<p><a class="sc" id="59" data-uid="dhp59"></a>mentem exhilarans, ita inter (vulgus) stercori simile (versans) occoecato vulgo prælucet intelligentiâ plane sapientis (Buddhæ) sávakas (auscultator).</p>
</blockquote>
<h2>Cap. 5</h2>
<blockquote class="gatha">
<p><a class="sc" id="60" data-uid="dhp60"></a>Longa (est) nox vigilantis, longa via defatigati, longa stultorum revolutio (saṁsáro), veram legem non intelligentium.</p>
<p><a class="sc" id="61" data-uid="dhp61"></a>Si (quis) socium itineris non adipiscatur meliorem, sui similem, solitarium iter firmum faciat, non est (enim) penes stultum sodalitas.</p>
<p><a class="sc" id="62" data-uid="dhp62"></a>“Filii mihi sunt, opes mihi sunt,” ita (cogitans) stultus sollicitatur, compos enim sui non est, nedum filiorum, nedum opum.</p>
<p><a class="sc" id="63" data-uid="dhp63"></a>Qui stultus se stultum putat, sapiens ille quidem ideo, stultus vero se sapientem putans, is certe stultus dicitur.</p>
<p><a class="sc" id="64" data-uid="dhp64"></a>Per vitam etiam si stultus ad sapientem assidet, legem ille non sapit, ligula jusculi saporem velut (non sapit).</p>
<p><a class="sc" id="65" data-uid="dhp65"></a>Momentum etiam si intelligens ad sapientem assidet, cito legem sapit, lingua jusculi saporem velut (sapit).</p>
<p><a class="sc" id="66" data-uid="dhp66"></a>Versantur stulti, insipientes, cum inimicis velut, secum, patrantes malum facinus, quod fructus amaros profert.</p>
<p><a class="sc" id="67" data-uid="dhp67"></a>Non id facinus factum bene, quo peracto (quis) cruciatur, cujus mercedem vultu lacrymoso plorans accipit.</p>
<p><a class="sc" id="68" data-uid="dhp68"></a>Id vero facinus bene factum, quo peracto non cruciatur, cujus mercedem lætus (et) mente hilari accipit.</p>
<p><a class="sc" id="69" data-uid="dhp69"></a>Quasi mel (malefactum) æstimat stultus, quamdiu malefactum non maturescit; quando vero maturescit malefactum, tum stultus dolorem subit.</p>
<p><a class="sc" id="70" data-uid="dhp70"></a>Per singulos menses extremo gramine kusæ stultus cibum comedat, non is ornatorum statuum partem adæquat decimam sextam.</p>
<p><a class="sc" id="71" data-uid="dhp71"></a>Non enim male factum facinus statim lac velut mutatur, urens illum stultum sequitur cinere opertus sicut ignis.</p>
<p><a class="sc" id="72" data-uid="dhp72"></a>Quandocunque ad nullum fructum cognitio stulti nascitur, occidit stulti fortunam, caput ejus diffringens.</p>
<p><a class="sc" id="73" data-uid="dhp73"></a>Injustam famam cupit primumque locum inter mendicos et in conventibus principatum et honores in familiis alienis.</p>
<p><a class="sc" id="74" data-uid="dhp74"></a>“A me perfectum putent gihines (patresfamilias) et pabbajitæ (e vita sæculari profecti) utrique; mihi subjecti sint in iis, quæ facienda vel omittenda, in quacunque (re);” ita stulti animus (volvitur); desiderium et arrogantia (ejus) increscit.</p>
<p><a class="sc" id="75" data-uid="dhp75"></a>“Aliud nempe (est) muneris studium, aliud quod Nibbánum spectat,” ita hoc intellecto mendicus, Buddhæ auscultator, honorem non cupit, secessum auget.</p>
</blockquote>
<h2>Cap. 6</h2>
<blockquote class="gatha">
<p><a class="sc" id="76" data-uid="dhp76"></a>Thesaurorum velut demonstratorem, quem videat (quis) vitia detegentem, increpantem, sapientem, ejusmodi intelligentem colat, talem colenti melius fit, non pejus.</p>
<p><a class="sc" id="77" data-uid="dhp77"></a>Admoneat, præcipiat, ab inconcinno prohibeat; proborum videlicet is amicus fit, improborum fit inimicus.</p>
<p><a class="sc" id="78" data-uid="dhp78"></a>Ne colat improbos amicos, ne colat homines infimos, colat amicos probos, colat homines optimos.</p>
<p><a class="sc" id="79" data-uid="dhp79"></a>Legem imbibens læte degit serena cogitatione, a venerandis enarrata lege semper delectatur sapiens.</p>
<p><a class="sc" id="80" data-uid="dhp80"></a>Aquam videlicet ducunt aquarii, fabri sagittarii subigunt sagittam, lignum subigunt fabri tignarii, semet ipsi domant sapientes.</p>
<p><a class="sc" id="81" data-uid="dhp81"></a>Saxum sicut solidum vento non commovetur, ita in vituperatione et laudatione non titubant sapientes.</p>
<p><a class="sc" id="82" data-uid="dhp82"></a>Sicut lacus profundus, serenus, inturbidus, ita leges audiendo sedantur sapientes.</p>
<p><a class="sc" id="83" data-uid="dhp83"></a>Ubique certe homines probi versantur, amori dediti non queruntur probi, gaudio tacti vel dolore quoque varium (habitum) non præbent sapientes.</p>
<p><a class="sc" id="84" data-uid="dhp84"></a>Non sui causa, non alterius causa nec filium expetit (sapiens), nec opes, nec regnum; non expetit injuriâ incrementum suum, virtute is præditus (est), intelligentia, justitia.</p>
<p><a class="sc" id="85" data-uid="dhp85"></a>Pauci (sunt) ii inter homines, qui homines ripam ulteriorem attingunt, at reliqua ista multitudo ad ripam (citeriorem) tantum accurrit.</p>
<p><a class="sc" id="86" data-uid="dhp86"></a>Qui convenienter bene enarratæ legi degunt, ii homines ripam ulteriorem adibunt, (etsi) fines mortis valde difficiles (sunt) trajectu.</p>
<p><a class="sc" id="87" data-uid="dhp87"></a>Nigra doctrina relicta albam amplectatur sapiens; domo in solitudinem egressus, in secessu, ubi difficile delectatu,</p>
<p><a class="sc" id="88" data-uid="dhp88"></a>ibi delectationem exoptet relictis amoribus inops, lustret sese a cogitationis angustiis sapiens.</p>
<p><a class="sc" id="89" data-uid="dhp89"></a>Quorum in scientiæ membris cogitatio perfectissime consummata (est), qui cupiditatum omissione, nihil appetentes, gaudent a desideriis vacui, luminosi, ii in (hoc) ævo (jam) tranquilli.</p>
</blockquote>
<h2>Cap. 7</h2>
<blockquote class="gatha">
<p><a class="sc" id="90" data-uid="dhp90"></a>Itniere perfuncti, moerore vacui, omni a parte soluti, omnibus vinculis liberati angor non invenitur.</p>
<p><a class="sc" id="91" data-uid="dhp91"></a>Meditantur recordatione præditi, domicilio non gaudent hi; anseres velut lacum relinquentes omne domicilium relinquunt hi.</p>
<p><a class="sc" id="92" data-uid="dhp92"></a>Quibus non est coacervatio, qui cibos cognitos habent, vacuum notisque carens Nibbánum cui res est, quam spectat, per aerem sicut avium, cursus eorum vix consequendus est.</p>
<p><a class="sc" id="93" data-uid="dhp93"></a>Cujus cupiditates exstinctæ (sunt), (qui-)que in cibo modicus, vacuum notisque carens Nibbánum cui res est, quam spectat, per aerem sicut avium, vestigium ejus vix consequendum est.</p>
<p><a class="sc" id="94" data-uid="dhp94"></a>Cujus sensus ad quietem pervenerunt, equi velut ab auriga bene domiti, qui arrogantiam dimisit, qui cupiditatum expers est, tali dii quoque invident.</p>
<p><a class="sc" id="95" data-uid="dhp95"></a>Qui terræ instar est, molestia non afficitur, limini (portæ urbis) similis, talis pius, lacus sicut luti expers; revolutiones non fiunt talis (viri).</p>
<p><a class="sc" id="96" data-uid="dhp96"></a>Tranquilla ejus mens fit, tranquilla et sermo et actio, per absolutam cognitionem soluti, sedati talis.</p>
<p><a class="sc" id="97" data-uid="dhp97"></a>Quicunque vir non credulus (est) et increatum (Nibbánum) novit et societatem (cum mundo) scindit, (boni malique) opportunitatem tollit, desideria respuit, is certe homo præstantissimus.</p>
<p><a class="sc" id="98" data-uid="dhp98"></a>In vico vel in sylva, in mari vel in terra, ubicunque venerabiles versantur, illud solum amoenum (dicunt).</p>
<p><a class="sc" id="99" data-uid="dhp99"></a>Delectabiles sunt sylvæ; ubi vulgus non delectatur, cupidinis expertes delectabuntur, hi (enim) voluptates non quærunt.</p>
</blockquote>
<h2>Cap. 8</h2>
<blockquote class="gatha">
<p><a class="sc" id="100" data-uid="dhp100"></a>Millia quoque (verba) si sermo (amplectitur, sed) vanis versibus constat, unus versus sententiosus melior, quo audito sedatur (homo).</p>
<p><a class="sc" id="101" data-uid="dhp101"></a>Millia quoque (verba) si carmen (amplectitur, sed) vanis versibus constat, unus carminis versus melior, quo audito sedatur (homo).</p>
<p><a class="sc" id="102" data-uid="dhp102"></a>Quique carmina (vel) centum dicat vanis versibus constantia, unus legis versus melior, quo audito sedatur (homo).</p>
<p><a class="sc" id="103" data-uid="dhp103"></a>Qui millies mille homines in certamine vincit, et (qui) semet ipsum solum superat, hic certe inter pugnæ victores optimus.</p>
<p><a class="sc" id="104" data-uid="dhp104"></a>Semet ipsum vincere melius est quam hanc ceteram multitudinem; semet ipsum domantis viri, semper sese cohibentis,</p>
<p><a class="sc" id="105" data-uid="dhp105"></a>nec deus, nec gandhabbas, nec Máras unacum Brahmane victoriam talis viri cladem facere podest.</p>
<p><a class="sc" id="106" data-uid="dhp106"></a>Qui singulis mensibus millia sacra facit centum per annos, et (qui) semet ipsum solum tranquillum momentum tantummodo colit, hic ipse cultus melior quam sacrificatio centum per annos.</p>
<p><a class="sc" id="107" data-uid="dhp107"></a>Et quicunque centum per annos igni ministrat in sylva, et (qui) semet ipsum solum tranquillum momentum tantummodo colit, hic ipse cultus melior quam sacrificatio centum per annos.</p>
<p><a class="sc" id="108" data-uid="dhp108"></a>Quodcunque vel oblatum vel sacrificatum in (toto) mundo per annum (vulgo) offerat (quis) bona spectans, id cunctum non quartam adæquat partem (animi reverentia pleni); reverentia erga honeste viventes melior.</p>
<p><a class="sc" id="109" data-uid="dhp109"></a>Reverentia plenam naturam habentis, (virtute) provectiores semper venerantis quatuor qualitates augescunt: ætas, pulchritudo, gaudium, potestas.</p>
<p><a class="sc" id="110" data-uid="dhp110"></a>Quique centum annos vivit male moratus, non compositus,—vita unius diei melior bene morati, meditabundi.</p>
<p><a class="sc" id="111" data-uid="dhp111"></a>Quique centum annos vivit insipiens, non compositus,—vita unius diei melior sapientia præditi, meditabundi.</p>
<p><a class="sc" id="112" data-uid="dhp112"></a>Quique centum annos vivit languidus, viribus destitutus,—vita unius diei melior robur edentis firmum.</p>
<p><a class="sc" id="113" data-uid="dhp113"></a>Quique centum annos vivit ortum (rerum) et interitum non animadvertens,—vita unius diei melior ortum et interitum animadvertentis.</p>
<p><a class="sc" id="114" data-uid="dhp114"></a>Quique centum annos vivit viam immortalem non conspiciens,—vita unius diei melior viam immortalem conspicientis.</p>
<p><a class="sc" id="115" data-uid="dhp115"></a>Quique centum annos vivit summam legem non conspiciens,—vita unius diei melior summam legem conspicientis.</p>
</blockquote>
<h2>Cap. 9</h2>
<blockquote class="gatha">
<p><a class="sc" id="116" data-uid="dhp116"></a>Festinet (quisque) in bono (agendo), a malo cogitationem retineat; segniter enim bonum agentis in malo delectatur mens.</p>
<p><a class="sc" id="117" data-uid="dhp117"></a>Malum si homo fecit, ne id faciat iterum iterumque: ne in eo libidinem habeat, dolor (enim) mali accumulatio.</p>
<p><a class="sc" id="118" data-uid="dhp118"></a>Bonum si homo fecit, faciat id iterum iterumque; in eo libidinem habeat, lætitia (enim) boni accumulatio.</p>
<p><a class="sc" id="119" data-uid="dhp119"></a>Improbus bonum videt, quamdiu malefactum non maturescit; ubi vero maturescit malefactum, tum mala videt.</p>
<p><a class="sc" id="120" data-uid="dhp120"></a>Probus malum videt, quamdiu bonum non maturescit, ubi vero bonum maturescit, tum bona videt.</p>
<p><a class="sc" id="121" data-uid="dhp121"></a>Ne (quis) parvi æstimet malum (dum cogitat): “me id non adibit”; guttæ casu hydria impletur, impletur stultus malo paulatim colligens.</p>
<p><a class="sc" id="122" data-uid="dhp122"></a>Ne (quis) parvi æstimet bonum (dum cogitat): “me id non adibit”; guttæ casu hydria impletur, impletur sapiens bono paulatim colligens.</p>
<p><a class="sc" id="123" data-uid="dhp123"></a>Mercator velut periculosam viam (evitat), parva manu comitum, opulentissimus, venenum(que) vivendi cupidus velut, mala fugiat (homo).</p>
<p><a class="sc" id="124" data-uid="dhp124"></a>In manu si vulnus non est, prehendere potest (homo) manu venenum, invulneratam (manum) non aggreditur venenum: non est peccatum (peccatum) non facientis.</p>
<p><a class="sc" id="125" data-uid="dhp125"></a>Qui virum innocentem offendit, integrum hominem, culpa liberum, in eum ipsum stultum retorquetur malum pulvis velut tenuis adversus ventum conjectus.</p>
<p><a class="sc" id="126" data-uid="dhp126"></a>Uterum nonnulli subeunt, inferos malefici, ad coelum eunt vitam probam degentes, consummantur cupidinibus vacui.</p>
<p><a class="sc" id="127" data-uid="dhp127"></a>Non in aere, non in medio mari, non montium speluncas ingrediendo invenitur illa terræ regio, ubi commorans liberetur (homo) malo facinore.</p>
<p><a class="sc" id="128" data-uid="dhp128"></a>Non in aere, non in medio mari, non montium speluncas ingrediendo invenitur illa terræ regio, in qua commorantem mors non vincat.</p>
</blockquote>
<h2>Cap. 10</h2>
<blockquote class="gatha">
<p><a class="sc" id="129" data-uid="dhp129"></a>Omnes tremunt baculum, omnes timent mortem, se ipsum exemplum reddens ne occidat (quis), ne occidere faciat.</p>
<p><a class="sc" id="130" data-uid="dhp130"></a>Omnes tremunt baculum, omnibus vita cara, se ipsum exemplum reddens ne occidat (quis), ne occidere faciat.</p>
<p><a class="sc" id="131" data-uid="dhp131"></a>Gaudii cupidos animantes qui baculo lædit, suum ipsius gaudium desiderans, morte obita ille gaudium non consequitur.</p>
<p><a class="sc" id="132" data-uid="dhp132"></a>Gaudii cupidos animantes qui baculo non lædit, suum ipsius gaudium desiderans, morte obita ille gaudium consequitur.</p>
<p><a class="sc" id="133" data-uid="dhp133"></a>Ne dicas aspera in quemquam, lacessiti respondebunt tibi; molestus videlicet rixosus sermo, vindicta assequetur te.</p>
<p><a class="sc" id="134" data-uid="dhp134"></a>Si mutum te ipsum reddere potes tympanum fractum velut, talis tu adipisceris Nibbánum, (dum) rixandi cupido in te non invenitur.</p>
<p><a class="sc" id="135" data-uid="dhp135"></a>Sicut baculo bubulcus boves cogit in stabulum, ita et senium et mors vitam cogunt animantium.</p>
<p><a class="sc" id="136" data-uid="dhp136"></a>Ac mala facinora patrans stultus non resipiscit; facinoribus suis, igne combustus velut, insipiens uritur.</p>
<p><a class="sc" id="137" data-uid="dhp137"></a>Qui per baculum (homines) baculum non usurpantes, non offendentes, offendit, unam e decem conditionibus cito adit:</p>
<p><a class="sc" id="138" data-uid="dhp138"></a>dolorem asperum, tabem corporisque diruptionem, vel etiam terribilem cladem, vel cogitationis dissipationem assequitur;</p>
<p><a class="sc" id="139" data-uid="dhp139"></a>fulgentis (lunæ) defectionem et calumniam ingentem, vel interitum cognatorum vel opum dissolutionem;</p>
<p><a class="sc" id="140" data-uid="dhp140"></a>vel etiam domos ejus fulmen cremat (seu) ignis; corporis dissolutione insipiens iste ad inferos accedit.</p>
<p><a class="sc" id="141" data-uid="dhp141"></a>Non nudorum vivendi ratio, non capilli religati, non sordes, non jejunium nec cubatio in loco sacro, (non) pulveris tegumentum (nec) cossim sedendi constantia purgant mortalem cupiditatum non expertem.</p>
<p><a class="sc" id="142" data-uid="dhp142"></a>Ornamentis quoque instructus si (quis) tranquillitatem (animi) exercet tranquillus, domitus, refrenatus, religiosus, omnibus animalibus non afferens castigationem, ille bráhmanas, ille samanas, ille bhikkhus.</p>
<p><a class="sc" id="143" data-uid="dhp143"></a>Pudore retentus homo quisnam in terra reperitur, qui increpationem non excitet, equus excellens flagellum velut?</p>
<p><a class="sc" id="144" data-uid="dhp144"></a>Equus velut excellens flagello tactus, ardentes, veloces estote. Fide et virtute et firmitate, meditatione et legis reputatione, scientiam et cultum exercentes, recordantes relinquetis dolorem hunc magnum.</p>
<p><a class="sc" id="145" data-uid="dhp145"></a>Aquam videlicet ducunt aquarii, fabri sagittarii subigunt sagittam, lignum subigunt fabri tignarii, semet ipsi domant pii.</p>
</blockquote>
<h2>Cap. 11</h2>
<blockquote class="gatha">
<p><a class="sc" id="146" data-uid="dhp146"></a>Quænam (est) lætitia, quodnam gaudium (hoc in mundo)? Semper exardescit recordatio; tenebris involuti (quam ob rem) lucernam non quæretis?</p>
<p><a class="sc" id="147" data-uid="dhp147"></a>Vide figuram versicolorem, ulcerosum corpus, congestum, ægrotum, multis consiliis captum, cujus non est (vel) firmitas (vel) constantia.</p>
<p><a class="sc" id="148" data-uid="dhp148"></a>Senio conficitur hæc forma, morborum nidus, fragilis; finditur putridum corpus, mors (est) vita ejus.</p>
<p><a class="sc" id="149" data-uid="dhp149"></a>Quæ hæc alba ossa, abjectæ cucurbitæ (velut) auctumno,—ea videndo quodnam (est) gaudium?</p>
<p><a class="sc" id="150" data-uid="dhp150"></a>Ossium arce facta, carnis et sanguinis (fit) conglutinatio, ubi et senium et mors, arrogantia et simulatio deposita est.</p>
<p><a class="sc" id="151" data-uid="dhp151"></a>Obsolescunt certe regum currus admodum varii, item corpus quoque senectutem subit, proborum vero pietas senectutem non subit, (sic) probi (Buddhæ) certe unacum probis (hominibus) tradunt.</p>
<p><a class="sc" id="152" data-uid="dhp152"></a>Pauca edoctus hic homo bos velut senescit: carnes ejus increscunt, cognitio ejus non increscit.</p>
<p><a class="sc" id="153" data-uid="dhp153"></a>Multiplices generationis revolutiones percurrerem, non inveniens, domus (corporis) fabricatorem quærens; doloris plena (est) generatio iterum iterumque (subeunda).</p>
<p><a class="sc" id="154" data-uid="dhp154"></a>Domus fabricatorem edoctus es, iterum domum non construes; omnes costæ tuæ fractæ sunt, culmen domus destructum; destructionem (Nibbánum) adepta cogitatio ad desideriorum exstinctionem pervenit.</p>
<p><a class="sc" id="155" data-uid="dhp155"></a>Vita religiosa (statu Brahmacárinis) non culta, divitiis in juventute non comparatis, ardeæ decrepitæ velut in lacu piscibus destituto, tabescunt stulti.</p>
<p><a class="sc" id="156" data-uid="dhp156"></a>Vita religiosa non culta, divitiis in juventute non comparatis, jacent arcus triti velut pristina lugentes.</p>
</blockquote>
<h2>Cap. 12</h2>
<blockquote class="gatha">
<p><a class="sc" id="157" data-uid="dhp157"></a>Si (quis) semet ipse carum habiturus est, habeat se bene custoditum; trium vigiliarum unam vigilet sapiens.</p>
<p><a class="sc" id="158" data-uid="dhp158"></a>Semet ipsum primum in honesto constituat, dein alterum edoceat, (tum) non dolebit sapiens.</p>
<p><a class="sc" id="159" data-uid="dhp159"></a>Semet ipsum si (quis) ita format, ut alterum edoceat, bene domitus certe domabit, se ipsum enim profecto difficile est domitu.</p>
<p><a class="sc" id="160" data-uid="dhp160"></a>Quisque enim sui dominus, quis enim dominus alienus sit? per se ipsum enim domitum dominum nanciscitur (homo) nactu difficilem.</p>
<p><a class="sc" id="161" data-uid="dhp161"></a>Ab ipso factum peccatum, ex ipso progenitum, ab ipso oriundum, conterit insipientem, adamas velut e saxo oriundus gemmam.</p>
<p><a class="sc" id="162" data-uid="dhp162"></a>Cujus permagna nequitia (est), máluva arborem sicut eversam (facit, ita) is talem se ipsum reddit, qualem eum cupit inimicus.</p>
<p><a class="sc" id="163" data-uid="dhp163"></a>Factu facilia (sunt) mala et (homini) ipsi insalutaria; quod vero salutare et bonum, id certe factu valde difficile (est).</p>
<p><a class="sc" id="164" data-uid="dhp164"></a>Qui præceptum venerabilium, nobilium, pie viventium, increpat insipiens ad doctrinam confugiens falsam, fructus katthakæ (arboris) velut ad suam ipsius cladem maturitatem adipiscitur.</p>
<p><a class="sc" id="165" data-uid="dhp165"></a>Ab (homine) ipso factum malum in ipso expiabitur, ab ipso non factum malum in ipso compensabitur; probus (et) improbus singulatim (purificabuntur), alter alterum non purgat.</p>
<p><a class="sc" id="166" data-uid="dhp166"></a>Suum ipsius commodum ob magnum quoque alterius commodum ne (quis) dimittat; commodum suum perspectum habens sui ipsius commodi studiosus sit.</p>
</blockquote>
<h2>Cap. 13</h2>
<blockquote class="gatha">
<p><a class="sc" id="167" data-uid="dhp167"></a>Perditos mores ne (quis) colat, in socordia ne vitam degat, falsam doctrinam ne colat, ne sit mundi amplificator.</p>
<p><a class="sc" id="168" data-uid="dhp168"></a>Surgat, ne sit socors, vitam probam degat; qui pie vivit bene agit in hoc mundo et in altero.</p>
<p><a class="sc" id="169" data-uid="dhp169"></a>Vitam degat honestam, inhonestam ne degat; qui pie vivit bene agit in hoc mundo et in altero.</p>
<p><a class="sc" id="170" data-uid="dhp170"></a>Sicut bullam contemplatur (quis), sicut contemplatur imagines aerias—tali modo mundum despicientem rex mortis non conspicit.</p>
<p><a class="sc" id="171" data-uid="dhp171"></a>Venite, contemplamini hunc mundum versicolorem, currui regali similem, ubi stulti perduntur, (ubi) non est desiderium intelligentibus.</p>
<p><a class="sc" id="172" data-uid="dhp172"></a>Quique antea socordiæ deditus posthac socordiam non colit, is hunc mundum collustrat nube liberata velut luna.</p>
<p><a class="sc" id="173" data-uid="dhp173"></a>Cujus male factum facinus bono operitur, is hunc mundum collustrat nube liberata velut luna.</p>
<p><a class="sc" id="174" data-uid="dhp174"></a>Occoecatus est hic mundus, pauci hic clare vident; avis e reti extricata velut pauci coelum adeunt.</p>
<p><a class="sc" id="175" data-uid="dhp175"></a>Anseres solis via incedunt; in aere incedunt magiâ, tolluntur sapientes e mundo, Mára et comitatu ejus superatis.</p>
<p><a class="sc" id="176" data-uid="dhp176"></a>Unum præceptum violantis, falsiloqui viri, mundum alterum reprehendentis, non est malefactum, quod non fiat.</p>
<p><a class="sc" id="177" data-uid="dhp177"></a>Non certe avari deorum mundum adeunt, stulti profecto non laudant liberalitatem, sapiens vero liberalitate gaudet, quare quidem is evadit lætus in altero mundo.</p>
<p><a class="sc" id="178" data-uid="dhp178"></a>Terræ imperio coeli adituve, totius mundi dominatione fructus e statu sotápannæ (sotápatti) oriundus præstantior est.</p>
</blockquote>
<h2>Cap. 14</h2>
<blockquote class="gatha">
<p><a class="sc" id="179" data-uid="dhp179"></a>Cujus victoria non vincitur, ad superationem (enim) ejus haud it quisquam in mundo; illum Buddham, in infinitas res incumbentem, non investigabilem, qua via investigabitis?</p>
<p><a class="sc" id="180" data-uid="dhp180"></a>Cui irretiens, venenosum desiderium non est quoquam ducendi (potens), illum Buddham, in infinitas res incumbentem, non investigabilem, qua via investigabitis?</p>
<p><a class="sc" id="181" data-uid="dhp181"></a>Qui meditationis studiosi, sapientes, otii tranquillitate gaudentes, iis dii etiam invident persapientibus, recordatione plenis.</p>
<p><a class="sc" id="182" data-uid="dhp182"></a>Laboriosus est conceptus hominis, laboriosa mortalium vita, laboriosa veræ doctrinæ auditio, laboriosus Buddharum ortus.</p>
<p><a class="sc" id="183" data-uid="dhp183"></a>Omnis mali omissio, boni susceptio, cogitationis suæ lustratio: hoc est Buddharum præceptum.</p>
<p><a class="sc" id="184" data-uid="dhp184"></a>Patientia optima devotio—indulgentia (videlicet), Nibbánum optimum dicunt Buddhæ, non enim (is) pabbajitas (fit), qui alterum cædit, (neque) samanas fit, qui alterum affligit.</p>
<p><a class="sc" id="185" data-uid="dhp185"></a>Increpationis et vexationis omissio et secundum præscripta (quæ liberationem spectant) continentia et moderatio edendi et secretus cubandi locus et in summa cogitatione occupatio: hoc est Buddharum præceptum.</p>
<p><a class="sc" id="186" data-uid="dhp186"></a>Non per imbrem pecuniarum satietas libidinum invenitur, parum dulcedinis habentes doloris plenæ (sunt) libidines: hoc perspecto homo sapiens (est).</p>
<p><a class="sc" id="187" data-uid="dhp187"></a>Etiam in divinis libidinibus gaudium ille non invenit, desiderii exstinctione gaudens fit plane sapiens auscultator.</p>
<p><a class="sc" id="188" data-uid="dhp188"></a>Multiplex sane refugium adeunt: montes et sylvas, hortulos, arbores sacras, homines formidine perculsi.</p>
<p><a class="sc" id="189" data-uid="dhp189"></a>Non illud tamen refugium securum, non illud refugium summum, non illud refugium adeundo ab omni dolore liberatur (homo).</p>
<p><a class="sc" id="190" data-uid="dhp190"></a>Sed qui et ad Buddham et ad doctrinam et ad conventum confugit, quatuor veritates præcipuas clare perspiciendo videt:</p>
<p><a class="sc" id="191" data-uid="dhp191"></a>dolorem, doloris ortum et doloris interitum, excellentem octopartitam viam ad doloris sedationem ducentem.</p>
<p><a class="sc" id="192" data-uid="dhp192"></a>Illud certe refugium securum, illud refugium summum, illud refugium adeundo ab omni dolore liberatur (homo).</p>
<p><a class="sc" id="193" data-uid="dhp193"></a>Difficilis nactu homo miraculosus (Buddhas videlicet), non ille ubique nascitur; ubi ille nascitur sapiens, illa familia bene adolescet.</p>
<p><a class="sc" id="194" data-uid="dhp194"></a>Lætabilis (est) Buddharum ortus, lætabilis veræ doctrinæ institutio, lætabilis unanimitas conventus, unanimorum devotio lætablis.</p>
<p><a class="sc" id="195" data-uid="dhp195"></a>Reverentia dignos venerantis Buddhas vel etiam auscultatores, perversitatem devincentes, moerorem et luctum superantes,</p>
<p><a class="sc" id="196" data-uid="dhp196"></a>hos tales venerantis tranquillos, a timore vacuos, non potest bonum (facinus) numerari hoc unum a quoquam.</p>
</blockquote>
<h2>Cap. 15</h2>
<blockquote class="gatha">
<p><a class="sc" id="197" data-uid="dhp197"></a>Lætissime, age, vivamus inter iracundos mites, inter iracundos homines degamus mites.</p>
<p><a class="sc" id="198" data-uid="dhp198"></a>Lætissime, age, vivamus inter ægrotos non ægroti, inter ægrotos homines degamus non ægroti.</p>
<p><a class="sc" id="199" data-uid="dhp199"></a>Lætissime, age, vivamus inter desiderantes desiderii expertes, inter desiderantes homines degamus desiderii expertes.</p>
<p><a class="sc" id="200" data-uid="dhp200"></a>Lætissime, age, vivamus, nos quibus non est quidquam; gaudio vescentes erimus dei ábhassaræ velut.</p>
<p><a class="sc" id="201" data-uid="dhp201"></a>Victor inimicitias procreat, male agit victus; sedatus bene agit victoria et clade relictis.</p>
<p><a class="sc" id="202" data-uid="dhp202"></a>Non est cupidini similis ignis, non odio simile peccatum, non sunt khandis æquales dolores, non est sedatione majus gaudium.</p>
<p><a class="sc" id="203" data-uid="dhp203"></a>Fames morbus gravissimus, sankkháræ summi dolores, hoc revera agnoscens (sapiens agnoscit esse) Nibbánum summum gaudium.</p>
<p><a class="sc" id="204" data-uid="dhp204"></a>Sanitas maximum lucrum, gaudium summæ divitiæ, fiducia optimus cognatus, Nibbánum summum gaudium.</p>
<p><a class="sc" id="205" data-uid="dhp205"></a>Succo secessus bibito et succo tranquillitatis gustato terroris et peccati expers fit (homo) jucundum religionis succum bibens.</p>
<p><a class="sc" id="206" data-uid="dhp206"></a>Faustus (est) conspectus excellentium, consuetudo (cum iis) semper gaudium; stultos non videndo semper (homo) lætus est.</p>
<p><a class="sc" id="207" data-uid="dhp207"></a>Stultorum in consuetudine versans enim longâ viâ moeret, dolor (est) consuetudo cum stultis ut cum inimico omnino; sapientis vero consuetudo gaudium propinquorum velut congressus.</p>
<p><a class="sc" id="208" data-uid="dhp208"></a>Propteria igitur: Sapientem, intelligentem et multa edoctum, jumenti natura instructum, piis operibus ornatum, venerabilem—hunc talem virum probum, præclaro intellectu præditum, colat (homo) siderum viam velut luna.</p>
</blockquote>
<h2>Cap. 16</h2>
<blockquote class="gatha">
<p><a class="sc" id="209" data-uid="dhp209"></a>Ad distractionem applicans sese et meditationi operam non navans, essentiâ relictâ jucunda capessens invidet iis, qui ad meditandum semet ipsi applicant.</p>
<p><a class="sc" id="210" data-uid="dhp210"></a>Ne jucunda quærat (homo, neve) injucunda unquam; jucunda non videre dolor (est) et injucunda videre.</p>
<p><a class="sc" id="211" data-uid="dhp211"></a>Ideo jucunda ne faciat, jucundorum enim jactura mala (est); vincula illis non inveniuntur, quibus nec jucundum est nec injucundum.</p>
<p><a class="sc" id="212" data-uid="dhp212"></a>Ex jucundo nascitur moeror, ex jucundo nascitur metus; a jucundo soluti non est moeror, nedum metus.</p>
<p><a class="sc" id="213" data-uid="dhp213"></a>E caritate nascitur moeror, e caritate nascitur metus; a caritate soluti non est moeror, nedum metus.</p>
<p><a class="sc" id="214" data-uid="dhp214"></a>E voluptate nascitur moeror, e voluptate nascitur metus; a voluptate soluti non est moeror, nedum metus.</p>
<p><a class="sc" id="215" data-uid="dhp215"></a>E cupiditate nascitur moeror, e cupiditate nascitur metus; a cupiditate soluti non est moeror, nedum metus.</p>
<p><a class="sc" id="216" data-uid="dhp216"></a>E desiderio nascitur moeror, e desiderio nascitur metus; a desiderio soluti non est moeror, nedum metus.</p>
<p><a class="sc" id="217" data-uid="dhp217"></a>Virtute et contemplatione præditum, pium, veridicum, suum ipsius opus agentem, eum vulgus reddit sibi gratum;</p>
<p><a class="sc" id="218" data-uid="dhp218"></a>cupidus (is) ineffabilis (Nibbáni) menteque opulentus est, et cupiditate cogitatio (ejus) non constringitur, (is) uddhamsotas (qui sublime fertur) vocatur.</p>
<p><a class="sc" id="219" data-uid="dhp219"></a>Diu peregrinatum virum, e longinquo salve redeuntem, cognati et familiares et amici salutant venientem.</p>
<p><a class="sc" id="220" data-uid="dhp220"></a>Similiter eum, qui bona egit, ex hoc mundo in alterum profectum bona (opera) excipiunt, dilectum propinqui velut redeuntem.</p>
</blockquote>
<h2>Cap. 17</h2>
<blockquote class="gatha">
<p><a class="sc" id="221" data-uid="dhp221"></a>Iram ponat (homo), deponat arrogantiam, vinculum omne superet; eum speciei propriæ non inhærentem, inopem non consequuntur dolores.</p>
<p><a class="sc" id="222" data-uid="dhp222"></a>Qui exortam iram currus volventis instar retinet, eum aurigam dico; frena tenens cetera multitudo.</p>
<p><a class="sc" id="223" data-uid="dhp223"></a>Clementiâ vincat (homo) iram, malum bono vincat, vincat avarum liberalitate, sinceritate falsiloquum.</p>
<p><a class="sc" id="224" data-uid="dhp224"></a>Verum loquatur, ne irascatur, det parvulum rogatus: per has tres conditiones ibit in deorum propinquitatem.</p>
<p><a class="sc" id="225" data-uid="dhp225"></a>Vim non inferentes qui (sunt) anachoretæ, semper corpore domiti, ii adeunt immortale locum, quo profecti non moerent.</p>
<p><a class="sc" id="226" data-uid="dhp226"></a>Semper vigilantium, die noctuque discentium, in Nibbánum intendentium intereunt cupiditates.</p>
<p><a class="sc" id="227" data-uid="dhp227"></a>Grandævum illum incomparabilem, non eum, ut (nec) infantem, (vituperant); vituperant tacite sedentem, vituperant multa loquentem, demense loquentem etiam vituperant, non est in mundo (quisquam) non vituperatus.</p>
<p><a class="sc" id="228" data-uid="dhp228"></a>Neque fuit, neque erit, neque nunc reperitur solummodo vituperatus homo vel solummodo laudatus.</p>
<p><a class="sc" id="229" data-uid="dhp229"></a>Quem forte intelligentes laudant quotidie reputando, integram vitam degentem, sapientem, cognitione et virtute præditum,</p>
<p><a class="sc" id="230" data-uid="dhp230"></a>jambonadæ numi instar quis eum vituperare sustinet? Etiam dii eum celebrant, a Brahma ipso celebratus (est).</p>
<p><a class="sc" id="231" data-uid="dhp231"></a>A corporis iracundia caveat (homo), corpore domitus sit; malis corporis facinoribus relictis per corpus bona facinora exerceat.</p>
<p><a class="sc" id="232" data-uid="dhp232"></a>A sermonis iracundia caveat, sermone domitus sit; malis sermonis facinoribus relictis per sermonem bona facinora exerceat.</p>
<p><a class="sc" id="233" data-uid="dhp233"></a>A mentis iracundia caveat, mente domitus sit, malis mentis facinoribus relictis per mentem bona facinora exerceat.</p>
<p><a class="sc" id="234" data-uid="dhp234"></a>Corpore domiti sapientes itidemque sermone domiti, mente domiti sapientes, hi sane ab omni parte bene domiti.</p>
</blockquote>
<h2>Cap. 18</h2>
<blockquote class="gatha">
<p><a class="sc" id="235" data-uid="dhp235"></a>Flaccidum folium velut nunc es et Yamæ ministri quoque tibi appropinquarunt et in tabis ostio stas et (bonorum operum) viaticum tibi non invenitur.</p>
<p><a class="sc" id="236" data-uid="dhp236"></a>Tu fac tibi insulam, celeriter labora, sapiens esto; maculis liberatus, culpæ expers divinam excellentium terram adibis.</p>
<p><a class="sc" id="237" data-uid="dhp237"></a>Ætatem confecisti nunc, processisti in propinquitatem Yamæ et commoratio tibi non est in itinere et viaticum tibi non invenitur.</p>
<p><a class="sc" id="238" data-uid="dhp238"></a>Tu fac tibi insulam, celeriter labora, sapiens esto; maculis liberatus, culpæ expers non iterum genituram et senectutem subibis.</p>
<p><a class="sc" id="239" data-uid="dhp239"></a>Ordine sapiens paulatim quoquo temporis puncto, opifex (maculas) argenti velut, auferat maculas suas.</p>
<p><a class="sc" id="240" data-uid="dhp240"></a>In ferro utique macula orta extemplo hoc ipsum comedit, item modum transgredientes sua facinora trahunt ad inferos.</p>
<p><a class="sc" id="241" data-uid="dhp241"></a>Sine meditatione vitiosæ (sunt) preces, sine contentione vitiosa oeconomia, vitium (est) coloris languor, socordia custodientis vitium.</p>
<p><a class="sc" id="242" data-uid="dhp242"></a>Vitium (est) mulieris evagatio, avaritia dantis vitium, vitia certe mali mores in hoc mundo et in altero.</p>
<p><a class="sc" id="243" data-uid="dhp243"></a>Dein vitio vitiosius (est): inscientia summum vitium; hoc vitio relicto a vitiis vacui estote, o mendici.</p>
<p><a class="sc" id="244" data-uid="dhp244"></a>Facile vita agitur ab impudico, kákasúræ (simili), obtrectatore, protervo, arroganti, malo.</p>
<p><a class="sc" id="245" data-uid="dhp245"></a>A pudico vero difficulter agitur, candida semper quærenti, propensione vacuo, non arroganti, integram vitam degenti, (clare) videnti.</p>
<p><a class="sc" id="246" data-uid="dhp246"></a>Qui vitam exstinguit falsumque sermonem profert, in mundo non data sibi arripit et ad alterius uxorem accedit,</p>
<p><a class="sc" id="247" data-uid="dhp247"></a>qui vir ad suram et merayum (potus inebriantes) bibendum se dat, is in hoc ipso mundo radicem lædit suam.</p>
<p><a class="sc" id="248" data-uid="dhp248"></a>Sic, heus homo, scito malos esse intemperantes, ne eum desiderium et impietas diu dolori subjiciant.</p>
<p><a class="sc" id="249" data-uid="dhp249"></a>(Dona) dat quidem ex fide, ex favore vulgus, ob hoc qui tristis fit, ob aliorum potum et cibum, non is vel interdiu vel noctu meditationem adit.</p>
<p><a class="sc" id="250" data-uid="dhp250"></a>Cui vero id excisum est, radicitus exstirpatum, is certe vel interdiu vel noctu meditationem adit.</p>
<p><a class="sc" id="251" data-uid="dhp251"></a>Non est cupidini similis ignis, non est odio similis captivitas, non est perturbationi simile rete, non est desiderio similis fluvius.</p>
<p><a class="sc" id="252" data-uid="dhp252"></a>Facile visu vitium aliorum, suum e contrario difficile visu; aliorum nempe is vitia detegit quam maxime, sua e contrario occultat, tessaram velut lusor fraudulentus.</p>
<p><a class="sc" id="253" data-uid="dhp253"></a>Aliorum vitia observantis, semper vituperationis animo præditi, libidines ejus crescunt, longe is a libidinum interitu abest.</p>
<p><a class="sc" id="254" data-uid="dhp254"></a>In aere incessus non est, samanas non est extraneus, perversitate delectatur vulgus, a perversitate soluti Tathágatæ.</p>
<p><a class="sc" id="255" data-uid="dhp255"></a>In aere incessus non est, samanas non est extraneus, naturæ æternæ non sunt, non est buddharum motus.</p>
</blockquote>
<h2>Cap. 19</h2>
<blockquote class="gatha">
<p><a class="sc" id="256" data-uid="dhp256"></a>Non ideo fit (homo) justus, quod causam ex arbitrio dijudicet; qui autem verum falsumque utrumque considerat sapiens,</p>
<p><a class="sc" id="257" data-uid="dhp257"></a>(qui) non arbitrario modo (sed) animo æquo judicat alios, legis custos, intelligens, (is) justus appellatur.</p>
<p><a class="sc" id="258" data-uid="dhp258"></a>Non ideo sapiens fit (homo), quod multa loquatur; placidus, iracundiæ et formidinis expers sapiens appellatur.</p>
<p><a class="sc" id="259" data-uid="dhp259"></a>Non ideo legis servator (fit homo), quod multa loquatur; sed qui pauca etiamsi edoctus legem corpore perspicit, is certe legis servator est, qui legem non negligit.</p>
<p><a class="sc" id="260" data-uid="dhp260"></a>Non ideo theras fit (homo), quod sit canum caput, plane matura (quidem) ætas ejus, (attamen) frustra senescens vocatur;</p>
<p><a class="sc" id="261" data-uid="dhp261"></a>in quo et veritas et pietas, mansuetudo, temperantia, moderatio, is certe culpa vacuus, sapiens, theras appellatur.</p>
<p><a class="sc" id="262" data-uid="dhp262"></a>Non verba faciendo tantummodo sive coloris pulchritudine venustus fit homo invidus, avarus, fraudulentus;</p>
<p><a class="sc" id="263" data-uid="dhp263"></a>cui vero id excisum, radicitus exstirpatum, is vitii respuens, sapiens, venustus vocatur.</p>
<p><a class="sc" id="264" data-uid="dhp264"></a>Non tonsurâ samanas (fit homo) intemperans, falsiloquus; cupiditate et appetitu captus samanas num erit?</p>
<p><a class="sc" id="265" data-uid="dhp265"></a>Qui vero mala sedat parva magnaque omni ex parte, a sedatione malorum samanas appellatur.</p>
<p><a class="sc" id="266" data-uid="dhp266"></a>Non idoe bhikkhus fit (homo), quod apud alios mendicet, tota lege assumpta bhikkhus fit non ideo;</p>
<p><a class="sc" id="267" data-uid="dhp267"></a>qui hic, bono maloque alienato, religiosus considerate in mundo vivit, is profecto bhikkhus appellatur.</p>
<p><a class="sc" id="268" data-uid="dhp268"></a>Non silentio munis (anachoreta) fit stultus, insciens, qui vero, trutina prehensa, meliore parte sumpta,</p>
<p><a class="sc" id="269" data-uid="dhp269"></a>sapiens mala evitat, is munis, ideo munis est; qui considerat utrumque in mundo, muni ideo appellatur.</p>
<p><a class="sc" id="270" data-uid="dhp270"></a>Non ideo ariyas (nobilis) fit (ullus), quod animantia cædat; ob mansuetudinem erga omnia animantia ariyas appellatur.</p>
<p><a class="sc" id="271" data-uid="dhp271"></a>Non virtute et votis susceptis solis vel rursus multorum recordatione vel etiam meditationis lucratione vel lecto secreto adipiscor</p>
<p><a class="sc" id="272" data-uid="dhp272"></a>tranquillitatis gaudium viris excellentibus appetitum; o bhikkhus, fiduciam obtinuit qui cupiditatum interitum adeptus est.</p>
</blockquote>
<h2>Cap. 20</h2>
<blockquote class="gatha">
<p><a class="sc" id="273" data-uid="dhp273"></a>Viarum octopartita (est) optima, veritatum quatuor versus, a cupidine vacuitas optimus (est) statuum, bipedumque contemplatione præditus.</p>
<p><a class="sc" id="274" data-uid="dhp274"></a>Hæc ipsa via (est), non est alia cognitionis lustrationi (subveniens); hanc igitur vos amplectimini, Máræ hæc (est) illusio.</p>
<p><a class="sc" id="275" data-uid="dhp275"></a>Hanc enim vos amplectentes doloris finem facietis; enarrata profecto a me (est) via, intellecta doloris sedatione.</p>
<p><a class="sc" id="276" data-uid="dhp276"></a>Vobis facienda (est) virium contentio, enarratores (tantum) Tathágatæ; (viam) amplectentes liberabuntur meditabundi e Máræ vinculis.</p>
<p><a class="sc" id="277" data-uid="dhp277"></a>“Omnes creaturæ inconstantes”, id quando sapientiâ videt (homo), tum liberatur in dolore; hæc est via (quæ) ad lustrationem (conducit).</p>
<p><a class="sc" id="278" data-uid="dhp278"></a>“Omnes creaturæ doloris plenæ”, id quando sapientiâ videt (homo), tum liberatur in dolore; hæc est via (quæ) ad lustrationem (conducit).</p>
<p><a class="sc" id="279" data-uid="dhp279"></a>“Omnes naturæ sui impotentes sunt”, id quando sapientiâ videt (homo), tum liberatur in dolore; hæc est via (quæ) ad lustrationem (conducit).</p>
<p><a class="sc" id="280" data-uid="dhp280"></a>Roboris tempore vires non contendens juvenis robustus, ignaviæ indulgens, voluntate menteque depressus, segnis, intelligentiæ viam ignavus non invenit.</p>
<p><a class="sc" id="281" data-uid="dhp281"></a>Verba (sua) custodiens (sit), mente bene domitus (sit), corporeque malum ne faciat; has tres actionis vias purget, amplectatur viam a vatibus enarratam.</p>
<p><a class="sc" id="282" data-uid="dhp282"></a>E meditatione certe nascitur intelligentia, e distractione intelligentiæ interitus; hac bipartita via cognita incrementi et decrementi, talem se ipse reddat (homo), ut intelligentia crescat.</p>
<p><a class="sc" id="283" data-uid="dhp283"></a>Cupiditatem (vana i.e. cupiditas s. sylva) exstirpate, non arborem (dico), e cupiditate oritur metus; cupiditate vel minima exstirpata (miseriis) liberati estote, o mendici.</p>
<p><a class="sc" id="284" data-uid="dhp284"></a>Quamdiu enim cupiditas non exstirpatur, vel minima viri in feminas, tamdiu mente constrictus est ille, sicut vitulus lactens matri.</p>
<p><a class="sc" id="285" data-uid="dhp285"></a>Exstirpa tuam ipsius propensionem lotum auctumnalem velut manu, tranquillitatis viam amplifica, Nibbánum (enim) a Buddha institutum est.</p>
<p><a class="sc" id="286" data-uid="dhp286"></a>“Hic per tempus pluvium habitabo, hic frigido et fervido (tempore)”, sic stultus secum volvit, obstacula non animadvertit.</p>
<p><a class="sc" id="287" data-uid="dhp287"></a>Illum de filiis et pecudibus sollicitum, constrictæ mentis virum, sopitum vicum torrens velut, mors prehendens proficiscitur.</p>
<p><a class="sc" id="288" data-uid="dhp288"></a>Non sunt filii saluti, non pater neque propinqui; quem mors adiit, ei non est penes cognatos salus.</p>
<p><a class="sc" id="289" data-uid="dhp289"></a>Hac rei vi perspecta sapiens virtute temperatus viam ad Nibbánum ducentem cito purget.</p>
</blockquote>
<h2>Cap. 21</h2>
<blockquote class="gatha">
<p><a class="sc" id="290" data-uid="dhp290"></a>Exigui gaudii relictione si videt amplum gaudium, relinquat exiguum gaudium sapiens, amplum gaudium spectans.</p>
<p><a class="sc" id="291" data-uid="dhp291"></a>Aliis dolorem imponendo qui suum ipsius gaudium exoptat, iracundiæ vinculo vinctus, iracundia ille non liberatur.</p>
<p><a class="sc" id="292" data-uid="dhp292"></a>Quod nempe faciendum (est) id negligitur, (quod) rursus non faciendum (id) agitur: insolentium, socordium, horum crescunt cupiditates.</p>
<p><a class="sc" id="293" data-uid="dhp293"></a>Quorum vero valde firma est semper corpus respiciens recordatio, quod non faciendum ii non persequuntur, quæ facienda semper agentes; recordantium, intelligentium intereunt cupiditates.</p>
<p><a class="sc" id="294" data-uid="dhp294"></a>Matre (et) patre occisis regibusque duobus militaribus, regno unacum eo pertinentibus devastato insons evadit bráhmanas.</p>
<p><a class="sc" id="295" data-uid="dhp295"></a>Matre (et) patre occisis regibusque duobus brahmanicis, occiso viro errante quinto insons evadit bráhmanas.</p>
<p><a class="sc" id="296" data-uid="dhp296"></a>Vigilantissime vigilant semper Gotamidæ auscultatores, quorum et interdiu et noctu semper Buddham respiciens recordatio (est).</p>
<p><a class="sc" id="297" data-uid="dhp297"></a>Vigilantissime vigilant semper Gotamidæ auscultatores, quorum et interdiu et noctu semper legem respiciens recordatio (est).</p>
<p><a class="sc" id="298" data-uid="dhp298"></a>Vigilantissime vigilant semper Gotamidæ auscultatores, quorum et interdiu et noctu semper conventum respiciens recordatio (est).</p>
<p><a class="sc" id="299" data-uid="dhp299"></a>Vigilantissime vigilant semper Gotamidæ auscultatores, quorum et interdiu et noctu semper corpus respiciens recordatio (est).</p>
<p><a class="sc" id="300" data-uid="dhp300"></a>Vigilantissime vigilant semper Gotamidæ auscultatores, quorum et interdiu et noctu mansuetudine gaudens mens (est).</p>
<p><a class="sc" id="301" data-uid="dhp301"></a>Vigilantissime vigilant semper Gotamidæ auscultatores, quorum et interdiu et noctu meditatione gaudens mens (est).</p>
<p><a class="sc" id="302" data-uid="dhp302"></a>Molestus pabbajitæ status difficilis delectatu (est), difficiles gestu oeconomiæ dolore (sunt) plenæ, dolore plena arrogantium consuetudo, dolori subjecti (sunt) viatores, propterea neque viator sit (quisquam) neque dolori subjectus sit.</p>
<p><a class="sc" id="303" data-uid="dhp303"></a>Fidei plenus, virtute præditus, gloria et opibus instructus quamcunque regionem invisit, hic ibidem honoratus (est).</p>
<p><a class="sc" id="304" data-uid="dhp304"></a>Longe probi fulgent Himavantas velut mons; improbi hic non conspiciuntur noctu emissæ sicut sagittæ.</p>
<p><a class="sc" id="305" data-uid="dhp305"></a>Sedem solitariam, cubitum solitarium solitarius colens non segnis, solitarius semet ipse domans in sylva extrema delectatus sit.</p>
</blockquote>
<h2>Cap. 22</h2>
<blockquote class="gatha">
<p><a class="sc" id="306" data-uid="dhp306"></a>Falsiloquus inferos subit vel etiam qui (malo) facto “non facio” ita dicit, ambo quidem illi morte obita pares fiunt perniciosa facinora patrantes homines illic.</p>
<p><a class="sc" id="307" data-uid="dhp307"></a>Humeros veste lutea cincti multi male morati, indomiti (sunt); mali ob mala facinora inferos illi adeunt.</p>
<p><a class="sc" id="308" data-uid="dhp308"></a>Melior (est) globus ferri consumtus candens, ignis flammæ similis, quam si vescatur impius terræ cibo indomitus.</p>
<p><a class="sc" id="309" data-uid="dhp309"></a>In quatuor status vir socors incidit alterius uxorem appetens: infortunium, cubitum ingratum, vituperationem tertiam, tartarum quartum.</p>
<p><a class="sc" id="310" data-uid="dhp310"></a>Et infortunium et (inferorum) via mala (ei evenit) timidique cum timida (femina) gaudium brevissimum, rex grave supplicium sumit, propterea vir alterius uxorem ne appetat.</p>
<p><a class="sc" id="311" data-uid="dhp311"></a>Sicut gramen kusæ male prehensum manum secat, (ita) communitas male suscepta ad inferos ducit.</p>
<p><a class="sc" id="312" data-uid="dhp312"></a>Quedvis falsum facinus malumque quod(vis) opus, dubio animo plena vita religiosa (status brahmacárinis): hæc non fiunt magno fructui.</p>
<p><a class="sc" id="313" data-uid="dhp313"></a>Faciendum si (quid est), perficiat (homo) id, firmiter id agat; falsus enim paribbájas (mendicus ambulans) magis spargit vitium.</p>
<p><a class="sc" id="314" data-uid="dhp314"></a>Non factum perperam factum melius (est), postea urit perperam factum, et factum bene factum melius, quo facto non uritur (homo).</p>
<p><a class="sc" id="315" data-uid="dhp315"></a>Arx velut in finibus sita, custodita, (munimentis) interioribus et exterioribus instructa,—sic custodiat semet ipse; ne momentum quidem prætereat, qui enim momentum amiserunt moerent inferis traditi.</p>
<p><a class="sc" id="316" data-uid="dhp316"></a>Non pudendi quos pudet, pudendi quos non pudet, falsæ doctrinæ dediti animantes ad inferos vadunt.</p>
<p><a class="sc" id="317" data-uid="dhp317"></a>In non periculoso periculum conspicientes et in periculoso periculum non conspicientes falsæ doctrinæ dediti animantes ad inferos vadunt.</p>
<p><a class="sc" id="318" data-uid="dhp318"></a>In (eo, quod) non fugiendum (est), fugiendum opinantes et in (eo, quod) fugiendum (est), fugiendum non conspicientes falsæ doctrinæ dediti animantes ad inferos vadunt.</p>
<p><a class="sc" id="319" data-uid="dhp319"></a>Fugiendumque fugiendum censentes et non fugiendum non fugiendum, veræ doctrinæ dediti animantes in coelum vadunt.</p>
</blockquote>
<h2>Cap. 23</h2>
<blockquote class="gatha">
<p><a class="sc" id="320" data-uid="dhp320"></a>Ego elephantus velut in certamine ex arcu emissam sagittam verba aspera perferam, impium enim vulgus.</p>
<p><a class="sc" id="321" data-uid="dhp321"></a>Domitum ducunt in coetum, domitum rex ascendit; domitus optimus (est) inter homines, qui verba aspera perfert.</p>
<p><a class="sc" id="322" data-uid="dhp322"></a>Præstantes (sunt) muli domiti, generosi (equi) sindhuici, magni elephanti kunjaræ; per se domitus adhuc præstantior.</p>
<p><a class="sc" id="323" data-uid="dhp323"></a>Non enim his vehiculis adire potest (quisquam) non aditam (Nibbáni) regionem (eo modo), quo per se ipsum bene domitum, domitu eo pervenit.</p>
<p><a class="sc" id="324" data-uid="dhp324"></a>Dhanapálakas nomine elephantus, acri succo præditus, vix coercendus, ligatus frustum non edit; memor est elephantorum sylvæ elephantus.</p>
<p><a class="sc" id="325" data-uid="dhp325"></a>Torpidus quando (quis) fit et pinguefactus, somnolentus, sese volutans jacens, magnus aper velut cibo sacrificali nutritus, iterum iterumque uterum subit stolidus.</p>
<p><a class="sc" id="326" data-uid="dhp326"></a>Antea hæc cogitatio migrabat migrationem ex arbitrio, quo voluit, sicut placuit, eam nunc ego retinebo sapientiâ, elephantum furentem velut rector.</p>
<p><a class="sc" id="327" data-uid="dhp327"></a>Vigilantiâ læti estote, cogitationem vestram custodite, e vix pervio (mundo) extrahite vosmet ipsi, in luto hærens velut elephantus.</p>
<p><a class="sc" id="328" data-uid="dhp328"></a>Si obtinuerit (quis) prudentem socium, comitem probe viventem sapientemque, omni horrore superato cum eo degat lætus, recordationis plenus.</p>
<p><a class="sc" id="329" data-uid="dhp329"></a>Si non obtinuerit prudentem socium, comitem probe viventem sapientemque, rex velut regnum occupatum relinquens, solitarius agat mátangarannas velut elephantus.</p>
<p><a class="sc" id="330" data-uid="dhp330"></a>Solitarii vita melior: non est penes stultum sodalitas; solitarius agat neve mala patret pauca desideria habens mátangarannas velut elephantus.</p>
<p><a class="sc" id="331" data-uid="dhp331"></a>Negotio exorto suaves (sunt) sodales, gaudium suave quod mutuum, bonum (facinus) suave in vitæ exstinctione, omnis doloris relictio suavis.</p>
<p><a class="sc" id="332" data-uid="dhp332"></a>Suave (est) munus matris in mundo, item munus patris suave, suave munus samanæ in mundo, item munus brahmanæ suave.</p>
<p><a class="sc" id="333" data-uid="dhp333"></a>Suavis (est) in senectute virtus, suavis fides firma, suavis intellectus adeptio, mala non facere suave.</p>
</blockquote>
<h2>Cap. 24</h2>
<blockquote class="gatha">
<p><a class="sc" id="334" data-uid="dhp334"></a>Hominis socorditer viventis libido increscit máluva velut; is currit huc et illuc fructum desiderans sicut in sylva simia.</p>
<p><a class="sc" id="335" data-uid="dhp335"></a>Quem illa superat sæva libido in mundo venenosa, dolores ejus augentur, sese audagens velut (gramen) bíranum.</p>
<p><a class="sc" id="336" data-uid="dhp336"></a>Qui vero illam superat sævam libidinem in mundo vix vincendam, dolores ab eo decidunt gutta velut de loto.</p>
<p><a class="sc" id="337" data-uid="dhp337"></a>Hoc dico salutare vobis, quotquot hic congressi: libidinis radicem exstirpate usíræ opulentus velut bíranum, ne vos, arundinem velut flumen, Máras frangat iterum iterumque.</p>
<p><a class="sc" id="338" data-uid="dhp338"></a>Sicut, radice salva, firma arbor tonsa etiam denuo crescit, ita etiam libidinis studio non exstirpato revertitur dolor hic iterum iterumque.</p>
<p><a class="sc" id="339" data-uid="dhp339"></a>Cui triginta sex fluminibus diffluens jucundi cupiditas (est) valida, (eum) equi (velut) vehunt male edoctum studia amores petentia.</p>
<p><a class="sc" id="340" data-uid="dhp340"></a>Fluunt ubique (cupiditatis) flumina, planta serpens (velut) pullulans stat (cupiditas), eam vero plantam ortam videntes radicem prudentiâ scindite.</p>
<p><a class="sc" id="341" data-uid="dhp341"></a>Ruentia et libidinosa gaudia fiunt viri (cupiditati subjecti), illi voluptates petentes et gaudia exoptantes, illi certe generationem senectutemque subeunt viri.</p>
<p><a class="sc" id="342" data-uid="dhp342"></a>Cupiditatem subsequentes homines serpunt lepus velut (a venatore) pressus; ligamentis et vinculis vincti dolorem subeunt iterum iterumque diu.</p>
<p><a class="sc" id="343" data-uid="dhp343"></a>Cupiditatem subsequentes homines serpunt lepus velut (a venatore) pressus, propterea cupiditatem dispellat mendicus exoptans suam ipsius a cupidine vacuitatem.</p>
<p><a class="sc" id="344" data-uid="dhp344"></a>Qui in Nibbánum sylvestri vita intendens cupidine liberatus in cupidinem ipsam incurrit, illum quidem virum contemplamini, solutus in vinculum incurrit.</p>
<p><a class="sc" id="345" data-uid="dhp345"></a>Non id firmum vinculum dicunt sapientes, quod ferreum, ligneum deciduumque; vehementissimum gemmarum annulorumque, filiorum et uxorum quod (est) desiderium,</p>
<p><a class="sc" id="346" data-uid="dhp346"></a>hoc firmum vinculum dicunt sapientes, perdens, laxum, vix dissolubile; hoc scisso ambulant desiderii expertes voluptatibus et gaudiis relictis.</p>
<p><a class="sc" id="347" data-uid="dhp347"></a>Qui cupidini dediti (sunt, hi desiderii) flumen sequuntur ab ipsis factum, araneus velut rete; hoc (vinculo) scisso ambulant sapientes desiderii expertes omni dolore relicto.</p>
<p><a class="sc" id="348" data-uid="dhp348"></a>Mitte (quæ) ante, mitte (quæ) posthac, (quæ) in medio (jacent) mitte, mundum transiens, omni ex parte liberatam mentem possidens non iterum genituram et senectutem subibis.</p>
<p><a class="sc" id="349" data-uid="dhp349"></a>Deliberatione agitati hominis, vehementi cupidine capti, jucunda spectantis, magis libido augetur, is certe firmum facit vinculum.</p>
<p><a class="sc" id="350" data-uid="dhp350"></a>Qui vero deliberationis sedatione delectatus injucundis studet semper recordatione præditus, is certe (libidinem) removebit, is rescindet Máræ vinculum.</p>
<p><a class="sc" id="351" data-uid="dhp351"></a>Consummationem consecutus, non trepidus, libidinis et angoris expers abscidit mundi dolores; ultimum hoc (ei est) corpus.</p>
<p><a class="sc" id="352" data-uid="dhp352"></a>Libidinis et cupiditatis expers, niruttis vocabulorum peritus, (et qui) litterarum congeriem cognovit, priores (litteras) posterioresque, is certe ultimum corpus habens admodum sapiens vocatur.</p>
<p><a class="sc" id="353" data-uid="dhp353"></a>Omnia vincens, omnium gnarus ego sum, omnibus conditionibus non adhærens, omnia relinquens, in libidinis exstinctione solutus, ipse intelligens quemnam edocebo?</p>
<p><a class="sc" id="354" data-uid="dhp354"></a>Omne donum religionis donum vincit, omnem dulcedinem religionis dulcedo vincit, omne gaudium religionis gaudium vincit, libidinis exstinctio omnem dolorem vincit.</p>
<p><a class="sc" id="355" data-uid="dhp355"></a>Occidunt opes insipientem, non si (qui forte) ulteriorem ripam quærunt; ob opum cupiditatem insipiens occidit tanquam alios semet ipsum.</p>
<p><a class="sc" id="356" data-uid="dhp356"></a>Herbis vitiantur agri, cupidine vitiatur hoc vulgus, ideo scilicet cupidinis expertibus donum (oblatum) fit magno fructui.</p>
<p><a class="sc" id="357" data-uid="dhp357"></a>Herbis vitiantur agri, odio vitiatur hoc vulgus, ideo scilicet odii expertibus donum (oblatum) fit magno fructui.</p>
<p><a class="sc" id="358" data-uid="dhp358"></a>Herbis vitiantur agri, perturbatione (animi) vitiatur hoc vulgus, ideo scilicet perturbationis expertibus donum (oblatum) fit magno fructui.</p>
<p><a class="sc" id="359" data-uid="dhp359"></a>Herbis vitiantur agri, desiderio vitiatur hoc vulgus, ideo scilicet desiderii expertibus donum (oblatum) fit magno fructui.</p>
</blockquote>
<h2>Cap. 25</h2>
<blockquote class="gatha">
<p><a class="sc" id="360" data-uid="dhp360"></a>Oculi continentia salutaris (est), salutaris auris continentia, nasi continentia salutaris (est), salutaris linguæ continentia.</p>
<p><a class="sc" id="361" data-uid="dhp361"></a>Corporis continentia salutaris (est), salutaris sermonis continentia, mentis continentia salutaris (est), salutaris omnibus in rebus continentia; omnibus in rebus se continens bhikkhus (mendicus) omni dolore liberatur.</p>
<p><a class="sc" id="362" data-uid="dhp362"></a>(Qui) manu moderatus, pede moderatus, sermone moderatus, moderatorum optimus, animo intimo delectatus, compositus, solitarius gaudens, eum appellant bhikkhum.</p>
<p><a class="sc" id="363" data-uid="dhp363"></a>Qui bhikkhus ore moderatus, sapienter loquens, non tumidus, sensus (sermonis) et religionem illustrat, dulcis (est) ejus oratio.</p>
<p><a class="sc" id="364" data-uid="dhp364"></a>Cui religio hortulus, religione gaudens, religionem reputans, religionem recordatus bhikkhus vera religione non excidit.</p>
<p><a class="sc" id="365" data-uid="dhp365"></a>Suum ipsius lucrum ne nimis magni æstimet, ne aliis invidens agat; aliis invidens bhikkhus meditationem non adipiscitur.</p>
<p><a class="sc" id="366" data-uid="dhp366"></a>Paululum modo lucratus si bhikkhus lucrum suum non nimis magni æstimat, eum sane dii celebrant puram vitam degentem, non segnem.</p>
<p><a class="sc" id="367" data-uid="dhp367"></a>Omnio speciei propriæ cui non est studium neque vanis moeret, is certe bhikkhus dicitur.</p>
<p><a class="sc" id="368" data-uid="dhp368"></a>Benevole vivens bhikkhus, Buddhæ præceptis sedatus, adit locum tranquillum, naturarum (saṁkhárá) sedationem, gaudium.</p>
<p><a class="sc" id="369" data-uid="dhp369"></a>Exhauri, bhikkhus, hanc navem, exhausta tibi cito procedet, cupidine et odio rescissis dein Nibbánum adibis.</p>
<p><a class="sc" id="370" data-uid="dhp370"></a>Quinque (vincula) scindat bhikkhus, quinque (vincula) relinquat, quinque (sensus) removeat, quinque vincula qui superavit bhikkhus oghatinnas (flumen transgressus) dicitur.</p>
<p><a class="sc" id="371" data-uid="dhp371"></a>Meditare, bhikkhus, neve socors sis, ne tua ad res jucundas sit cogitatio (applicata), ne globum ferreum devoret socors, ne ululet: “dolor hic (est)”, tortus.</p>
<p><a class="sc" id="372" data-uid="dhp372"></a>Non est meditatio non intelligentis, intellectus non est non meditantis; in quo et meditatio et intellectus, is sane in Nibbáni propinquitate (versatur).</p>
<p><a class="sc" id="373" data-uid="dhp373"></a>Vacuam domum ingresso, sedata cogitatione prædito bhikkhui divina voluptas fit plane religionem perspicienti.</p>
<p><a class="sc" id="374" data-uid="dhp374"></a>Simulac consideravit naturarum ortum et interitum, adipiscitur gaudium et voluptetem, immortalitatem illam intelligentium;</p>
<p><a class="sc" id="375" data-uid="dhp375"></a>hujus rei hoc exordium fit hic intelligentis bhikkhûs: sensuum custodia, animus contentus et secundum præscripta (quæ liberationem spectant) continentia;</p>
<p><a class="sc" id="376" data-uid="dhp376"></a>amicos colas probos, puram vitam degentes, impigros; vitam familiarem agat, morum gnarus sit, tum gaudio abundans doloris finem faciet.</p>
<p><a class="sc" id="377" data-uid="dhp377"></a>Vassika sicut flores flaccidos dimittit, ita et cupidinem et odium dimittite, o bhikkhus.</p>
<p><a class="sc" id="378" data-uid="dhp378"></a>Corpore sedatus, sermone sedatus, (mente) sedatus, bene compositus, qui cupiditates mundi exspuit bhikkhus sedatus vocatur.</p>
<p><a class="sc" id="379" data-uid="dhp379"></a>Per te incita te ipse, exploret se (quisque) per se, talis tu per te custoditus, recordatione præditus, læte, o bhikkhus, vitam ages.</p>
<p><a class="sc" id="380" data-uid="dhp380"></a>Quisque enim sui (est) dominus, quisque enim suum refugium; ideo cohibe te ipsum, equum generosum velut mercator.</p>
<p><a class="sc" id="381" data-uid="dhp381"></a>Gaudio abundans bhikkhus, sedatus Buddhæ præceptis, adit locum tranquillum, naturarum (saṁkhárá) sedationem, gaudium.</p>
<p><a class="sc" id="382" data-uid="dhp382"></a>Qui utique juvenis bhikkhus applicat se ad Buddhæ præcepta, is hunc mundum collustrat nube liberata velut luna.</p>
</blockquote>
<h2>Cap. 26</h2>
<blockquote class="gatha">
<p><a class="sc" id="383" data-uid="dhp383"></a>Exstingue (cupiditatis) flumen connitendo, cupiditates propelle, o bráhmana; naturarum (saṁkhárá) interitu perspecto increatum (Nibbánum) novisti, o bráhmana.</p>
<p><a class="sc" id="384" data-uid="dhp384"></a>Quando duabus in rebus ripam ulteriorem attingit bráhmanas, tum omnes ejus vincula intereunt intelligentis.</p>
<p><a class="sc" id="385" data-uid="dhp385"></a>Cui ulterius vel citerius utrumque non invenitur, terroris expertem, solutum, eum ego dico bráhmanam.</p>
<p><a class="sc" id="386" data-uid="dhp386"></a>Meditabundum, vitii expertem, (solitarium) sedentem, negotio functum, cupidinibus vacuum, summam rem adeptum, eum ego dico bráhmanam.</p>
<p><a class="sc" id="387" data-uid="dhp387"></a>Die ardet sol, noctu fulget luna, armatus miles ardet, meditabundus ardet bráhmanas, at omnes dies noctesque Buddhas ardet claritate.</p>
<p><a class="sc" id="388" data-uid="dhp388"></a>Qui malum alienavit bráhmanas (dicitur); ob vitam sedatam samanas dicitur; dimittens suum ipsium vitium, ideo pabbajitas dicitur.</p>
<p><a class="sc" id="389" data-uid="dhp389"></a>Ne (quis) bráhmanæ vim inferat, ne in illum se mittat bráhmanas; væ ei, qui bráhmanam cædit, dein væ (ei), qui in illum se mittit.</p>
<p><a class="sc" id="390" data-uid="dhp390"></a>Non bráhmanæ hoc paulo melius, quando retentio (fit) mentis a jucundis; quo ex tempore violenta mens desinit, inde usque sedatur utique dolor.</p>
<p><a class="sc" id="391" data-uid="dhp391"></a>Cui corpore, sermone, mente non est malefactum, domitum (his) tribus nominibus, eum ego dico bráhmanam.</p>
<p><a class="sc" id="392" data-uid="dhp392"></a>Quo ex tempore religionem cognoverit (quis) a persapientibus traditam, assidue eam veneretur ignem sanctum velut bráhmanas.</p>
<p><a class="sc" id="393" data-uid="dhp393"></a>Non capillis religatis, non gente nobilis fit bráhmanas; in quo (vero) et veritas et pietas, is beatus isque bráhmanas.</p>
<p><a class="sc" id="394" data-uid="dhp394"></a>Quid tibi cum capillis religatis, stulte? Quid tibi cum amictu ex pellibus facto? interna tua impervia (sunt), externa terges.</p>
<p><a class="sc" id="395" data-uid="dhp395"></a>Sordidam vestem gestantem hominem, macrum, venis consitum, solitarium in sylva meditantem, eum ego dico bráhmanam.</p>
<p><a class="sc" id="396" data-uid="dhp396"></a>Non ego bráhmanam dico utero natum, matre bráhmanica oruindum, bhovádis (vociferator) nempe is fit, is quidem fit opulentus; inopem, cupiditatis expertem, eum ego dico bráhmanam.</p>
<p><a class="sc" id="397" data-uid="dhp397"></a>Omni ligamento scisso qui non contremit, vincula qui superavit, solutum, eum ego dico bráhmanam.</p>
<p><a class="sc" id="398" data-uid="dhp398"></a>Scissis loris et corrigiis (et) funibus ordine, claustra (inscientiæ) qui excussit, sapientem, eum ego dico bráhmanam.</p>
<p><a class="sc" id="399" data-uid="dhp399"></a>Objurgationem et cædem et vinculum insons qui fert, patientiæ robore instructum (et hoc) robur exercitum habentem, eum ego dico bráhmanam.</p>
<p><a class="sc" id="400" data-uid="dhp400"></a>Non iracundum, piis operibus ornatum, virtute instructum, non rigidum, domitum, ultimo corpore indutum, eum ego dico bráhmanam.</p>
<p><a class="sc" id="401" data-uid="dhp401"></a>Aqua in folio loti velut, in sagittæ cuspide velut granum sinapis qui non inhæret libidinibus, eum ego dico bráhmanam.</p>
<p><a class="sc" id="402" data-uid="dhp402"></a>Qui doloris sui cognoscit hic interitum, onus qui deposuit, solutum, eum ego dico bráhmanam.</p>
<p><a class="sc" id="403" data-uid="dhp403"></a>Alta intelligentia præditum, sapientem, (quæ sit) via et (quæ) non (sit) via gnarum, summam rem adeptum, eum ego dico bráhmanam.</p>
<p><a class="sc" id="404" data-uid="dhp404"></a>Non utentem (hominibus) in domo et sine domo versantibus utrisque, sine domicilio grassantem, pauca desiderantem, eum ego dico bráhmanam.</p>
<p><a class="sc" id="405" data-uid="dhp405"></a>Non adhibita castigatione in animantes infirmos et firmos, qui non ferit neque ferire facit, eum ego dico bráhmanam.</p>
<p><a class="sc" id="406" data-uid="dhp406"></a>Obstantibus non obstantem, erga (homines) supplicio semet ipsos afficientes mitem, adversus cupientes non cupientem, eum ego dico bráhmanam.</p>
<p><a class="sc" id="407" data-uid="dhp407"></a>Cujus et cupiditas et odium, arrogantia et simulatio deciderunt, granum sinapis velut de satittæ cuspide, eum ego dico bráhmanam.</p>
<p><a class="sc" id="408" data-uid="dhp408"></a>Qui lenem, edocentem, veram vocem profert, qua non objurget quemquam, eum ego dico bráhmanam.</p>
<p><a class="sc" id="409" data-uid="dhp409"></a>Qui hic neque longum neque breve, neque parvum neque magnum, neque jucundum neque injucundum in mundo non datum sibi arripit, eum ego dico bráhmanam.</p>
<p><a class="sc" id="410" data-uid="dhp410"></a>Cupiditates cui non inveniuntur in hoc mundo alteroque, cupidinis expertem, solutum, eum ego dico bráhmanam.</p>
<p><a class="sc" id="411" data-uid="dhp411"></a>Cui studia non reperiuntur, (re) perspecta non dubitantem, immortalitatis comprehensionem adeptum, eum ego dico bráhmanam.</p>
<p><a class="sc" id="412" data-uid="dhp412"></a>Qui hic et bonum et malum, utrumque vinculum superavit, moeroris expertem, vitio liberum, integrum, eum ego dico bráhmanam.</p>
<p><a class="sc" id="413" data-uid="dhp413"></a>Lunæ instar immaculatum, purum, placatum, inturbidum, voluptatem qui exstinxit, eum ego dico bráhmanam.</p>
<p><a class="sc" id="414" data-uid="dhp414"></a>Qui hanc adversariam, vix perviam revolutionem, perturbationem superavit, transgressus, ripam ulteriorem adeptus, meditabundus, concupiscentiæ expers, non dubitans, non sibi arripiens tranquillus, eum ego dico bráhmanam.</p>
<p><a class="sc" id="415" data-uid="dhp415"></a>Qui hic libidinibus relictis sine domo vagatur, libidinem qui exstinxit, eum ego dico bráhmanam.</p>
<p><a class="sc" id="416" data-uid="dhp416"></a>Qui hic desiderio relicto sine domo vagatur, desiderium qui exstinxit, eum ego dico bráhmanam.</p>
<p><a class="sc" id="417" data-uid="dhp417"></a>(Qui) relicta humana societate divinam societatem superavit, omni societate liberatum, eum ego dico bráhmanam.</p>
<p><a class="sc" id="418" data-uid="dhp418"></a>Relicta et lætitia et moestitia tranquillum factum, miseriarum expertem, omnes mundos superantem, heroem, eum ego dico bráhmanam.</p>
<p><a class="sc" id="419" data-uid="dhp419"></a>Interitum qui novit animantium ortumque omnio, non studiosum, beatum, sapientem, eum ego dico bráhmanam.</p>
<p><a class="sc" id="420" data-uid="dhp420"></a>Cujus cursum non perspiciunt dii, gandhabbæ hominesque, cupiditates qui exstinxit, venerabilem, eum ego dico bráhmanam.</p>
<p><a class="sc" id="421" data-uid="dhp421"></a>Cui et ante et posthac et in medio non est quidquam, inopem, appetitus expertem, eum ego dico bráhmanam.</p>
<p><a class="sc" id="422" data-uid="dhp422"></a>Tauri (instar), eximium, heroem, magnum vatem, concupiscentiæ expertem, lautum, sapientem, eum ego dico bráhmanam.</p>
<p><a class="sc" id="423" data-uid="dhp423"></a>Pristinas commorationes qui novit et coelum tartarumque perspicit, item generationis interitum (qui) adeptus (et) cognitione confectus (est) anachoreta,—omni confectione confectum, eum ego dico bráhmanam.</p>
</blockquote>
<footer>
<p>Translated by: <span class="author">V. Fausböll</span></p>
<p><cite class="book" translate="no">Dhammapadam</cite></p>
<p>Ex Tribus Codicibus Hauniensibus. Palice edidit, latine vertit, excerptis ex commentario Palico. Notisque illustravit. MDCCCLV</p>
<p>Book digitized by Google and uploaded to the Internet Archive by user tpb</p>
<p>You can dowload a scan of the original text at: <a href="https://archive.org/details/dhammapadampali00unkngoog">https://archive.org/details/dhammapadampali00unkngoog</a>.</p>
<p>Prepared for SuttaCentral by <span class="editor">Anagarika Sabbamitta</span>.</p>
</footer>
</article>
</body>
</html>
