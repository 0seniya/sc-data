<!DOCTYPE html>
<html>
<head>
<title></title>
<meta charset="UTF-8">
<meta name="author" content="Ajahn Hiriko">
</head>
<body>
<div id="text" lang="sl">
<section class="sutta" id="dhp273-289">
<article>
<div class="hgroup">
<p class="division">Dhammapada</p>
<h1>Magga Vagga—Pot</h1>
</div>
<blockquote class="gatha">
<p><a class="ah" data-uid="dhp273" id="273"></a>Najboljša pot je&nbsp;osemčlena,<br>
najboljši izrek je&nbsp;štiričlen,<br>
najboljše stenje je&nbsp;brezželjnost,<br>
kdor vidi, je najboljši med ljudmi.</p>
<p><a class="ah" data-uid="dhp274" id="274"></a>T o je edina pot, nobena druga<br>
na vodi k čistemu spoznanju–<br>
pojdite po tej poti<br>
od nevednosti k svobodi!</p>
<p><a class="ah" data-uid="dhp275" id="275"></a>Ko sem si izvlekel trne,<br>
sem začel kazati pot,<br>
kdor gre po njej, kdor ji sledi,<br>
bo dosegel konec&nbsp;dukkhe.</p>
<p><a class="ah" data-uid="dhp276" id="276"></a>Vsak naj gre sam na pot,<br>
saj&nbsp;buddhe&nbsp;so le učitelji–<br>
kdor zbrano ji sledi,<br>
se bo&nbsp;Māre&nbsp;osvobodil.</p>
<p><a class="ah" data-uid="dhp277" id="277"></a>Kdor zares spozna,<br>
da je vse minljivo,<br>
bo zapustil&nbsp;dukkho&nbsp;–<br>
to je pot očiščenja.</p>
<p><a class="ah" data-uid="dhp278" id="278"></a>Kdor zares spozna,<br>
da je vse boleče,<br>
bo zapustil&nbsp;dukkho&nbsp;–<br>
to je pot očiščenja.</p>
<p><a class="ah" data-uid="dhp279" id="279"></a>Kdor zares spozna,<br>
da je vse privid,<br>
bo zapustil&nbsp;dukkho&nbsp;–<br>
to je pot očiščenja.</p>
<p><a class="ah" data-uid="dhp280" id="280"></a>Če mlad in močan človek<br>
zamudi vse priložnosti<br>
in živi len in neodločen,<br>
na bo spoznal modrosti.</p>
<p><a class="ah" data-uid="dhp281" id="281"></a>Zavedaj se besed, obvladaj misli,<br>
tvoja dejanja naj bodo brez zla!<br>
Očisti misli, besede in dejanja,<br>
pojdi po poti, ki jo učijo modri!</p>
<p><a class="ah" data-uid="dhp282" id="282"></a>Zbranost vodi v modrost,<br>
modrosti ni brez zbranosti.<br>
Kdo ve, kako modrost nastane<br>
in kako se izgubi–<br>
naj se poda na tisto pot,<br>
ki vodi v modrost.</p>
<p><a class="ah" data-uid="dhp283" id="283"></a>Posekaj gozd strasti, ne pa dreves,<br>
saj v takem gozdu je nevarnost!<br>
Posekajte vse strasti in želje,<br>
zapustite gozd strasti!</p>
<p><a class="ah" data-uid="dhp284" id="284"></a>Dokler ne uničiš vseh želja,<br>
vseh navezanosti na ljudi,<br>
tako dolgo boš še nesvoboden,<br>
kot teliček, ki odvisen je od krave.</p>
<p><a class="ah" data-uid="dhp285" id="285"></a>Posekaj vso navezanost,<br>
kot bi odtrgal jesenski lotos!<br>
Podaj se na pot miru,<br>
ki vodi v&nbsp;nibbāno!</p>
<p><a class="ah" data-uid="dhp286" id="286"></a>Tukaj bom živel v deževju,<br>
tam pa poleti in pozimi–<br>
tako bedak razmišlja,<br>
ki se ne zaveda smrti.</p>
<p><a class="ah" data-uid="dhp287" id="287"></a>Človek, ki je poln želja&nbsp;<br>
in razmišlja o bogastvu in sinovih,<br>
odnese smrt kot hudournik,<br>
ki odplavi spečo vas.</p>
<p><a class="ah" data-uid="dhp288" id="288"></a>Sinovi ga je ne ščitijo,<br>
ne oče ne sorodniki,<br>
saj kogar odnese smrt,<br>
zanj ni več pomoči.</p>
<p><a class="ah" data-uid="dhp289" id="289"></a>Zato naj modrec,<br>
ki te svet zares pozna,<br>
hitro očisti pot<br>
in gre v&nbsp;nibbāno!</p>
</blockquote>
</article>
<aside id="metaarea">
<p>Translated by <span class="author">Ajahn Hiriko</span></p>
<p>Used with kind permission from the author.</p>
<p>Taken from: <a href="http://www.slo-theravada.org/">http://www.slo-theravada.org/</a>.</p>
<p>Prepared for SuttaCentral by <span class="editor">Alfred Conlan.</span></p>
</aside>
</section>
</div>
</body>
</html>
