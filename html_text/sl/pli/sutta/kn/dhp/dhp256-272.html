<!DOCTYPE html>
<html>
<head>
<title></title>
<meta charset="UTF-8">
<meta author="Ajahn Hiriko">
</head>
<body>
<div id="text" lang="sl">
<section class="sutta" id="dhp256-272">
<article>
<div class="hgroup">
<p class="division">Dhammapada</p>
<h1>Dhammaṭṭha Vagga—Pravičnost</h1>
</div>
<blockquote class="gatha">
<p><a class="ah" data-uid="dhp256" id="256"></a>Kdor presoja le po zakonih,<br>
še ni pravičnik–<br>
modrec presodi oboje,<br>
tako dobro kakor zlo.</p>
<p><a class="ah" data-uid="dhp257" id="257"></a>Kdor je enak do vseh ljudi,<br>
moder in nepristranski,<br>
kdor je čuvaj&nbsp;dhamme,<br>
ta pravi je pravičnik.</p>
<p><a class="ah" data-uid="dhp258" id="258"></a>Kdor samo veliko govori,&nbsp;<br>
še ni zares učen–<br>
učenjak je poln miru,<br>
brez strahu je in sovraštva.</p>
<p><a class="ah" data-uid="dhp259" id="259"></a>Kdor samo učeno govori,<br>
še ne pozna resnice,<br>
kdor pa sliši par besed<br>
in takoj rázume&nbsp;dhammo<br>
in živí v skladu z njo–<br>
ta pravi je pravičnik.</p>
<p><a class="ah" data-uid="dhp260" id="260"></a>Kdor je siv in ves postaran,<br>
še ni »star modrijan«–<br>
tak človek je zastonj živel,<br>
saj z leti je le ostarel.</p>
<p><a class="ah" data-uid="dhp261" id="261"></a>Kdor pozna&nbsp;dhammo&nbsp;in resnico,<br>
kdor je nenasilen, zadržan,<br>
je pravi modrec, brez napak–<br>
pravijo mu »star modrijan«.</p>
<p><a class="ah" data-uid="dhp262" id="262"></a>Kdor je lep in ves prijazen,<br>
v srcu pa zavisten,&nbsp;guljufiv,<br>
poln pohlepa in želja–<br>
ne bo nikoli dober človek.</p>
<p><a class="ah" data-uid="dhp263" id="263"></a>Kdor pa je odpravil vse napake<br>
in izkoreninil zlo,<br>
tak modrec se nikoli ne jezi,<br>
dober je in poln vrlin.</p>
<p><a class="ah" data-uid="dhp264" id="264"></a>Če se lažnivec obrije,<br>
še ne postane&nbsp;bhikkhu&nbsp;–<br>
kako naj se poda na pot resnice,<br>
če je poln pohlepa in želja?</p>
<p><a class="ah" data-uid="dhp265" id="265"></a>Kdor pa pomiri vse zlo,<br>
tako veliko kakor malo,<br>
tak človek se imenuje&nbsp;bhikkhu,<br>
saj je poln miru in onkraj zla.</p>
<p><a class="ah" data-uid="dhp266" id="266"></a>Kdor se preživlja z beračenjem,<br>
še ne postane&nbsp;bhikkhu,<br>
kajti&nbsp;bhikkhu&nbsp;sprejme&nbsp;dhammo<br>
in ne samo beračenja.</p>
<p><a class="ah" data-uid="dhp267" id="267"></a>Kdor se zaveda vseh dejanj,<br>
kdor je onkraj dobrega in zla<br>
in zares razume svet–<br>
tak človek se imenuje&nbsp;bhikkhu.</p>
<p><a class="ah" data-uid="dhp268" id="268"></a>Zmeden nevednež, ki molči,<br>
še ni tih mislec, modrijan,<br>
kajti modrec sprejme dobro<br>
in se izogne vsemu zlu.</p>
<p><a class="ah" data-uid="dhp269" id="269"></a>Kdor loči zlo od dobrega,<br>
je tih mislec, modrijan,<br>
kdor pozna oba svetova,<br>
je pravi&nbsp;muni, modrijan.</p>
<p><a class="ah" data-uid="dhp270" id="270"></a>Kdor ubija živa bitja,<br>
ne bo nikoli&nbsp;ariya,<br>
kdor pa je onkraj vsega zla,<br>
je resnični&nbsp;ariya.</p>
<p><a class="ah" data-uid="dhp271" id="271"></a>Ne obredi ne pravila<br>
ne veliko znanje<br>
ne izkušnja zbranosti<br>
in življenje v samoti</p>
<p><a class="ah" data-uid="dhp272" id="272"></a>ne sreča brez želja,<br>
ki ljudje je ne poznajo–<br>
nič naj te ne zadovolji,<br>
dokler se ne očistiš vsega zla.</p>
</blockquote>
</article>
<aside id="metaarea">
<p>Translated by <span class="author">Ajahn Hiriko</span></p>
<p>Used with kind permission from the author.</p>
<p>Taken from: <a href="http://www.slo-theravada.org/" target="_blank">http://www.slo-theravada.org/</a>.</p>
<p>Prepared for SuttaCentral by <span class="editor">Alfred Conlan.</span></p>
</aside>
</section>
</div>
</body>
</html>
