<!DOCTYPE html>
<html>
<head>
<title></title>
<meta charset="UTF-8">
<meta author="Ajahn Hiriko">
</head>
<body>
<div id="text" lang="sl">
<section class="sutta" id="dhp290-305">
<article>
<div class="hgroup">
<p class="division">Dhammapada</p>
<h1>Pakiṇṇaka Vagga—Razni izreki</h1>
</div>
<blockquote class="gatha">
<p><a class="ah" data-uid="dhp290" id="290"></a>Če lahko zamenjaš<br>
majhne užitke za veliko srečo,<br>
bodi moder—pusti užitke<br>
in spoznaj veliko srečo!</p>
<p><a class="ah" data-uid="dhp291" id="291"></a>Kdor razmišlja le o lastni sreči,<br>
drugim pa povzroči trpljenje,<br>
se zla ne bo osvobodil,<br>
saj je ves ovit v sovraštvo.</p>
<p><a class="ah" data-uid="dhp292" id="292"></a>Kdor se izogne vsem dolžnostim<br>
in počne samó neumnosti,<br>
je nepazljiv in domišljav–<br>
odnesel ga bo tok želja.</p>
<p><a class="ah" data-uid="dhp293" id="293"></a>Kdor pa jasno se zaveda<br>
prav vseh svojih dejanj,<br>
vedno opravi vse dolžnosti<br>
in ne počne neumnosti–<br>
kdor je buden in pazljiv,<br>
bo svoboden od želja.</p>
<p><a class="ah" data-uid="dhp294" id="294"></a>Ubil si mater in očeta<br>
in dva bojevita kralja,<br>
uničil je deželo in ministra–<br>
brāhmana&nbsp;je onkraj zmede in trpljenja!</p>
<p><a class="ah" data-uid="dhp295" id="295"></a>Ubil je mater in očeta<br>
in dva bojevita kralja,<br>
prehodil je nevarno pot–<br>
brāhmana&nbsp;gre brez strahu!</p>
<p><a class="ah" data-uid="dhp296" id="296"></a>Učenci&nbsp;Gotame&nbsp;so vedno budni,<br>
resnično budni so učenci&nbsp;Gotame,<br>
saj neprestano, dan in noč,<br>
razmišljajo o&nbsp;buddhi.</p>
<p><a class="ah" data-uid="dhp297" id="297"></a>Učenci&nbsp;Gotame&nbsp;so vedno budni,<br>
resnično budni so učenci&nbsp;Gotame,<br>
saj neprestano, dan in noč,<br>
razmišljajo o&nbsp;dhammi.</p>
<p><a class="ah" data-uid="dhp298" id="298"></a>Učenci&nbsp;Gotame&nbsp;so vedno budni,<br>
resnično budni so učenci&nbsp;Gotame,<br>
saj neprestano, dan in noč,<br>
razmišljajo o&nbsp;sanghi.</p>
<p><a class="ah" data-uid="dhp299" id="299"></a>Učenci&nbsp;Gotame&nbsp;so vedno budni,<br>
resnično budni so učenci&nbsp;Gotame,<br>
saj neprestano, dan in noč,<br>
zavedajo svojih dejanj.</p>
<p><a class="ah" data-uid="dhp300" id="300"></a>Učenci&nbsp;Gotame&nbsp;so vedno budni,<br>
resnično budni so učenci&nbsp;Gotame,<br>
saj neprestano, dan in noč,<br>
živijo v nenasilju.</p>
<p><a class="ah" data-uid="dhp301" id="301"></a>Učenci&nbsp;Gotame&nbsp;so vedno budni,<br>
resnično budni so učenci&nbsp;Gotame,<br>
saj neprestano, dan in noč,<br>
razvijajo modrost in zbranost.</p>
<p><a class="ah" data-uid="dhp302" id="302"></a>Težko je zapustiti svet,<br>
težko je živeti med ljudmi,<br>
popotnik v&nbsp;samsāri<br>
zares težko živi–<br>
zato ne bodite popotniki,<br>
zapustite&nbsp;samsāro.</p>
<p><a class="ah" data-uid="dhp303" id="303"></a>Kdor je vztrajen in poln vrlin,<br>
bo kmalu slaven in bogat–<br>
kamorkoli gre tak človek,<br>
ga ljudje spoštujejo.</p>
<p><a class="ah" data-uid="dhp304" id="304"></a>Dobre ljudi povsod opazijo<br>
kot zasnežene vrhove&nbsp;Himālaye,<br>
zli pa se v temi skrivajo<br>
kot ponoči izstreljene puščice.</p>
<p><a class="ah" data-uid="dhp305" id="305"></a>Vsak naj sam živi,<br>
sam naj se vedno trudi–<br>
kdor sam sebe obvladuje,<br>
srečno živi v samoti.</p>
</blockquote>
</article>
<aside id="metaarea">
<p>Translated by <span class="author">Ajahn Hiriko</span></p>
<p>Used with kind permission from the author.</p>
<p>Taken from: <a href="http://www.slo-theravada.org/" target="_blank">http://www.slo-theravada.org/</a>.</p>
<p>Prepared for SuttaCentral by <span class="editor">Alfred Conlan.</span></p>
</aside>
</section>
</div>
</body>
</html>
