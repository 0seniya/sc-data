
<!DOCTYPE HTML>
<html>
<head>
<title></title>
<meta charset="UTF-8">
<meta author="Ajahn Hiriko">
</head>

<body>
<div id="text" lang="sl">
<section class="sutta" id="sn12.40">
<article>
<div class="hgroup">
<p class="division">Samyutta Nikāya</p>
<h1>12:40  Cetanā Sutta—Hotenje (3)</h1>
</div>
<p>Pri Savatthīju. “Menihi, kar posameznik namerava in kar načrtuje in k čemerkoli ima nagnjenje, to postane temelj za vzdrževanje zavedanja. Ko obstaja temelj, je tu tudi podpora za osnovanje zavedanja. Ko je zavedanje osnovano in pride do njegove rasti, je tu nagnjenost. Ko je tu nagnjenost je tu prihajanje in odhajanje. Ko je tu prihajanje in odhajanje, je tu umiranje in ponovno rojevanje. Ko je tu umiranje in ponovno rojevanje, bo nastalo bodoče rojstvo, staranje in smrt, žalost, objokovanje, bolečina, potrtost in obup. Takšen je izvor vse te množice trpljenja. </p>
<p>“ Če, menihi, posameznik ne namerava in ne načrtuje, vendar pa ima še vedno nagnjenje k nečemu, to postane temelj za vzdrževanje zavedanja. Ko obstaja temelj, je tu podpora za osnovanje zavedanja…. Takšen je izvor vse te množice trpljenja. </p>
<p>“ Vendar, menihi, ko posameznik ne namerava in ne načrtuje in nima nagnjenja k ničemer, ne obstaja temelj za vzdrževanje zavedanja. Ko ni temelja, ni podpore za osnovanje zavedanja. Ko zavedanje ni osnovano in ne pride do njegove rasti, ni nagnjenosti. Ko ni nagnjenosti, ni prihajanja in odhajanja. Ko ni prihajanja in odhajanja, ni umiranja in ponovnega rojevanja. Ko ni umiranja in ponovnega rojevanja, preneha bodoče rojstvo, staranje in smrt, žalost, objokovanje, bolečina, potrtost in obup. Takšno je prenehanje vse te množice trpljenja.” </p>
</article>
<aside id="metaarea">
<p>Translated by <span class="author">Ajahn Hiriko</span></p>
<p>Used with kind permission from the author.</p>
<p>Taken from: <a href="http://www.slo-theravada.org/" target="_blank">http://www.slo-theravada.org/</a>.</p>
<p>Prepared for SuttaCentral by <span class="editor">Alfred Conlan.</span></p>
</aside>
</section>
</div>
</body>
</html>