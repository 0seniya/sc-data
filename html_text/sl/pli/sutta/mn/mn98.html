<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Božič'>
</head>
<body>
<article id='mn98' lang='sl'>
<header>
<ul>
<li class='division' lang='pli' translate='no'>Majjhima Nikāya</li>
</ul>
<h1>98 Vāseṭṭha Sutta—Vāseṭṭhi</h1>
</header>
<p><a class='ref ah' id='ah1~1' href='#ah1~1'>Hiri-bh 1~1</a>Tako sem slišal. Nekoč je Blaženi živel pri Icchānangali, v gozdu blizu Icchānangala.</p>
<p><a class='ref ah' id='ah2~2' href='#ah2~2'>Hiri-bh 2~2</a>Ob tej priložnosti so se številni dobro znani, premožni brahmini zadrževali v Icchānangali, na primer, brahmin Cankī, brahmin Tārukkha, brahmin Pokkharasāti, brahmin Jāṇussoṇi, brahmin Todeyya, in drugi dobro znani, premožni brahmini.</p>
<p><a class='ref ah' id='ah3~3' href='#ah3~3'>Hiri-bh 3~3</a>Ko sta brahminska študenta Vāseṭṭha in Bhāradvāja hodila in popotovala za vadbo je med njima nastal ta razgovor: “<strong>Kako je nekdo brahmin</strong>?” Brahminski študent Bhāradvāja je rekel: “Ko je nekdo dobro rojen na obe strani, čistega materinskega in očetovskega porekla sedem generacij nazaj, neizpodbitnega in brezhibnega glede rojstva, potem je ta brahmin.” Brahminski študent Vāseṭṭha je rekel “Ko je nekdo kreposten in izvaja običaje, potem je ta brahmin.”</p>
<p><a class='ref ah' id='ah4~4' href='#ah4~4'>Hiri-bh 4~4</a>Toda brahminski študent Bhāradvāja ni mogel prepričati brahminskega študenta Vāseṭṭha, niti ni mogel brahminski študent Vāseṭṭha prepričati brahminskega študenta Bhāradvāja.</p>
<p><a class='ref ah' id='ah5~5' href='#ah5~5'>Hiri-bh 5~5</a>Potem je brahminski študent Vāseṭṭha nagovoril brahminskega študenta Bhāradvāja: “Gospod, samotar Gotama, sin Sakyanov, ki je šel naprej od doma v brezdomstvo iz klana Sakyan, živi v Icchānangali, v gozdu blizu Icchānangala. Dobra novica o mojstru Gotami se je razširila glede tega: ‘Ta Blaženi je popoln, popolnoma prebujen, popoln v pravem znanju in obnašanju, vzvišen, poznavalec svetov, neprimerljiv vodja oseb, ki jih je potrebno obvladati, učitelj bogov in ljudi, prebujen, blažen.’ Pridi, Bhāradvāja, pojdiva do samotarja Gotama in ga vprašajva o tej stvari. Tako kot odgovori, tako si bova zapomnila.”—“Da, gospod,” je odgovoril brahminski študent Bhāradvāja.</p>
<p><a class='ref ah' id='ah6~6' href='#ah6~6'>Hiri-bh 6~6</a>Potem sta dva brahminska študenta, Vāseṭṭha in Bhāradvāja, odšla do Blaženega in izmenjala z njim pozdrave. Ko je bil ta vljuden in prijazen pogovor končan, sta sedla na stran in brahminski študent Vāseṭṭha je nagovoril Blaženega v verzih:</p>
<p><a class='ref ah' id='ah7~7' href='#ah7~7'>Hiri-bh 7~7</a><span class='speaker'>Vāseṭṭha</span></p>
<blockquote class='gatha'>
<p><a class='ref ah' id='ah1~8' href='#ah1~8'>Hiri-bh 1~8</a>“Za oba priznavajo, da imava<br>
znanje o treh Vedah,<br>
ker jaz sem učenec Pokkharasātija<br>
in on učenec Tārukkha.</p>
<p><a class='ref ah' id='ah2~9' href='#ah2~9'>Hiri-bh 2~9</a>Dosegla sva popolno mojstrstvo<br>
čez vse, kar učijo učenjaki Ved;<br>
izkušena v filologiji in gramatiki<br>
sva enaka najinim učiteljem v razpravah.</p>
<p><a class='ref ah' id='ah3~10' href='#ah3~10'>Hiri-bh 3~10</a>Med nama je nastal spor, Gotama,<br>
glede vprašanja rojstva in razreda:<br>
Bhāradvāja pravi, da si brahmin z rojstvom,<br>
medtem ko jaz trdim, da postaneš brahmin s svojim delovanjem.<br>
To, o modrec, je najin spor.</p>
<p><a class='ref ah' id='ah4~11' href='#ah4~11'>Hiri-bh 4~11</a>Ker nihče od naju ni mogel prepričati drugega,<br>
ali ga pripraviti, da sprejme poudarek njegovega pogleda,<br>
sva prišla, da te povprašava, gospod,<br>
ki na široko slaven si kot Buddha.</p>
<p><a class='ref ah' id='ah5~12' href='#ah5~12'>Hiri-bh 5~12</a>Kot ljudje s svojimi dlanmi obrnjenimi<br>
proti luni, ko ta doseže polnost,<br>
tako te v svetu častijo<br>
in se ti klanjajo, Gotama.</p>
<p><a class='ref ah' id='ah6~13' href='#ah6~13'>Hiri-bh 6~13</a>Tako te sedaj sprašujeva, Gotama,<br>
oko vstalo v svet:<br>
je brahmin ta z rojstvom ali z delovanjem?<br>
Razloži nam, ki ne vemo,<br>
kako bi lahko prepoznali brahmina.”</p>
<p><a class='ref ah' id='ah8~14' href='#ah8~14'>Hiri-bh 8~14</a><span class='speaker'>Buddha</span></p>
<p><a class='ref ah' id='ah7~15' href='#ah7~15'>Hiri-bh 7~15</a>“Pojasnil vama bom, kot v resnici so,<br>
Vāseṭṭha,” je rekel Blaženi,<br>
“splošne razdelitve živih bitij;<br>
ker mnogo vrst je rojstev.</p>
<p><a class='ref ah' id='ah8~16' href='#ah8~16'>Hiri-bh 8~16</a>Spoznaj najprej travo in drevesa:<br>
čeprav jim manjka samozavedanje,<br>
je njihovo rojstvo njihov razločevalni znak;<br>
ker mnogo vrst je rojstev.</p>
<p><a class='ref ah' id='ah9~17' href='#ah9~17'>Hiri-bh 9~17</a>Naslednji pridejo molji in metulji<br>
in tako dalje do mravelj:<br>
njihovo rojstvo je njihov razločevalni znak;<br>
ker mnogo vrst je rojstev.</p>
<p><a class='ref ah' id='ah10~18' href='#ah10~18'>Hiri-bh 10~18</a>Potem spoznajta vrste štirinožcev<br>
[različnih vrst], majhne in velike:<br>
njihovo rojstvo je njihov razločevalni znak;<br>
ker mnogo vrst je rojstev.</p>
<p><a class='ref ah' id='ah11~19' href='#ah11~19'>Hiri-bh 11~19</a>Spoznajta tiste, katerih trebuh so njihove noge,<br>
to je, razred dolgohrbtih kač:<br>
njihovo rojstvo je njihov razločevalni znak;<br>
ker mnogo vrst je rojstev.</p>
<p><a class='ref ah' id='ah12~20' href='#ah12~20'>Hiri-bh 12~20</a>Spoznajta tudi v vodi bivajoče ribe,<br>
ta pašnik v tekočem svetu:<br>
njihovo rojstvo je njihov razločevalni znak;<br>
ker mnogo vrst je rojstev.</p>
<p><a class='ref ah' id='ah13~21' href='#ah13~21'>Hiri-bh 13~21</a>Naslednje spoznajta ptice, ki so na poti s krili,<br>
ko se gibljejo po širnem nebu:<br>
njihovo rojstvo je njihov razločevalni znak;<br>
ker mnogo vrst je rojstev.</p>
<p><a class='ref ah' id='ah14~22' href='#ah14~22'>Hiri-bh 14~22</a>Medtem ko v teh rojstvih razlike<br>
v rojstvu napravijo njihov razločevalni znak,<br>
pri ljudeh nobena razlika v rojstvu<br>
ne napravi razločevalnega znaka v njih.</p>
<p><a class='ref ah' id='ah15~23' href='#ah15~23'>Hiri-bh 15~23</a>Niti v laseh niti v glavi<br>
niti v ušesih niti v očeh<br>
niti v ustih niti v nosu<br>
niti na ustnicah niti v obrvih;</p>
<p><a class='ref ah' id='ah16~24' href='#ah16~24'>Hiri-bh 16~24</a>Niti v ramenih ali vratu,<br>
niti v trebuhu ali hrbtu<br>
niti v zadnjici ali prsih<br>
niti v anusu ali genitalijah;</p>
<p><a class='ref ah' id='ah17~25' href='#ah17~25'>Hiri-bh 17~25</a>Niti v rokah niti v nogah<br>
niti v prstih ali nohtih<br>
niti v kolenih niti v stegnih<br>
niti v svoji barvi ali v glasu:<br>
tukaj rojstvo ne napravi nobenega razločevalnega znaka,<br>
kot je to pri drugih vrstah rojstev.</p>
<p><a class='ref ah' id='ah18~26' href='#ah18~26'>Hiri-bh 18~26</a>V človeških telesih samih po sebi<br>
ni najti nič razlikovalnega.<br>
Različnost med človeškimi bitji<br>
je čisto govorna oznaka.</p>
<p><a class='ref ah' id='ah19~27' href='#ah19~27'>Hiri-bh 19~27</a>Kdor se preživlja med ljudmi<br>
s kmetijstvom, zanj bi moral vedeti,<br>
da je kmet, Vāseṭṭha,<br>
ne pabrahmin.</p>
<p><a class='ref ah' id='ah20~28' href='#ah20~28'>Hiri-bh 20~28</a>Kdor se preživlja med ljudmi<br>
z različnimi rokodelstvi, zanj bi moral vedeti,<br>
da je rokodelec,Vāseṭṭha,<br>
ne pabrahmin.</p>
<p><a class='ref ah' id='ah21~29' href='#ah21~29'>Hiri-bh 21~29</a>Kdor se preživlja med ljudmi<br>
s trgovino, bi moral vedeti,<br>
da je trgovec, Vāseṭṭha,<br>
ne pabrahmin.</p>
<p><a class='ref ah' id='ah22~30' href='#ah22~30'>Hiri-bh 22~30</a>Kdor se preživlja med ljudmi<br>
s služenjem drugih, bi moral vedeti,<br>
da je služabnik, Vāseṭṭha,<br>
ne pabrahmin.</p>
<p><a class='ref ah' id='ah23~31' href='#ah23~31'>Hiri-bh 23~31</a>Kdor se preživlja med ljudmi<br>
s krajo, bi moral vedeti,<br>
da je tat, Vāseṭṭha,<br>
ne pabrahmin.</p>
<p><a class='ref ah' id='ah24~32' href='#ah24~32'>Hiri-bh 24~32</a>Kdor se preživlja med ljudmi<br>
z lokostrelstvom, bi moral vedeti,<br>
da je vojak, Vāseṭṭha,<br>
ne pabrahmin.</p>
<p><a class='ref ah' id='ah25~33' href='#ah25~33'>Hiri-bh 25~33</a>Kdor se preživlja med ljudmi<br>
z duhovništvom, bi moral vedeti,<br>
da je duhovnik, Vāseṭṭha,<br>
ne pabrahmin.</p>
<p><a class='ref ah' id='ah26~34' href='#ah26~34'>Hiri-bh 26~34</a>Kdorkoli vlada med ljudmi,<br>
mestu in kraljestvu, bi moral vedeti,<br>
da je vladar, Vāseṭṭha,<br>
ne pabrahmin.</p>
<p><a class='ref ah' id='ah27~35' href='#ah27~35'>Hiri-bh 27~35</a>Ne imenujem za brahmina nekoga<br>
zaradi njegovega izvora in porekla.<br>
Če se motnje še vedno skrivajo v njem,<br>
je on samo tisti, ki pravi ‘Gospod.’<br>
Kdor je brez motenj in ni več navezan:<br>
ta je tisti, ki ga imam za brahmina.</p>
<p><a class='ref ah' id='ah28~36' href='#ah28~36'>Hiri-bh 28~36</a>Kdor je odrezal vse ovire<br>
in ga tesnoba več ne pretresa,<br>
ki je premagal vse vezi, je nevezan:<br>
ta je tisti, ki ga imam za brahmina.</p>
<p><a class='ref ah' id='ah29~37' href='#ah29~37'>Hiri-bh 29~37</a>Kdor je odrezal vsak jermen in jermenček,<br>
in tudi uzde in zadržke,<br>
čigar kletka je odprta, prebujeni:<br>
ta je tisti, ki ga imam za brahmina.</p>
<p><a class='ref ah' id='ah30~38' href='#ah30~38'>Hiri-bh 30~38</a>Kdor vztraja brez sledi sovraštva,<br>
zlorabe, nasilja in tudi suženjstva,<br>
z močjo potrpežljivosti dobro razporejene:<br>
ta je tisti, ki ga imam za brahmina.</p>
<p><a class='ref ah' id='ah31~39' href='#ah31~39'>Hiri-bh 31~39</a>Kdor ne vzplameni z jezo,<br>
je usmiljen, kreposten in skromen,<br>
obvladan, nosi svoje poslednje telo:<br>
ta je tisti, ki ga imam za brahmina.</p>
<p><a class='ref ah' id='ah32~40' href='#ah32~40'>Hiri-bh 32~40</a>Kdor se, kakor dež na lokvanjeve liste,<br>
ali gorčično seme na konici šila,<br>
čutnih užitkov sploh ne oprijema:<br>
ta je tisti, ki ga imam za brahmina.</p>
<p><a class='ref ah' id='ah33~41' href='#ah33~41'>Hiri-bh 33~41</a>Kdor pozna tu v sebi<br>
uničenje vsega trpljenja,<br>
z bremenom odloženim in neodvisen:<br>
ta je tisti, ki ga imam za brahmina.</p>
<p><a class='ref ah' id='ah34~42' href='#ah34~42'>Hiri-bh 34~42</a>Kdor z globokim razumevanjem, moder,<br>
lahko pove za pot iz ne-poti<br>
in je dosegel najvišji cilj:<br>
ta je tisti, ki ga imam za brahmina.</p>
<p><a class='ref ah' id='ah35~43' href='#ah35~43'>Hiri-bh 35~43</a>Daleč tako od gospodarjev<br>
kot teh, ki so šli v brezdomstvo,<br>
ki pohajajo brez doma ali želja:<br>
ta je tisti, ki ga imam za brahmina.</p>
<p><a class='ref ah' id='ah36~44' href='#ah36~44'>Hiri-bh 36~44</a>Kdor je odložil palico<br>
proti vsem bitjem, slabotnim ali krepkim,<br>
ki ne ubije ali da ubiti:<br>
ta je tisti, ki ga imam za brahmina.</p>
<p><a class='ref ah' id='ah37~45' href='#ah37~45'>Hiri-bh 37~45</a>Kdor ni nasprotnik med nasprotniki,<br>
miroljuben med temi predanimi nasilju,<br>
kdor se ne naveže med temi, ki so navezani:<br>
ta je tisti, ki ga imam za brahmina.</p>
<p><a class='ref ah' id='ah38~46' href='#ah38~46'>Hiri-bh 38~46</a>Kdor je odvrgel vse poželenje in sovraštvo,<br>
odvrgel domišljavost in prezir,<br>
kakor gorčično seme na konici šila:<br>
ta je tisti, ki ga imam za brahmina.</p>
<p><a class='ref ah' id='ah39~47' href='#ah39~47'>Hiri-bh 39~47</a>Kdor izreče govor brez osornosti,<br>
polnega pomena, vedno resničnega,<br>
ki ne škoduje nikomur:<br>
ta je tisti, ki ga imam za brahmina.</p>
<p><a class='ref ah' id='ah40~48' href='#ah40~48'>Hiri-bh 40~48</a>Kdor v svetu ne bo nikdar vzel<br>
kar ni dano, dolgo ali kratko,<br>
majhno ali veliko ali lepo ali grdo:<br>
ta je tisti, ki ga imam za brahmina.</p>
<p><a class='ref ah' id='ah41~49' href='#ah41~49'>Hiri-bh 41~49</a>Kdor nima več notranjega hrepenenja<br>
glede tega sveta ali naslednjega,<br>
ki živi brez hrepenenja in je neodvisen:<br>
ta je tisti, ki ga imam za brahmina.</p>
<p><a class='ref ah' id='ah42~50' href='#ah42~50'>Hiri-bh 42~50</a>Kdor se več ne vdaja užitkom,<br>
in ne zmedenosti, ker ve;<br>
kdor je pridobil odločno hojo v nesmrtnost:<br>
ta je tisti, ki ga imam za brahmina.</p>
<p><a class='ref ah' id='ah43~51' href='#ah43~51'>Hiri-bh 43~51</a>Kdor je presegel vse vezi<br>
o obojem, odlikah in zlih delih,<br>
je brez skrbi, brez madeža in čist:<br>
ta je tisti, ki ga imam za brahmina.</p>
<p><a class='ref ah' id='ah44~52' href='#ah44~52'>Hiri-bh 44~52</a>Kdor, čist kot brezmadežna luna,<br>
je jasen in čvrst in v katerem<br>
sta radost in bitnost uničeni:<br>
ta je tisti, ki ga imam za brahmina.</p>
<p><a class='ref ah' id='ah45~53' href='#ah45~53'>Hiri-bh 45~53</a>Kdor je prešel onkraj močvirja,<br>
blata, saṁsāre, vse zablode,<br>
kdor je prišel na nasprotni breg<br>
in meditiral v jhānah,<br>
je nezmeden in nezbegan,<br>
dosegel Nibbāno skozi nenavezanost:<br>
ta je tisti, ki ga imam za brahmina.</p>
<p><a class='ref ah' id='ah46~54' href='#ah46~54'>Hiri-bh 46~54</a>Kdor je opustil čutne užitke<br>
in pohaja tukaj v brezdomstvu<br>
z uničenimi čutnimi željami in bitnostjo:<br>
ta je tisti, ki ga imam za brahmina.</p>
<p><a class='ref ah' id='ah47~55' href='#ah47~55'>Hiri-bh 47~55</a>Kdor je opustil tudi hrepenenje,<br>
in pohaja tu v brezdomstvu,<br>
z uničenim hrepenenjem in bitnostjo:<br>
ta je tisti, ki ga imam za brahmina.</p>
<p><a class='ref ah' id='ah48~56' href='#ah48~56'>Hiri-bh 48~56</a>Kdor pusti za sabo vse človeške vezi<br>
in odvrže vezi nebes,<br>
neodvisen od vseh vezi kjerkoli:<br>
ta je tisti, ki ga imam za brahmina.</p>
<p><a class='ref ah' id='ah49~57' href='#ah49~57'>Hiri-bh 49~57</a>Kdor pusti za sabo radost in nezadovoljstvo,<br>
kdor je hladen in brez navezanosti,<br>
junak, ki je presegel celi svet:<br>
ta je tisti, ki ga imam za brahmina.</p>
<p><a class='ref ah' id='ah50~58' href='#ah50~58'>Hiri-bh 50~58</a>Kdor ve, kako bitja minevajo<br>
in se ponovno pojavijo v mnogih načinih,<br>
se ne drži ničesar, je najvišji, buden:<br>
ta je tisti, ki ga imam za brahmina.</p>
<p><a class='ref ah' id='ah51~59' href='#ah51~59'>Hiri-bh 51~59</a>Katerega destinacija je neznana<br>
bogovom, duhovom in človeku,<br>
arahant z uničenimi vplivi:<br>
ta je tisti, ki ga imam za brahmina.</p>
<p><a class='ref ah' id='ah52~60' href='#ah52~60'>Hiri-bh 52~60</a>Kdor sploh nima ovir,<br>
spredaj, zadaj in v sredini,<br>
kdor je neoviran in ni več navezan:<br>
ta je tisti, ki ga imam za brahmina.</p>
<p><a class='ref ah' id='ah53~61' href='#ah53~61'>Hiri-bh 53~61</a>Vodja črede, popoln junak,<br>
veliki modrec, katerega zmaga je dobljena,<br>
nezmeden, očiščen, prebujen:<br>
ta je tisti, ki ga imam za brahmina.</p>
<p><a class='ref ah' id='ah54~62' href='#ah54~62'>Hiri-bh 54~62</a>Kdor pozna svoja mnogotera pretekla življenja<br>
in vidi nebesa in stanja bede,<br>
kdor je dosegel uničenje rojstva:<br>
ta je tisti, ki ga imam za brahmina.</p>
<p><a class='ref ah' id='ah55~63' href='#ah55~63'>Hiri-bh 55~63</a>Ker ime in klan sta dodeljena<br>
kot zgolj oznaki v svetu;<br>
izvirata v dogovorih,<br>
sta dodeljena tukaj in tam.</p>
<p><a class='ref ah' id='ah56~64' href='#ah56~64'>Hiri-bh 56~64</a>Za te, ki ne poznajo tega dejstva,<br>
so napačni pogledi že dolgo podlaga njihovih src.<br>
Ne vedoč, nam oznanijo:<br>
‘Nekdo je brahmin z rojstvom.’</p>
<p><a class='ref ah' id='ah57~65' href='#ah57~65'>Hiri-bh 57~65</a>Nekdo ni brahmin z rojstvom,<br>
niti z rojstvom ne-brahmina.<br>
Z dejanjem je nekdo brahmin,<br>
z dejanjem je nekdo ne-brahmin.</p>
<p><a class='ref ah' id='ah58~66' href='#ah58~66'>Hiri-bh 58~66</a>Ker ljudje so kmetje s svojimi dejanji,<br>
in s svojimi dejanji so tudi rokodelci;<br>
in ljudje so trgovci po svojih dejanjih,<br>
in s svojimi dejanji so tudi služabniki.</p>
<p><a class='ref ah' id='ah59~67' href='#ah59~67'>Hiri-bh 59~67</a>In ljudje so roparji po svojih dejanjih,<br>
in po svojih dejanjih so tudi vojaki;<br>
in ljudje so duhovniki po svojih dejanjih,<br>
in po svojih dejanjih so tudi vladarji.</p>
<p><a class='ref ah' id='ah60~68' href='#ah60~68'>Hiri-bh 60~68</a>Zaradi tega zares modri<br>
vidijo dejanje kot resnično je,<br>
modreci odvisnosti izviranja,<br>
izkušeni v dejanju in njegovih rezultatih.</p>
<p><a class='ref ah' id='ah61~69' href='#ah61~69'>Hiri-bh 61~69</a>Dejanje suče svet,<br>
dejanje spreminja to generacijo.<br>
Živa bitja so zvezana z dejanjem,<br>
kakor kolesa kočije z zatičem.</p>
<p><a class='ref ah' id='ah62~70' href='#ah62~70'>Hiri-bh 62~70</a>Asketizem, posvečeno življenje,<br>
samonadzor in notranja vadba–<br>
s tem nekdo postane brahmin,<br>
v tem leži najvišje brahminstvo.</p>
<p><a class='ref ah' id='ah63~71' href='#ah63~71'>Hiri-bh 63~71</a>Nekdo, ki ima trojno znanje,<br>
miroljuben, z vso bitnostjo uničeno:<br>
poznaj ga potemtakem, o Vāseṭṭha,<br>
kot Brahmo in Sakko, za te, ki razumejo.”</p>
</blockquote>
<p><a class='ref ah' id='ah14~72' href='#ah14~72'>Hiri-bh 14~72</a>Ko je bilo to rečeno, sta brahminska študenta Vāseṭṭha in Bhāradvāja rekla Blaženemu: “Veličastno, mojster Gotama! Veličastno, mojster Gotama! … Od danes se naj naju mojster Gotama zapomni kot laična privrženca, ki sta šla k njemu po zatočišče do konca življenja.”</p>
<footer>
<p>Translated by <span class='author'>Božič</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
