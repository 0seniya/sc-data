<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Božič'>
</head>
<body>
<article id='mn88' lang='sl'>
<header>
<ul>
<li class='division' lang='pli' translate='no'>Majjhima Nikāya</li>
</ul>
<h1>88 Bahitika Sutta—Plašč</h1>
</header>
<p><a class='ref ah' id='ah1' href='#ah1'>Hiri-bh 1</a>Tako sem slišal. Nekoč je Blaženi živel pri Sāvatthīju, v Jetajevem gozdičku Anāthapiṇḍikajevegaparka.</p>
<p><a class='ref ah' id='ah2' href='#ah2'>Hiri-bh 2</a>Bilo je jutro, ko se je častiti Ānanda oblekel in vzel svojo skledo in zunanje oblačilo in odšel v Sāvatthī po miloščino. Ko je hodil po miloščino v Sāvatthī in se vrnil, po svojem obroku hrane, je odšel v Vzhodni park, do palače Migārove matere, da bi prebil dan.</p>
<p><a class='ref ah' id='ah3' href='#ah3'>Hiri-bh 3</a>Ob tej priložnosti je kralj Kosale, Pasenadi, osedlal slona Ekapuṇḍarīka in opoldne odjahal iz Sāvatthīja. Videl je prihajati častitega Ānanda v daljavi in je vprašal ministra Sirivaḍḍha: “To je častiti Ānanda, ali ne?”—“Da, gospod, to je častiti Ānanda.”</p>
<p><a class='ref ah' id='ah4' href='#ah4'>Hiri-bh 4</a>Nato je kralj Kosale, Pasenadi rekel možu: “Pridi, dobri mož, pojdi do častitega Ānande in ga pozdravi v mojem imenu s tvojo glavo ob njegovih nogah, rekoč: ‘Častiti gospod, kralj Kosale, Pasenadi, vas pozdravlja s svojo glavo ob nogah častitega Ānande.’ Potem reci: ‘Častiti gospod, če častiti Ānanda nima nobenega nujnega posla, bi morda častiti Ānanda počakal za trenutek, iz sočutja.’”</p>
<p><a class='ref ah' id='ah5' href='#ah5'>Hiri-bh 5</a>“Da, gospod,” je mož odgovoril in odšel do častitega Ānande in ko se mu je poklonil, je stopil na stran in rekel častitemu Ānandi: “Častiti gospod, kralj Kosale, Pasenadi, te pozdravlja s svojo glavo ob nogah častitega Ānande in pravi: ‘Častiti gospod, če častiti Ānanda nima nobenega nujnega posla, bi morda častiti Ānanda počakal za trenutek, iz usmiljenja.’”</p>
<p><a class='ref ah' id='ah6' href='#ah6'>Hiri-bh 6</a>Častiti Ānanda se je strinjal v tišini. Kralj Pasenadi je odšel s slonom tako daleč, kot je slon lahko šel, potem pa je sestopil z njega in odšel peš do častitega Ānande. Ko ga je pozdravil, je stopil na stran in rekel častitemu Ānandi: “Če, častiti gospod, častiti Ānanda nima nobenega nujnega posla, bi bilo dobro, če bi šel na breg reke Aciravatī, iz usmiljenja.”</p>
<p><a class='ref ah' id='ah7' href='#ah7'>Hiri-bh 7</a>Častiti Ānanda se je strinjal v tišini. Odšel je na breg reke Aciravatī in sedel k vznožju drevesa na pripravljen sedež. Kralj Pasenadi je odšel s slonom tako daleč, kot je slon lahko šel, potem pa je sestopil in peš odšel do častitega Ānande. Ko ga je pozdravil je stopil na stran in rekel častitemu Ānandi: “Tukaj, častiti gospod, je odeja za slona. Naj častiti Ānanda sedi na njej.”</p>
<p>“Ni potrebe, veliki kralj. Sedi. Jaz sedim na svoji podlogi.”</p>
<p><a class='ref ah' id='ah8' href='#ah8'>Hiri-bh 8</a>Kralj Kosale, Pasenadi je sedel na pripravljen sedež in rekel: “Častiti Ānanda, <strong>ali bi se Blaženi vedel s telesom na tak način, da bi ga lahko grajali modri samotarji in brahmini</strong>?”</p>
<p>“Veliki kralj, Blaženi se ne bi vedel s telesom na tak način, da bi ga lahko grajali modri samotarji in brahmini.”</p>
<p>“Ali bi se Blaženi, častiti Ānanda, vedel z govorom … vedel z umom na tak način, da bi ga lahko grajali modri samotarji in brahmini?”</p>
<p>“Veliki kralj, Blaženi se ne bi vedel z govorom … vedel z umom na tak način, da bi ga lahko grajali modri samotarji in brahmini.”</p>
<p><a class='ref ah' id='ah9' href='#ah9'>Hiri-bh 9</a>“To je čudovito, to je neverjetno! Kar nismo mogli doseči z vprašanjem, je dosegel častiti Ānanda z odgovorom na vprašanje. Mi ne prepoznamo ničesar vrednega v hvali in graji drugih, ki jo govorijo neumne in nevedne osebe, ki govorijo, ne da bi to sami preiskali in ocenili; vendar mi prepoznamo kot dragoceno hvalo in grajo drugih, ki jo govorijo modre, inteligentne in ostroumne osebe, ki govorijo po tem, ko so to sami preiskali in ocenili.</p>
<p><a class='ref ah' id='ah10' href='#ah10'>Hiri-bh 10</a>Sedaj, častiti Ānanda, kakšno vrsto telesnega vedenja grajajo modri samotarji in brahmini?”</p>
<p>“Vsako telesno vedenje, ki je slabo, veliki kralj.”</p>
<p>“Sedaj, častiti Ānanda, kakšna vrsta telesnega vedenja je slaba?”</p>
<p>“Vsako telesno vedenje, ki je graje vredno, veliki kralj.”</p>
<p>“Sedaj, častiti Ānanda, kakšna vrsta telesnega vedenja je graje vredna?”</p>
<p>“Vsako telesno vedenje, ki prinaša trpljenje, veliki kralj.”</p>
<p>“Sedaj, častiti Ānanda, kakšna vrsta telesnega vedenja prinese trpljenje?”</p>
<p>“Vsako telesno vedenje, ki ima boleče rezultate, veliki kralj.”</p>
<p>“Sedaj, častiti Ānanda, kakšna vrsta telesnega vedenje ima boleče rezultate?”</p>
<p>“Vsako telesno vedenje, veliki kralj, ki vodi do svojega lastnega trpljenja ali do trpljenja drugih ali do trpljenja obeh in na račun katerega se povečajo slaba stanja in dobra stanja izginejo. Takšno telesno vedenje grajajo modri samotarji in brahmini, veliki kralj.”</p>
<p><a class='ref ah' id='ah11' href='#ah11'>Hiri-bh 11</a>“Sedaj, častiti Ānanda, kakšno vrsto govornega vedenja grajajo modri samotarji in brahmini?”</p>
<p>“Vsako govorno vedenje, ki je slabo … (dokončaj kot v §10, zamenjaj “govorno vedenje” za “telesno vedenje”) … ”</p>
<p><a class='ref ah' id='ah12' href='#ah12'>Hiri-bh 12</a>“Sedaj, častiti Ānanda, kakšno vrsto mentalnega vedenja grajajo modri samotarji in brahmini?”</p>
<p>“Vsako mentalno vedenje, ki je slabo … dokončaj kot v §10, zamenjaj “mentalno vedenje” za “telesno vedenje”) … ”</p>
<p><a class='ref ah' id='ah13' href='#ah13'>Hiri-bh 13</a>“Sedaj, častiti Ānanda, ali Blaženi hvali samo opuščanje vseh slabih stanj?”</p>
<p>“Tathāgata, veliki kralj, je opustil vsa slaba stanja in poseduje dobra stanja.”</p>
<p>14. “Sedaj, častiti Ānanda, kakšno vrsto telesnega vedenja ne grajajo modri samotarji in brahmini?”</p>
<p>“ Vsako telesno vedenje, ki je dobro, veliki kralj.”</p>
<p>“Sedaj, častiti Ānanda, kakšna vrsta telesnega vedenja je dobra?”</p>
<p>“Vsako telesno vedenje, ki je brez graje, veliki kralj.”</p>
<p>“Sedaj, častiti Ānanda, kakšna vrsta telesnega vedenja je brez graje?”</p>
<p>“Vsako telesno vedenje, ki ne prinese trpljenja, veliki kralj.”</p>
<p>“Sedaj, častiti Ānanda, kakšna vrsta vedenja ne prinese trpljenja?”</p>
<p>“Vsako telesno vedenje, ki ima prijetne rezultate, veliki kralj.”</p>
<p>“Sedaj, častiti Ānanda, kakšna vrsta telesnega vedenja ima prijetne rezultate?”</p>
<p>“Vsako telesno vedenje, veliki kralj, ki ne vodi človeka do svojega lastnega ali do trpljenja drugih ali do trpljenja obeh, in na račun katerega se slaba stanja zmanjšajo in dobra stanja povečajo. Takšno telesno vedenje, veliki kralj, ne grajajo modri samotarji in brahmini.”</p>
<p><a class='ref ah' id='ah15' href='#ah15'>Hiri-bh 15</a>“Sedaj, častiti Ānanda, kakšno vrsto govornega vedenja ne grajajo modri samotarji in brahmini?”</p>
<p>“Vsako govorno vedenje, ki je dobro … (dokončaj kot v §14, zamenjaj “govorno vedenje” za “telesno vedenje”) … ”</p>
<p><a class='ref ah' id='ah16' href='#ah16'>Hiri-bh 16</a>“Sedaj, častiti Ānanda, kakšno vrsto mentalnega vedenje ne grajajo modri samotarji in brahmini?”</p>
<p>“Vsako mentalno vedenje, ki je dobro … (dokončaj kot v §14, zamenjaj “mentalno vedenje” za “telesno vedenje”) … ”</p>
<p><a class='ref ah' id='ah17' href='#ah17'>Hiri-bh 17</a>“Sedaj, častiti Ānanda, ali Blaženi hvali samo opravljanje vseh dobrih stanj?”</p>
<p>“Tathāgata, veliki kralj, je opustil vsa slaba stanja in poseduje dobra stanja.”</p>
<p><a class='ref ah' id='ah18' href='#ah18'>Hiri-bh 18</a>“To je čudovito, to je neverjetno, kako je to izrazil častiti Ānanda! In mi smo zadovoljni in nam ugaja to, kar je on tako dobro izrazil. Častiti gospod, mi smo tako zadovoljni in nam ugaja to, kar je tako dobro izrazil častiti Ānanda, da če bi mu lahko dali dragocenega slona v dar, bi mu ga dali; če bi mu lahko dali dragocenega konja v dar, bi mu ga dali; če bi mu darilo vaščanov bilo dovoljeno, bi mu ga dali. Toda mi vemo, častiti gospod, da to ni dovoljeno častitemu Ānandi. Toda tam je ta moj plašč, častiti gospod, ki mi je bil poslan, spravljen v škatlo za kraljevski dežnik kralja Magadhe, Ajātasattuja, šestnajst rok dolg in osem rok širok. Naj ga častiti Ānanda sprejme zaradi usmiljenja.”</p>
<p>“To ni potrebno, veliki kralj. Moja tri oblačila so popolna.”</p>
<p><a class='ref ah' id='ah19' href='#ah19'>Hiri-bh 19</a>“Častiti gospod, to reko Aciravatī je gledal častiti Ānanda in tudi mi sami, ko je iz velikega oblaka močno deževalo na hribe; potem se je ta reka Aciravatī prelila čez oba bregova. Tako tudi, častiti gospod, lahko častiti Ānanda naredi tri oblačila za sebe iz tega plašča, in lahko razdeli svoja stara tri oblačila med svoje tovariše v posvečenem življenju. Na ta način, se bo naš dar prelil. Častiti gospod, naj častiti Ānanda sprejme plašč.”</p>
<p><a class='ref ah' id='ah20' href='#ah20'>Hiri-bh 20</a>Častiti Ānanda je sprejel plašč. Nato je kralj Kosale, Pasenadi, rekel: “In sedaj, častiti gospod, mi odhajamo. Zaposleni smo in moramo veliko postoriti.”</p>
<p>“Sedaj je čas, veliki kralj, napravi kar misliš, da je prav.”</p>
<p>Potem, ko se je kralj Kosale, Pasenadi, navdušil in razveselil v besedah častitega Ānande, se je dvignil iz svojega sedeža, in ko je pozdravil častitega Ānando, in ga je obhodil s svoje desne, je odšel.</p>
<p><a class='ref ah' id='ah21' href='#ah21'>Hiri-bh 21</a>Kmalu po tem, ko je odšel, je častiti Ānanda odšel do Blaženega. Ko se mu je poklonil, je sedel na stran, mu prenesel ves svoj pogovor s kraljem Kosale, Pasenadijem, in predstavil plašč Blaženemu.</p>
<p><a class='ref ah' id='ah22' href='#ah22'>Hiri-bh 22</a>Nato je Blaženi naslovil menihe: “To je dobitek, menihi, za kralja Kosale, Pasenadija, to je velik dobitek za kralja Kosale, Pasenadija, da je imel priložnost videti in izkazati spoštovanje Ānandi.”</p>
<p>To je bilo tisto, kar je rekel Blaženi. Menihi so bili zadovoljni in veseli besed Blaženega.</p>
<footer>
<p>Translated by <span class='author'>Božič</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
