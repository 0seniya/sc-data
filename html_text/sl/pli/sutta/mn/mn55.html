<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Božič'>
</head>
<body>
<article id='mn55' lang='sl'>
<header>
<ul>
<li class='division' lang='pli' translate='no'>Majjhima Nikāya</li>
</ul>
<h1>55 Jīvaka Sutta—Jīvaki</h1>
</header>
<p><a class='ref ah' id='ah1' href='#ah1'>Hiri-bh 1</a>Tako sem slišal. Nekoč je Blaženi živel pri Rājagahu v Mangovem gozdičku Jīvaka Komārabhacca.</p>
<p><a class='ref ah' id='ah2' href='#ah2'>Hiri-bh 2</a>Jīvaka Komārabhacca je odšel do Blaženega in ko ga je počastil, je sedel na stran in rekel Blaženemu:</p>
<p><a class='ref ah' id='ah3' href='#ah3'>Hiri-bh 3</a>“Častiti gospod, tole sem slišal: ‘Oni koljejo živa bitja za samotarja Gotamo; samotar Gotama ve, da je meso pripravljeno zanj iz živali, ki so bile ubite zanj.’ Častiti gospod, vsem, ki tako govorijo povej, kaj je Blaženi rekel in naj ga napačno ne predstavljajo s tem, kar je nasprotno dejstvom? Ali oni razlagajo v skladu z Dhammo na tak način, da se ničesar, kar določa temelj za obsodbo, ne more upravičeno sklepati iz njihovih trditev?”</p>
<p><a class='ref ah' id='ah4' href='#ah4'>Hiri-bh 4</a>“Jīvaka, ti ki tako govorijo ne rečejo, kaj sem povedal, ampak me napačno predstavljajo s tem, kar ni res in je v nasprotju z dejstvi.</p>
<p><a class='ref ah' id='ah5' href='#ah5'>Hiri-bh 5</a>Jīvaka, jaz pravim, da <strong>obstajajo trije primeri, ko se meso naj ne uživa</strong>: ko se vidi, sliši ali obstaja sum [da se je živo bitje zaklalo za meniha]. Jaz pravim, da se tega mesa ne sme uživati v teh treh primerih. Jaz pravim, da obstajajo trije primeru, v katerih se meso lahko uživa: ko se ne vidi, ne sliši in ne sumi [da se je živo bitje zaklalo za meniha]. Jaz pravim, da se meso lahko uživa v teh treh primerih.</p>
<p><a class='ref ah' id='ah6' href='#ah6'>Hiri-bh 6</a>Jīvaka, neki menih živi v odvisnosti od določene vasi ali mesta. On biva s prežemanjem ene četrtine z umom prežetim z nesebično ljubeznijo, prav tako druge, prav tako tretje, prav tako četrte; tako zgoraj, spodaj, okrog in povsod, tako za vse, kot zase, on biva s prežemanjem vseobsegajočega sveta z umom prežetim z nesebično ljubeznijo, obilno, vzvišeno, neizmerno, brez sovraštva in brez jeze. Potem pride do njega gospodar ali gospodarjev sin in ga povabi na kosilo naslednjega dne. Menih sprejme, če želi. Ko se noč konča, se zjutraj obleče, vzame svojo skledo in zunanje oblačilo in odide v hišo tega gospodarja ali gospodarjevega sina in sede na sedež, ki je bil pripravljen. Potem ga gospodar ali gospodarjev sin postreže z dobro miloščino. On ne misli: ‘Kako dobro me gospodar ali gospodarjev sin streže z dobro miloščino! Če bi me le gospodar ali gospodarjev sin postregel s tako dobro miloščino v prihodnje!’ On ne misli tako. On se hrani s to miloščino, ne da bi bil navezan nanjo, bil zaslepljen z njo in se povsem predal njej, vidi nevarnost v njej in razume pobeg od nje. Kaj misliš, Jīvaka? Bo to menih ob takšni priložnosti izbral za svoje trpljenje ali trpljenje nekoga drugega ali za trpljenje obeh?”—“Ne, častiti gospod.”—“Ali ne bo ta menih ob tej priliki vzdrževal sebe z brezmadežno hrano?”</p>
<p><a class='ref ah' id='ah7' href='#ah7'>Hiri-bh 7</a>“Da, častiti gospod. Jaz sem to slišal, častiti gospod: ‘Brahmā biva v nesebični ljubezni.’ Častiti gospod, Blaženi je moja vidna priča temu; ker Blaženi biva v nesebični ljubezni.”</p>
<p>“Jīvaka, vsako poželenje, vsako sovraštvo, vsako zmoto, s čemer se lahko pojavi sovraštvo, je Tathāgata opustil, odrezal pri koreninah, jo napravi kot palmin štor, jo odstranil, da ni več predmet nastanka v prihodnosti. Če se to, kar si povedal, nanaša na tisto, potem ti to odobrim.”</p>
<p>“Častiti gospod, kar sem povedal, se nanaša natančno na tisto.”</p>
<p><a class='ref ah' id='ah8-10' href='#ah8-10'>Hiri-bh 8-10</a>“Jīvaka, menih živi v odvisnosti od določene vasi ali mesta. On biva s prežemanjem ene četrtine z umom prežetim s sočutjem … z umom prežetim s srečoželjnostjo … z umom prežetim z mirnodušnostjo, prav tako druge, prav tako tretje, prav tako četrte; tako zgoraj, spodaj, okrog in povsod, tako za vse, kot zase, on biva s prežemanjem vseobsegajočega sveta z umom prežetim z mirnodušnostjo, obilno, vzvišeno, neizmerno, brez sovraštva in brez jeze. Potem pride do njega gospodar ali gospodarjev sin in ga povabi na kosilo naslednji dan. Menih sprejme povabilo, če hoče … Kaj misliš, Jīvaka ? Bo to menih ob takšni priložnosti izbral za svoje trpljenje ali trpljenje nekoga drugega ali za trpljenje obeh?”—“Ne, častiti gospod.”—“ Ali ne bo ta menih ob tej priliki vzdrževal sebe z brezmadežno hrano?”</p>
<p><a class='ref ah' id='ah11' href='#ah11'>Hiri-bh 11</a>“Da, častiti gospod. Jaz sem to slišal, častiti gospod: ‘Brahmā biva v mirnodušnosti.’ Častiti gospod, Blaženi je moja vidna priča temu; ker Blaženi biva v mirnodušnosti.”</p>
<p>“Jīvaka, vsako poželenje, vsako sovraštvo, vsako zmoto, s katero se lahko pojavi neusmiljenost ali nezadovoljstvo ali odpor, je Tathāgata opustil, odrezal pri koreninah, jo napravi kot palmin štor, jo odstranil, da ni več predmet nastanka v prihodnosti. Če se to, kar si povedal nanaša na tisto, potem ti to odobrim.”</p>
<p>“Častiti gospod, kar sem povedal, se nanaša natančno na tisto.”</p>
<p><a class='ref ah' id='ah12' href='#ah12'>Hiri-bh 12</a>“Če kdorkoli kolje živa bitja za Tathāgato ali njegovega učenca, nabere mnogo slabih zaslug v petih primerih. Ko reče: ‘Pojdi in pripelji tisto živo bitje,’ to je prvi primer, v katerem si on nabere veliko slabih zaslug. Ko to živo bitje doživi bolečino in bridkost, ko je vodeno na povodcu, je to drugi primer, v katerem si on nabere veliko slabih zaslug. Ko reče: ‘Pojdi in zakolji tisto živo bitje,’ to je tretji primer, v katerem si on nabere veliko slabih zaslug. Ko tisto živo bitje doživlja bolečino in bridkost pri klanju, to je četrti primer, v katerem si on nabere veliko slabih zaslug. Ko oskrbi Tathāgato ali njegovega učenca s hrano, ki ni dovoljena, to je peti primer, v katerem si on nabere veliko slabih zaslug. Kdorkoli, ki zakolje živo bitje za Tathāgato ali njegovega učenca, si nabere veliko slabih zaslug v teh petih primerih.”</p>
<p><a class='ref ah' id='ah13' href='#ah13'>Hiri-bh 13</a>Ko je bilo to rečeno, je Jīvaka Komārabhacca rekel Blaženemu: “To je čudovito, to je neverjetno! Menihi sebe vzdržujejo z dovoljeno hrano. Menihi sebe vzdržujejo s hrano, ki je krepostna. Sijajno, častiti gospod! Sijajno, častiti gospod! … Od danes naj si me Blaženi zapomni kot laičnega sledilca, ki je šel k njemu po zatočišče za celo življenje.</p>
<footer>
<p>Translated by <span class='author'>Božič</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
