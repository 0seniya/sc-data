<!DOCTYPE html>
<html>
<head>
<meta charset="UTF-8">
<meta name="author" content="Kåre A. Lie">
<title></title>
</head>
<body>
<article id="sn37.32" lang="no">
<header>
<p class="division">Tekster fordelt etter tema</p>
<p class="vagga">Boken om de seks sansefelter</p>
<p class="subdivision">Samtaler om kvinner</p>
<p class="subdivision">Kapitlet om styrke</p>
<h1>37.32. Tilstander</h1>
</header>
<p>«Det finnes fem tilstander som er vanskelig å oppnå for en kvinne som ikke har opparbeidet seg gode fortjenester, munker. Hvilke fem?</p>
<p>Hun kan ønske seg å bli gjenfødt i en passende familie. Men dette er den første av de fem tilstandene som er vanskelig å oppnå for en kvinne som ikke har opparbeidet seg gode fortjenester.</p>
<p>Hun kan ønske seg å bli gjenfødt i en passende familie og bli gift inn i en passende familie. Men dette er den andre av de fem tilstandene som er vanskelig å oppnå for en kvinne som ikke har opparbeidet seg gode fortjenester.</p>
<p>Hun kan ønske seg å bli gjenfødt i en passende familie, bli gift inn i en passende familie og være enehustru der. Men dette er den tredje av de fem tilstandene som er vanskelig å oppnå for en kvinne som ikke har opparbeidet seg gode fortjenester.</p>
<p>Hun kan ønske seg å bli gjenfødt i en passende familie, bli gift inn i en passende familie, være enehustru der og få en sønn. Men dette er den fjerde av de fem tilstandene som er vanskelig å oppnå for en kvinne som ikke har opparbeidet seg gode fortjenester.</p>
<p>Hun kan ønske seg å bli gjenfødt i en passende familie, bli gift inn i en passende familie, være enehustru der, få en sønn og ha herredømme over mannen sin. Men dette er den femte av de fem tilstandene som er vanskelig å oppnå for en kvinne som ikke har opparbeidet seg gode fortjenester.</p>
<p>Dette er altså de fem tilstandene som er vanskelig å oppnå for en kvinne som ikke har opparbeidet seg gode fortjenester.</p>
<p>Det finnes fem tilstander som er lett å oppnå for en kvinne som har opparbeidet seg gode fortjenester, munker. Hvilke fem?</p>
<p>Hun kan ønske seg å bli gjenfødt i en passende familie. Dette er den første av de fem tilstandene som er lett å oppnå for en kvinne som har opparbeidet seg gode fortjenester.</p>
<p>Hun kan ønske seg å bli gjenfødt i en passende familie og bli gift inn i en passende familie. Dette er den andre av de fem tilstandene som er lett å oppnå for en kvinne som har opparbeidet seg gode fortjenester.</p>
<p>Hun kan ønske seg å bli gjenfødt i en passende familie, bli gift inn i en passende familie og være enehustru der. Dette er den tredje av de fem tilstandene som er lett å oppnå for en kvinne som har opparbeidet seg gode fortjenester.</p>
<p>Hun kan ønske seg å bli gjenfødt i en passende familie, bli gift inn i en passende familie, være enehustru der og få en sønn. Dette er den fjerde av de fem tilstandene som er lett å oppnå for en kvinne som har opparbeidet seg gode fortjenester.</p>
<p>Hun kan ønske seg å bli gjenfødt i en passende familie, bli gift inn i en passende familie, være enehustru der, få en sønn og ha herredømme over mannen sin. Dette er den femte av de fem tilstandene som er lett å oppnå for en kvinne som har opparbeidet seg gode fortjenester.</p>
<p>Dette er altså de fem tilstandene som er lett å oppnå for en kvinne som har opparbeidet seg gode fortjenester.»</p>
<footer>
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</footer>
</article>
</body>
</html>
