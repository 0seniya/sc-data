<!DOCTYPE html>
<html>
<head>
<meta charset="UTF-8">
<meta name="author" content="Kåre A. Lie">
<title></title>
</head>
<body>
<article id="sn45.7" lang="no">
<header>
<p class="division">Tekster fordelt etter tema</p>
<p class="subdivision">Det store kapitlet</p>
<p class="subsubdivision">Samtaler om veien</p>
<p class="vagga">Kapitlet om uvitenhet</p>
<h1>45.7. Samtale med en annen munk</h1>
</header>
<p>En gang da Mesteren var i Savatthi, kom det en munk bort til ham. Munken hilste høflig og satte seg ned. Så sa han:</p>
<p>«Folk snakker om å fordrive lidenskaper, hat og vrangforestillinger, Mester. Hva vil det si å fordrive lidenskaper, hat og vrangforestillinger?»</p>
<p>«Det vil si det samme som nibbana, munk. Det å fordrive lidenskaper, hat og vrangforestillinger er en annen betegnelse for å gjøre slutt på negative tendenser i sinnet.»</p>
<p>Da munken hørte dette, sa han:</p>
<p>«Folk snakker om det udødelige, Mester. Hva er det udødelige, og hva er veien til det udødelige?»</p>
<p>«Utslettelsen av lidenskaper, hat og vrangforestillinger kalles det udødelige, munk. Og veien til det udødelige er den edle åttedelte veien, det vil si rett syn, rett beslutning, rett tale, rett handling, rett levemåte, rett bestrebelse, rett oppmerksomhet og rett konsentrasjon.»</p>
<footer>
<p><strong>Om oversettelsene</strong></p>
<p>Oversatt av <span class="author">Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Denne oversettelsen ble publisert i <span class="publication-date">2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Aminah Borg-Luck</span>.</p>
</footer>
</article>
</body>
</html>
