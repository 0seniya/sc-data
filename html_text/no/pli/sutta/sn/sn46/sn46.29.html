<!DOCTYPE html>
<html>
<head>
<meta charset="UTF-8">
<meta name="author" content="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn46.29">
<article>
<div class="hgroup">
<p class="division">Tekster fordelt etter tema</p>
<p class="subdivision">Det store kapitlet</p>
<p class="subsubdivision">Tekster om de sju oppvåkningsfaktorene</p>
<p class="vagga">Kapitlet med Udayi</p>
<h1>46.29. Den ene tingen som fjerner bindinger</h1>
</div>
<p>«Jeg kan ikke se noen enkelt ting som fører til at det som skaper bindinger forsvinner hvis man utvikler og praktiserer den, annet enn de sju oppvåkningsfaktorene, munker. Hvilke sju? Det er de sju oppvåkningsfaktorene. Hvilke sju? Det er oppvåkningsfaktoren oppmerksomhet, oppvåkningsfaktoren undersøkelse av fenomenene, oppvåkningsfaktoren iherdighet, oppvåkningsfaktoren glede, oppvåkningsfaktoren indre fred, oppvåkningsfaktoren konsentrasjon og oppvåkningsfaktoren sinnslikevekt. Og hvordan skal de sju oppvåkningsfaktorene utvikles og praktiseres for at det som skaper bindinger skal forsvinne, munker?</p>
<p>Her utvikler munken oppvåkningsfaktoren oppmerksomhet, basert på ensomhet, nøkternhet, avslutning og med tanke på å gi avkall, slik at den blir sterk, stor, grenseløs og fri fra motvilje. På samme måten utvikler han oppvåkningsfaktoren undersøkelse av fenomenene, oppvåkningsfaktoren iherdighet, oppvåkningsfaktoren glede, oppvåkningsfaktoren indre fred, oppvåkningsfaktoren konsentrasjon og oppvåkningsfaktoren sinnslikevekt basert på ensomhet, nøkternhet, avslutning og med tanke på å gi avkall, slik at den blir sterk, stor, grenseløs og fri fra motvilje. Når de sju oppvåkningsfaktorene blir utviklet og praktisert på denne måten, fører de til at det som skaper bindinger forsvinner.</p>
<p>Og hva er det som skaper bindinger, munker? Øyet skaper bindinger, for her oppstår det en tilknytning som bidrar til å skaper bindinger. Øret … tunga … nesa … kroppen … sinnet skaper bindinger, for her oppstår det en tilknytning som bidrar til å skaper bindinger. Dette er de tingene som skaper bindinger, munker.»</p>
</article>
<aside id="metaarea">
<p><strong>Om oversettelsene</strong></p>
<p>Oversatt av <span class="author">Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Denne oversettelsen ble publisert i <span class="publication-date">2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Aminah Borg-Luck</span>.</p>
</aside>
</section>
</div>
</body>
</html>
