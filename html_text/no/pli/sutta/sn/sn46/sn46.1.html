<!DOCTYPE html>
<html>
<head>
<meta charset="UTF-8">
<meta name="author" content="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn46.1">
<article>
<div class="hgroup">
<p class="division">Tekster fordelt etter tema</p>
<p class="subdivision">Det store kapitlet</p>
<p class="subsubdivision">Tekster om de sju oppvåkningsfaktorene</p>
<p class="vagga">Kapitlet om fjellet</p>
<h1>46.1. Himalaya</h1>
</div>
<p>«Oppe i Himalaya, fjellenes konge, vokser slangene og blir sterke. Etter at de der har vokst og blitt sterke, søker de ned i små tjern. Derfra drar de over til større tjern, og videre til små elver, til større elver og ut til storhavet. Der vokser de videre og blir meget store.</p>
<p>På samme måte er det med en munk som baserer seg på god moral og har god moral som fotfeste, og som utvikler og praktiserer de sju oppvåkningsfaktorene slik at han oppnår vekst og framgang i sine indre egenskaper. Og hvordan gjør han dette?</p>
<p>Her utvikler munken oppvåkningsfaktoren oppmerksomhet basert på ensomhet, lidenskapsløshet, avslutning og nøysomhet. Videre utvikler han også oppmerksomhetsfaktorene utforskning av fenomenene, energi, glede, indre fred, konsentrasjon og sinnslikevekt basert på ensomhet, lidenskapsløshet, avslutning og nøysomhet.</p>
<p>På denne måten kan en munk som baserer seg på god moral og har god moral som fotfeste, utvikle og praktisere de sju oppvåkningsfaktorene slik at han oppnår vekst og framgang i sine indre egenskaper.</p>
</article>
<aside id="metaarea">
<p><strong>Om oversettelsene</strong></p>
<p>Oversatt av <span class="author">Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Denne oversettelsen ble publisert i <span class="publication-date">2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Aminah Borg-Luck</span>.</p>
</aside>
</section>
</div>
</body>
</html>
