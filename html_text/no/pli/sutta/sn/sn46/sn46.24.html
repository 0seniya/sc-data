<!DOCTYPE html>
<html>
<head>
<meta charset="UTF-8">
<meta name="author" content="Kåre A. Lie">
<title></title>
</head>
<body>
<article id="sn46.24" lang="no">
<header>
<p class="division">Tekster fordelt etter tema</p>
<p class="subdivision">Det store kapitlet</p>
<p class="subsubdivision">Tekster om de sju oppvåkningsfaktorene</p>
<p class="vagga">Kapitlet med Udayi</p>
<h1>46.24. Usystematisk tenkning</h1>
</header>
<p>«Hvis man tenker usystematisk, vil det oppstå et sanselig begjær selv om det i utgangspunktet ikke var til stede, munker. Og hvis det sanselige begjæret allerede er til stede, vil det vokse og bli større og sterkere. Da vil det også oppstå ondskap selv om den i utgangspunktet ikke var til stede, munker. Og hvis ondskapen allerede er til stede, vil den vokse og bli større og sterkere. Det vil oppstå sløvhet og treghet selv om den i utgangspunktet ikke var til stede, munker. Og hvis sløvhet og treghet allerede er til stede, vil den vokse og bli større og sterkere. Det vil oppstå stress og bekymringer selv om de i utgangspunktet ikke var til stede, munker. Og hvis stress og bekymringer allerede er til stede, vil de vokse og bli større og sterkere. Og det vil oppstå uvisshet selv om den i utgangspunktet ikke var til stede, munker. Og hvis uvissheten allerede er til stede, vil den vokse og bli større og sterkere.</p>
<p>Hvis man tenker systematisk, vil det ikke oppstå noe sanselig begjær som i utgangspunktet ikke var til stede. Og hvis det sanselige begjæret allerede er til stede, vil det bli borte. Hvis man tenker systematisk, vil det ikke oppstå noen ondskap som i utgangspunktet ikke var til stede. Og hvis ondskapen allerede er til stede, vil den bli borte. Hvis man tenker systematisk, vil det ikke oppstå noen sløvhet og treghet som i utgangspunktet ikke var til stede. Og hvis sløvheten og tregheten allerede er til stede, vil den bli borte. Hvis man tenker systematisk, vil det ikke oppstå noe stress og bekymringer som i utgangspunktet ikke var til stede. Og hvis stress og bekymringer allerede er til stede, vil de bli borte. Hvis man tenker systematisk, vil det ikke oppstå noen uvisshet som i utgangspunktet ikke var til stede. Og hvis uvissheten allerede er til stede, vil den bli borte.</p>
<p>Det vil også oppstå oppmerksomhet selv om den i utgangspunktet ikke var til stede, munker. Og hvis oppvåkningsfaktoren oppmerksomhet allerede er til stede, vil den utvikle seg til fullkommenhet. Og slik er det også med de andre oppvåkningsfaktorene undersøkelse av fenomenene, iherdighet, glede, indre fred, konsentrasjon og sinnslikevekt.»</p>
<footer>
<p><strong>Om oversettelsene</strong></p>
<p>Oversatt av <span class="author">Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Denne oversettelsen ble publisert i <span class="publication-date">2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Aminah Borg-Luck</span>.</p>
</footer>
</article>
</body>
</html>
