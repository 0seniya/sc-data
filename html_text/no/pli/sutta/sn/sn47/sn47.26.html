<!DOCTYPE html>
<html>
<head>
<meta charset="UTF-8">
<meta name="author" content="Kåre A. Lie">
<title></title>
</head>
<body>
<article id="sn47.26" lang="no">
<header>
<p class="division">Tekster fordelt etter tema</p>
<p class="subdivision">Det store kapitlet</p>
<p class="subsubdivision">Tekster om oppmerksomhetstrening</p>
<p class="vagga">Kapitlet om å bevare god atferd</p>
<h1>47.26. I begrenset grad</h1>
</header>
<p>En gang oppholdt munkene Sariputta, Moggallana den store og Anuruddha seg i Kaktuslunden i Saketa. En kveld da Sariputta og Moggallana hadde reist seg fra sin ensomme meditasjon, gikk de bort til Anuruddha. De hilste høflig og satte seg ned. Sariputta henvendte seg til Anuruddha og sa:</p>
<p>«Man snakker om å være under opplæring, Anuruddha. Hva vil det si å være under trening?»</p>
<p>«Den som i begrenset grad har utviklet oppmerksomhet på de fire hovedområdene, sies å være under opplæring, min venn.</p>
<p>Og hvilke fire?</p>
<p>Det er å gi slipp på grådighet og motvilje overfor verden, og betrakte kroppen som kropp, følelsene som følelser, tankene som tanker og fenomenene som fenomener, energisk og med oppmerksomhet og klar forståelse. Når man i begrenset grad har utviklet oppmerksomhet på de fire hovedområdene, sies det at man er under opplæring, min venn.»</p>
<footer>
<p><strong>Om oversettelsene</strong></p>
<p>Oversatt av <span class="author">Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Denne oversettelsen ble publisert i <span class="publication-date">2019</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Aminah Borg-Luck</span>.</p>
</footer>
</article>
</body>
</html>
