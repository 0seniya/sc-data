<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='sn36.3' lang='no'>
<header>
<p class='division'>Tekster fordelt etter tema</p>
<p class='vagga'>Boken om de seks sansefelter</p>
<p class='subdivision'>Samtaler om følelser</p>
<p class='subdivision'>Kapitlet med vers</p>
<h1>36.3. Om å slippe taket</h1>
</header>
<p>«Det er tre slags følelser, munker. Hvilke tre? Det er gode følelser, vonde følelser og følelser som verken er vonde eller gode. Dere bør slippe taket i tendensen til lidenskapelig begjær etter gode følelser, dere bør slippe taket i tendensen til motstand mot vonde følelser og dere bør slippe taket i tendensen til uvitenhet angående følelser som verken er vonde eller gode. Den som slipper taket i disse, kan kalles en munk uten tendenser som ser tingene som de er, som har skåret over begjæret, brutt lenkene, gjennomskuet alle vrangforestillinger og gjort slutt på lidelsen.</p>
<blockquote class='gatha'>
<p>Den som kjenner en god følelse,<br>
men ikke forstår denne følelsen,<br>
ligger under for tendenser til begjær<br>
og ser ingen vei ut av dette.</p>
<p>Den som kjenner en vond følelse,<br>
men ikke forstår denne følelsen,<br>
ligger under for tendenser til motstand<br>
og ser ingen vei ut av dette.</p>
<p>Den som nyter en følelse<br>
som er verken vond eller god,<br>
blir ikke fri fra lidelser.<br>
Det har den store vismann sagt.</p>
<p>Men når en iherdig munk<br>
har forståelse og ikke gir opp,<br>
da vil denne vismannen<br>
forstå alle følelser fullt ut.</p>
<p>Når han forstår følelsene fullt ut,<br>
har han ingen negative tendenser i sinnet.<br>
Han står på sannhetens fundament<br>
både her og nå og etter døden.<br>
Han blir en vismann hinsides all utregning.»</p>
</blockquote>
<footer>
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class='author'>Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
