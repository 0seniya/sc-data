<!DOCTYPE html>
<html>
<head>
<meta charset="UTF-8">
<meta name="author" content="Kåre A. Lie">
<title></title>
</head>
<body>
<article id="sn35.25" lang="no">
<header>
<p class="division">Tekster fordelt etter tema</p>
<p class="subdivision">Om de seks sansefelter</p>
<p class="vagga">Kapitlet om alt</p>
<h1>35.25. Om å slippe taket ut fra kunnskap og forståelse</h1>
</header>
<p>«Jeg skal lære dere å slippe taket i alt ut fra kunnskap og forståelse, munker, så hør etter og følg godt med. Hvordan er læren om å slippe taket i alt ut fra kunnskap og forståelse? Dere bør slippe taket i øyet ut fra kunnskap og forståelse, og dere bør slippe taket i synlige former ut fra kunnskap og forståelse, slippe taket i synsbevissthet ut fra kunnskap og forståelse, slippe taket i synspersepsjon ut fra kunnskap og forståelse, og dere bør også slippe taket i gode, vonde eller nøytrale følelser som oppstår ut fra synspersepsjon ut fra kunnskap og forståelse. Dere bør slippe taket i øret ut fra kunnskap og forståelse … gode, vonde eller nøytrale følelser som oppstår ut fra hørselspersepsjon ut fra kunnskap og forståelse … nesa ut fra kunnskap og forståelse … gode, vonde eller nøytrale følelser som oppstår ut fra duftpersepsjon ut fra kunnskap og forståelse … tunga ut fra kunnskap og forståelse … gode, vonde eller nøytrale følelser som oppstår ut fra smakspersepsjon ut fra kunnskap og forståelse … kroppen ut fra kunnskap og forståelse … gode, vonde eller nøytrale følelser som oppstår ut fra berøringspersepsjon ut fra kunnskap og forståelse … sinnet ut fra kunnskap og forståelse , munker. Dere bør slippe taket i sinnstilstander ut fra kunnskap og forståelse, dere bør slippe taket i sinnsbevisstheten ut fra kunnskap og forståelse, dere bør slippe taket i sinnspersepsjon ut fra kunnskap og forståelse, og dere bør også slippe taket i gode, vonde eller nøytrale følelser som oppstår ut fra sinnspersepsjon ut fra kunnskap og forståelse. Dette er læren om å slippe taket i alt ut fra kunnskap og forståelse, munker.»</p>
<footer>
<p><strong>Om oversettelsene</strong></p>
<p>Oversatt av <span class="author">Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Denne oversettelsen ble publisert i <span class="publication-date">2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Aminah Borg-Luck</span>.</p>
</footer>
</article>
</body>
</html>
