<!DOCTYPE html>
<html>
<head>
<meta charset="UTF-8">
<meta name="author" content="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn35.139">
<article>
<div class="hgroup">
<p class="division">Tekster fordelt etter tema</p>
<p class="subdivision">Om de seks sansefelter</p>
<p class="vagga">Kapitlet i Devadaha</p>
<h1>35.139. Den andre teksten om at det ikke er deres</h1>
</div>
<p>«Slipp taket i det som ikke tilhører dere, munker. Når dere klarer å slippe taket, blir det til nytte og glede for dere. Og hva er det som ikke tilhører dere? Synlige former tilhører ikke dere, så slipp taket i dem. Når dere slipper taket i dem, blir det til nytte og glede for dere.</p>
<p>Lyder … dufter … smaksinntrykk … berøringer … ideer tilhører ikke dere, så slipp taket i dem. Når dere slipper taket i dem, blir det til nytte og glede for dere.</p>
<p>Det er som om en mann skulle samle sammen greiner, kvister, stilker og løv her i Jetalunden og bære det bort eller brenne det. Ville dere da tenke som så:</p>
<p>‘Det er oss han bærer bort, det er oss han brenner!’»?</p>
<p>«Nei, Mester.»</p>
<p>«Hvorfor ikke?»</p>
<p>«Dette er jo ikke oss, det er ikke noe som tilhører oss, Mester.»</p>
<p>«På samme måte er også synlige former og det andre jeg nevnte over, noe som ikke tilhører dere, munker. Slipp taket i det. Når dere slipper taket i det, blir det til nytte og glede for dere.»</p>
</article>
<aside id="metaarea">
<p><strong>Om oversettelsene</strong></p>
<p>Oversatt av <span class="author">Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Denne oversettelsen ble publisert i <span class="publication-date">2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Aminah Borg-Luck</span>.</p>
</aside>
</section>
</div>
</body>
</html>
