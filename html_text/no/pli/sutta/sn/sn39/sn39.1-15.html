<!DOCTYPE html>
<html>
<head>
<meta charset="UTF-8">
<meta author="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn39.1-15">
<article>
<div class="hgroup">
<p class="division">Tekster fordelt etter tema</p>
<p class="vagga">Kapitlet om de seks sansefelter</p>
<p class="subdivision">Samtaler med Samandaka</p>
<h1>39.1–15. Samtale med Samandaka</h1>
</div>
<p>En gang da Sariputta var i vajjienes land, holdt han til i Ukkacela ved bredden av Ganges. Der kom den omvandrende filosofen Samandaka bort til ham og pratet høflig med ham før han satte seg ned. Da Samandaka hadde satt seg, sa han:</p>
<p>«Man snakker om nibbana, min venn Sariputta. Men hva er egentlig nibbana?»</p>
<p>«Det er når grådighet, hat og vrangforestillinger er fullstendig utslettet, min venn. Det er dette som kalles nibbana.»</p>
<p>«Men finnes det en vei eller metode for å virkeliggjøre nibbana?»</p>
<p>«Det finnes, min venn. Det er den edle åttedelte vei, det vil si rett syn, rett beslutning, rett tale, rett handling, rett levevei, rett bestrebelse, rett oppmerksomhet og rett konsentrasjon. Dette er veien, dette er metoden for å virkeliggjøre nibbana.»</p>
<p>«Det er en god vei, det er en god metode for å virkeliggjøre nibbana. Dette er noe det er bryet verd å trene på, min venn Sariputta.»</p>
<p class="add">[Videre følger samtaler nøyaktig lik samtalene med Jambukhadaka i foregående kapittel.]</p>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
