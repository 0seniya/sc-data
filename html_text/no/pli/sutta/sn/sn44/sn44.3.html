<!DOCTYPE html>
<html>
<head>
<meta charset="UTF-8">
<meta name="author" content="Kåre A. Lie">
<title></title>
</head>
<body>
<div id="text" lang="no">
<section class="sutta" id="sn44.3">
<article>
<div class="hgroup">
<p class="division">Tekster fordelt etter tema</p>
<p class="subdivision">Samtaler om ubesvarte spørsmål</p>
<p class="vagga">Kapitlet om de seks sansefelter</p>
<h1>44.3. Den første samtalen mellom Sariputta og Kotthika</h1>
</div>
<p>En gang var Sariputta og Kotthita den store i hjorteparken Isipatana i Baranasi. En kveld reiste Kotthita seg fra sin ensomme meditasjon, gikk bort til Sariputta, hilste høflig på ham og satte seg ned. Så sa han:</p>
<p>«Hvordan er det med en som har kommet fram til sannheten, min venn Sariputta? Eksisterer han etter døden?»</p>
<p>«Dette spørsmålet om hvorvidt en som har kommet fram til sannheten, eksisterer etter døden, er et spørsmål Mesteren ikke har besvart, min venn.»</p>
<p>«Er det da slik at en som har kommet fram til sannheten, ikke eksisterer etter døden?»</p>
<p>«Dette er også et spørsmål Mesteren ikke har besvart.»</p>
<p>«Er det da slik at en som har kommet fram til sannheten, både eksisterer og ikke eksisterer etter døden?»</p>
<p>«Dette er også et spørsmål Mesteren ikke har besvart.»</p>
<p>«Er det da slik at en som har kommet fram til sannheten, verken eksisterer eller ikke eksisterer etter døden?»</p>
<p>«Dette er også et spørsmål Mesteren ikke har besvart.»</p>
<p>«Så du sier at Mesteren ikke har besvart noen av disse spørsmålene? Hvorfor har han ikke gitt noe svar på dem?»</p>
<p>«Hvis man sier at den som er kommet fram til sannheten, eksisterer etter døden, er dette basert på primærsanseinntrykk, min venn. Om man sier at han ikke eksisterer etter døden, er det basert på primærsanseinntrykk. Om man sier at han både eksisterer og ikke eksisterer etter døden, er det basert på primærsanseinntrykk. Om man sier at han verken eksisterer eller ikke eksisterer etter døden, er det basert på primærsanseinntrykk.</p>
<p>Hvis man sier at den som er kommet fram til sannheten, eksisterer etter døden, er dette basert på følelser, min venn. Om man sier at han ikke eksisterer etter døden, er det basert på følelser. Om man sier at han både eksisterer og ikke eksisterer etter døden, er det basert på følelser. Om man sier at han verken eksisterer eller ikke eksisterer etter døden, er det basert på følelser.</p>
<p>Hvis man sier at den som er kommet fram til sannheten, eksisterer etter døden, er dette basert på identifikasjoner, min venn. Om man sier at han ikke eksisterer etter døden, er det basert på identifikasjoner. Om man sier at han både eksisterer og ikke eksisterer etter døden, er det basert på identifikasjoner. Om man sier at han verken eksisterer eller ikke eksisterer etter døden, er det basert på identifikasjoner.</p>
<p>Hvis man sier at den som er kommet fram til sannheten, eksisterer etter døden, er dette basert på reaksjoner, min venn. Om man sier at han ikke eksisterer etter døden, er det basert på reaksjoner. Om man sier at han både eksisterer og ikke eksisterer etter døden, er det basert på reaksjoner. Om man sier at han verken eksisterer eller ikke eksisterer etter døden, er det basert på reaksjoner.</p>
<p>Hvis man sier at den som er kommet fram til sannheten, eksisterer etter døden, er dette basert på den skjelnende bevissthet, min venn. Om man sier at han ikke eksisterer etter døden, er det basert på den skjelnende bevissthet. Om man sier at han både eksisterer og ikke eksisterer etter døden, er det basert på den skjelnende bevissthet. Om man sier at han verken eksisterer eller ikke eksisterer etter døden, er det basert på den skjelnende bevissthet.</p>
<p>Det er derfor Mesteren ikke har gitt noe svar på noen av disse spørsmålene.»</p>
</article>
<aside id="metaarea">
<p><strong>Om oversettelsene</strong></p>
<p>Oversatt av <span class="author">Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Denne oversettelsen ble publisert i <span class="publication-date">2018</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Aminah Borg-Luck</span>.</p>
</aside>
</section>
</div>
</body>
</html>
