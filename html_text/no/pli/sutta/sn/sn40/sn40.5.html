<!DOCTYPE html>
<html>
<head>
<meta charset="UTF-8">
<meta name="author" content="Kåre A. Lie">
<title></title>
</head>
<body>
<article id="sn40.5" lang="no">
<header>
<p class="division">Tekster fordelt etter tema</p>
<p class="vagga">Kapitlet om de seks sansefelter</p>
<p class="subdivision">Samtaler med Moggallana</p>
<p lang="pli" translate="no">Akasanañcayatanapañhasutta</p>
<h1>40.5. Rommets uendelighet</h1>
</header>
<p>“Man snakker om rommets uendelighet. Men hva er egentlig rommets uendelighet?</p>
<p>Videre tenkte jeg som så:</p>
<p>‘Når en munk hever seg over enhver formbevissthet slik at han ikke føler noen fysisk motstand, og ikke reagerer på sanseinntrykk, ser han rommet som uendelig, og med dette går han inn på rommets uendelighet og blir værende der. Dette kalles rommets uendelighet.</p>
<p>Dermed hevet jeg meg over enhver formbevissthet. Jeg følte ingen fysisk motstand, og reagerte ikke på sanseinntrykk. Jeg så rommet som uendelig, og med dette gikk jeg inn på rommets uendelighet og ble værende der. Men selv om jeg gjorde dette, oppsto det forestillinger knyttet til former i sinnet mitt.</p>
<p>Men da kom Mesteren til meg med sine overmenneskelige egenskaper og sa:</p>
<p>‘Moggallana! Moggallana! Ikke vær sløv mens du praktiserer rommets uendelighet! Gjør sinnet ditt stabilt i rommets uendelighet, fest sinnet på ett punkt i rommets uendelighet, konsentrer sinnet ditt i rommets uendelighet!’</p>
<p>Dermed hevet jeg meg over enhver formbevissthet. Jeg følte ingen fysisk motstand, og reagerte ikke på sanseinntrykk. Jeg så rommet som uendelig, og med dette gikk jeg inn på rommets uendelighet og ble værende der.</p>
<p>Så om det med rette kan sies om en elev at han fikk hjelp av læreren og nådde fram til dyp kunnskap, så kan dette med rette sies om meg.”</p>
<footer>
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Aminah Borg-Luck</span>.</p>
</footer>
</article>
</body>
</html>
