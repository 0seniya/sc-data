<!DOCTYPE html>
<html>
<head>
<meta charset="UTF-8">
<meta name="author" content="Kåre A. Lie">
<title></title>
</head>
<body>
<div id="text" lang="no">
<section class="sutta" id="dhp100-115">
<article>
<div class="hgroup">
<p class="division">Mindre tekster</p>
<p>Dhammapada</p>
<p class="subdivision">Vers om læren</p>
<h1>8. Tusener</h1>
</div>
<blockquote class="gatha">
<p><a class="sc" id="1" data-uid="dhp100"></a>Selv om noen har tusen ord<br>
men alle er meningsløse -<br>
ett eneste meningsfylt ord er bedre,<br>
dersom det gir deg fred.</p>
<p>10 l.<br>
Selv om noen har tusen vers<br>
men alle er meningsløse -<br>
ett eneste lite vers er bedre,<br>
dersom det gir deg fred.</p>
<p><a class="sc" id="1" data-uid="dhp102"></a>Om en deklamerer hundre vers<br>
men alle er meningsløse -<br>
ett eneste ord av dhamma er bedre,<br>
dersom det gir deg fred.</p>
<p><a class="sc" id="1" data-uid="dhp103"></a>Om noen i kamp skulle overvinne<br>
tusen og tusen igjen -<br>
er han dog den største seierherre<br>
som overvinner seg selv.</p>
<p><a class="sc" id="1" data-uid="dhp104"></a>For sannelig er det langt bedre<br>
å overvinne seg selv enn andre<br>
for den som har temmet seg selv<br>
og alltid vandrer i måtehold.</p>
<p><a class="sc" id="1" data-uid="dhp105"></a>For slik en person kan ingen,<br>
nei, verken gud eller djevel,<br>
ei heller engler av noe slag,<br>
forandre hans seier til nederlag.</p>
<p><a class="sc" id="1" data-uid="dhp106"></a>Du kan gjerne drysse offergaver hen i tusentall<br>
i måned etter måned gjennom nesten hundre år,<br>
men om du for et øyeblikk kan hedre en av de<br>
som har utviklet seg selv,<br>
så er det til større heder<br>
enn slik hundreårig offervirksomhet.</p>
<p><a class="sc" id="1" data-uid="dhp107"></a>Og kanskje er du en av de som vandrer ut i skogene<br>
for der å tilbe offerilden gjennom hundre år,<br>
men om du for et øyeblikk kan hedre en av de<br>
som har utviklet seg selv,<br>
så er det til større heder<br>
enn slik hundreårig offervirksomhet.</p>
<p><a class="sc" id="1" data-uid="dhp108"></a>Hva enn du kan ofre i verden<br>
igjennom et år, med tanke på lønn,<br>
det er ikke verd en fjerdedel<br>
av det som respekt for den rettskafne er verd.</p>
<p><a class="sc" id="1" data-uid="dhp109"></a>Den som alltid er ivrig etter<br>
å hedre og ære de gamle,<br>
han får framgang i disse fire:<br>
levetid, skjønnhet, lykke og kraft.</p>
<p><a class="sc" id="1" data-uid="dhp110"></a>Du kan leve i hundre år<br>
i ondskap og tankeløshet -<br>
bedre å leve en eneste dag<br>
i godhet og meditasjon.</p>
<p><a class="sc" id="1" data-uid="dhp111"></a>Du kan leve i hundre år<br>
i dårskap og tankeløshet -<br>
bedre å leve en eneste dag<br>
i visdom og meditasjon.</p>
<p><a class="sc" id="1" data-uid="dhp112"></a>Du kan leve i hundre år<br>
i slapphet og uten energi -<br>
bedre å leve en eneste dag<br>
med full energisk innsats.</p>
<p><a class="sc" id="1" data-uid="dhp113"></a>Du kan leve i hundre år<br>
og ikke se oppkomst og undergang -<br>
bedre å leve en eneste dag<br>
og skue oppkomst og undergang.</p>
<p><a class="sc" id="1" data-uid="dhp114"></a>Du kan leve i hundre år<br>
og ikke se den udødelige vei -<br>
bedre å leve en eneste dag<br>
og se den udødelige vei.</p>
<p><a class="sc" id="1" data-uid="dhp115"></a>Du kan leve i hundre år<br>
og ikke se den høyeste sannhet -<br>
bedre å leve en eneste dag<br>
og se den høyeste sannhet.</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
