<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='dhp383-423' lang='no'>
<header>
<p class='division'>Mindre tekster</p>
<p>Dhammapada</p>
<p class='subdivision'>Vers om læren</p>
<h1>26. Brahmanen</h1>
</header>
<blockquote class='gatha'>
<p><a class='sc' id='1' data-uid='dhp383'></a>Skjær over strømmen og vær energisk!<br>
Jag bort begjæret, du høyreiste.<br>
Når du kjenner faktorenes undergang,<br>
da kjenner du, høyreiste, det som er uskapt.</p>
<p><a class='sc' id='1' data-uid='dhp384'></a>Når den høyreiste har nådd fram til<br>
den andre bredd etter begge metoder,<br>
knuser han alle lenker,<br>
for nå er han en som vet.</p>
<p><a class='sc' id='1' data-uid='dhp385'></a>Han, som verken denne stranda<br>
eller den andre finnes for,<br>
og heller ikke begge strender,<br>
som er fryktløs og uten lenker, -<br>
han vil jeg kalle en høyreist.</p>
<p><a class='sc' id='1' data-uid='dhp386'></a>Den som sitter i meditasjon,<br>
feilfri og uten lave tendenser,<br>
en som har gjort alt det som skal gjøres<br>
og som har oppnådd det høyeste mål, -<br>
han vil jeg kalle en høyreist.</p>
<p><a class='sc' id='1' data-uid='dhp387'></a>Sola skinner om dagen,<br>
månen lyser om natta,<br>
fyrsten stråler i all sin prakt,<br>
den høyreiste stråler i meditasjon.<br>
Men Buddha stråler dag og natt<br>
i uforlignelig stråleglans.</p>
<p><a class='sc' id='1' data-uid='dhp388'></a>Han kalles en høyreist fordi<br>
han reiser seg høyt over det som er ondt.<br>
Han kalles en vandrer fordi<br>
han vandrer i fullkommen ro.<br>
Han kalles en eneboer fordi<br>
han ikke bor sammen med sine feil.</p>
<p><a class='sc' id='1' data-uid='dhp389'></a>Ingen bør slå den høyreiste,<br>
men han skal heller ikke bli sint til gjengjeld.<br>
Ve den som slår den høyreiste,<br>
men ve ham enn mer dersom han blir sint!</p>
<p><a class='sc' id='1' data-uid='dhp390'></a>For en høyreist er intet bedre enn det<br>
å la være å følge et hastig innfall.<br>
Jo mindre du ønsker å skade andre,<br>
jo mere vil lidelsen bringes til opphør.</p>
<p><a class='sc' id='1' data-uid='dhp391'></a>Han som ikke gjør noe vondt<br>
i tanke, ord og gjerning,<br>
men passer seg vel i disse tre ting, -<br>
han vil jeg kalle en høyreist.</p>
<p><a class='sc' id='1' data-uid='dhp392'></a>Han som gir deg undervisning<br>
i den fullkomment opplystes lære,<br>
han skal du ære like respektfullt<br>
som presten ærer ildofferet.</p>
<p><a class='sc' id='1' data-uid='dhp393'></a>Man blir ikke høyreist bare gjennom det ytre,<br>
og heller ikke av fødsel og fine aner;<br>
men den som er sann og rettferdig,<br>
han er ren, han er høyreist.</p>
<p><a class='sc' id='1' data-uid='dhp394'></a>Hva nytte har du vel, uvettige,<br>
av sammenflettet hår og antilopeskinnskappe?<br>
Bare ditt ytre pusser du rent,<br>
mens innvendig er du et villnis.</p>
<p><a class='sc' id='1' data-uid='dhp395'></a>Den som bærer ei kappe av filler,<br>
så mager at blodårene stikker fram,<br>
som mediterer ensom i skogen,<br>
han vil jeg kalle en høyreist.</p>
<p><a class='sc' id='1' data-uid='dhp396'></a>Jeg kaller ingen en høyreist<br>
bare på grunn av hans fødsel.<br>
Eier han noe, blir han hovmodig.<br>
Den som er eiendomsløs og kravløs,<br>
han vil jeg kalle en høyreist.</p>
<p><a class='sc' id='1' data-uid='dhp397'></a>Den som har sprengt alle hindringer<br>
uten å skjelve, og brutt alle bånd,<br>
og kastet åket ifra seg, -<br>
han vil jeg kalle en høyreist.</p>
<p><a class='sc' id='1' data-uid='dhp398'></a>Den som har våknet og løftet bort bommen<br>
og skåret av remmer og bånd,<br>
og dessuten kastet bort bissel og tjor, -<br>
han vil jeg kalle en høyreist.</p>
<p><a class='sc' id='1' data-uid='dhp399'></a>Den som rolig holder ut<br>
skjellsord, fengsel og pryl,<br>
enda han er uskyldig, -<br>
tålmodighet er hans styrke,<br>
tålmodighet er hans beste forsvar, -<br>
han vil jeg kalle en høyreist.</p>
<p><a class='sc' id='1' data-uid='dhp400'></a>Den som er godlynt, nøysom og kravløs,<br>
med gode vaner og selvdisiplin,<br>
han bærer nå sitt siste legeme, -<br>
han vil jeg kalle en høyreist.</p>
<p><a class='sc' id='1' data-uid='dhp401'></a>Den som ikke blir hengende<br>
ved sansenytelser ,<br>
mer enn vann på et lotusblad,<br>
eller et lite sennepsfrø<br>
ytterst på nålespissen, -<br>
han vil jeg kalle en høyreist.</p>
<p><a class='sc' id='1' data-uid='dhp402'></a>Den som kjenner til her og nå<br>
hvordan hans lidelser bringes til opphør;<br>
har lagt fra seg byrden og kastet åket, -<br>
han vil jeg kalle en høyreist.</p>
<p><a class='sc' id='1' data-uid='dhp403'></a>Den som er vis og har dyp forståelse,<br>
og vet hva som er veien og ikke veien,<br>
og som har oppnådd det høyeste mål, -<br>
han vil jeg kalle en høyreist.</p>
<p><a class='sc' id='1' data-uid='dhp404'></a>Den som ikke søker omgang<br>
verken med borgere eller asketer;<br>
som vandrer i hjemløsheten<br>
med minimale behov, -<br>
han vil jeg kalle en høyreist.</p>
<p><a class='sc' id='1' data-uid='dhp405'></a>Den som har sluttet fred med alle<br>
levende vesener, sterke som svake,<br>
og verken straffer eller dreper, -<br>
han vil jeg kalle en høyreist.</p>
<p><a class='sc' id='1' data-uid='dhp406'></a>Vennlig blant de fiendtlige,<br>
fredelig blant de voldsomme,<br>
fordomsfri blant de fordomsfulle, -<br>
han vil jeg kalle en høyreist.</p>
<p><a class='sc' id='1' data-uid='dhp407'></a>Hat og begjær, selvros og overmot, -<br>
alt dette faller bort fra ham<br>
som sennepsfrøet fra nålespissen, -<br>
han vil jeg kalle en høyreist.</p>
<p><a class='sc' id='1' data-uid='dhp408'></a>Den som ytrer milde ord<br>
som er opplysende og sanne,<br>
og ikke taler hardt til noen, -<br>
han vil jeg kalle en høyreist.</p>
<p><a class='sc' id='1' data-uid='dhp409'></a>Den her i verden som ikke tar<br>
noe som ikke blir ham gitt,<br>
om det nå enn er langt eller kort,<br>
stygt eller vakkert, stort eller smått, -<br>
han vil jeg kalle en høyreist.</p>
<p><a class='sc' id='1' data-uid='dhp410'></a>Den som ikke har noen forventninger<br>
verken om denne verden eller den neste,<br>
som har lagt bort forventningene og kastet åket, -<br>
han vil jeg kalle en høyreist.</p>
<p>41l.<br>
Den som ikke har noen begjær<br>
og har overvunnet sin usikkerhet;<br>
som har nådd fram til udødeligheten<br>
og latt den omslutte seg helt, -<br>
han vil jeg kalle en høyreist.</p>
<p><a class='sc' id='1' data-uid='dhp412'></a>Den som fullstendig har overskredet<br>
det godes og det ondes begrensning;<br>
sorgløs, ren og uten feil, -<br>
han vil jeg kalle en høyreist.</p>
<p><a class='sc' id='1' data-uid='dhp413'></a>Den som er liksom månen,<br>
ren og klar, stille og lys,<br>
som har slukket all nytelseslyst i seg selv, -<br>
han vil jeg kalle en høyreist.</p>
<p><a class='sc' id='1' data-uid='dhp414'></a>Den som har vandret gjennom<br>
denne farlige hengemyr<br>
og dette illusoriske kretsløp,<br>
og er kommet over til den andre siden;<br>
ettertenksom, uten krav eller usikkerhet,<br>
som helt selvstendig har oppnådd nibbana, -<br>
han vil jeg kalle en høyreist.</p>
<p><a class='sc' id='1' data-uid='dhp415'></a>Den som har fridd seg fra nytelseslysten<br>
og vandrer omkring som en hjemløs munk,<br>
og har slukket all nytelseslyst i sitt indre, -<br>
han vil jeg kalle en høyreist.</p>
<p><a class='sc' id='1' data-uid='dhp416'></a>Den som har fridd seg fra alt begjær<br>
og vandrer omkring som en hjemløs munk,<br>
og har slukket alt begjær i sitt indre, -<br>
han vil j eg kalle en høyreist.</p>
<p><a class='sc' id='1' data-uid='dhp417'></a>Den som har kastet hvert menneskelig bånd,<br>
og lagt alle himmelske bånd langt bak seg,<br>
han har brutt alle lenker og åk;<br>
han vil jeg kalle en høyreist.</p>
<p><a class='sc' id='1' data-uid='dhp418'></a>Den som verken er for eller mot,<br>
men kjølig og lidenskapsløs,<br>
han er den verdensbeseirende helt, -<br>
han vil jeg kalle en høyreist.</p>
<p><a class='sc' id='1' data-uid='dhp419'></a>Den som har sett hvordan alt som lever<br>
stadig blir født og dør;<br>
som er lykkelig, opplyst og fri, -<br>
han vil jeg kalle en høyreist.</p>
<p><a class='sc' id='1' data-uid='dhp420'></a>Verken guder, demoner eller mennesker<br>
kan følge den fullkomnes vei, -<br>
han som er uten lave tendenser, -<br>
han vil jeg kalle en høyreist.</p>
<p><a class='sc' id='1' data-uid='dhp421'></a>Den som ikke prøver å holde fast<br>
på fortid, nåtid og framtid,<br>
som intet eier og intet søker, -<br>
han vil jeg kalle en høyreist.</p>
<p><a class='sc' id='1' data-uid='dhp422'></a>Helten, den sterke og edle,<br>
den vise og seierrike,<br>
beskjeden, fullært og opplyst, -<br>
han vil jeg kalle en høyreist.</p>
<p><a class='sc' id='1' data-uid='dhp423'></a>Den som kjenner sin fortid<br>
og er kjent med både lykke og fornedrelse,<br>
og har nådd fram til fødslenes slutt;<br>
den vise med fullkommen kunnskap,<br>
som har fullbyrdet alt som kan fullbyrdes, -<br>
han vil jeg kalle en høyreist.</p>
</blockquote>
<footer>
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class='author'>Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
