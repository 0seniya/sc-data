<!DOCTYPE html>
<html>
<head>
<meta charset="UTF-8">
<meta name="author" content="Kåre A. Lie">
<title></title>
</head>
<body>
<div id="text" lang="no">
<section class="sutta" id="dhp360-382">
<article>
<div class="hgroup">
<p class="division">Mindre tekster</p>
<p>Dhammapada</p>
<p class="subdivision">Vers om læren</p>
<h1>25. Bhikkhuen</h1>
</div>
<blockquote class="gatha">
<p><a class="sc" id="1" data-uid="dhp360"></a>Det er bra å ha kontroll over øyet,<br>
kontroll over øret er også bra.<br>
Det er bra å kontrollere sin nese,<br>
kontroll over tunga er også bra.</p>
<p>36l.<br>
Det er bra å ha kontroll over kroppen,<br>
kontroll over talen er også bra,<br>
og bra er kontroll over tankene sine;<br>
ja, godt er å ha fullstendig kontroll.<br>
En bhikkhu som har fullstendig kontroll,<br>
blir fri fra alt som er vondt.</p>
<p><a class="sc" id="1" data-uid="dhp362"></a>Den som behersker hender, føtter og tale,<br>
ja, som er behersket i alle henseender,<br>
som er fylt av en indre glede,<br>
ensom, konsentrert og vel tilfreds, -<br>
han kan i sannhet kalles en bhikkhu.</p>
<p><a class="sc" id="1" data-uid="dhp363"></a>Herlig er det å høre en bhikkhu<br>
som vet å forklare ånd og bokstav,<br>
veltalende, men ikke pompøs,<br>
med milde harmoniske ord.</p>
<p><a class="sc" id="1" data-uid="dhp364"></a>Den bhikkhu som frydes ved dhamma<br>
og finner sin glede der,<br>
som tenker dhamma grundig igjennom<br>
og bærer den vel i sinne, -<br>
han faller ikke fra sannheten bort.</p>
<p><a class="sc" id="1" data-uid="dhp365"></a>Man bør ikke forakte<br>
det som man selv har fått,<br>
og heller ikke misunne<br>
andre det de har fått.<br>
Den som misunner andre,<br>
den bhikkhu blir ikke konsentrert.</p>
<p><a class="sc" id="1" data-uid="dhp366"></a>Selv englene priser den bhikkhu<br>
som ikke forakter det som han har,<br>
selv om det enn er lite,<br>
og lever et rent og aktivt liv.</p>
<p><a class="sc" id="1" data-uid="dhp367"></a>Den som ikke innbiller seg<br>
at noe som helst av navn og form<br>
virkelig er hans eget,<br>
og ikke sørger over det som ikke er,<br>
han kan virkelig kalles en bhikkhu.</p>
<p><a class="sc" id="1" data-uid="dhp368"></a>Den bhikkhu som lever i nestekjærlighet<br>
i full fortrøstning til Buddhas lære,<br>
han finner fram til fredens rike,<br>
den lykke hvor alle impulsene faller til ro.</p>
<p><a class="sc" id="1" data-uid="dhp369"></a>Øs denne båten, bhikkhu!<br>
Når du har øst den, seiler den lett.<br>
Når du har skåret av hat og begjær,<br>
da skal du oppnå nibbana.</p>
<p><a class="sc" id="1" data-uid="dhp370"></a>Skjær over fem, kvitt deg med fem,<br>
fem andre bør du utvikle.<br>
Den bhikkhu som frir seg fra hindringer fem<br>
kalles en som har krysset floden.</p>
<p>37l.<br>
Mediter, bhikkhu, og vær ikke slapp!<br>
La ikke tankene kretse om sansen ytelser,<br>
så ikke du i din tankeløshet<br>
skal tvinges å svelge ei glødende kule av jern,<br>
og ikke skal rope: «Dette gjør vondt!»<br>
mens du brenner.</p>
<p><a class="sc" id="1" data-uid="dhp372"></a>Det finnes ingen konsentrasjon<br>
for den som mangler innsikt.<br>
Det finnes ingen innsikt<br>
for den som ikke har konsentrasjon.<br>
Men den som har både konsentrasjon<br>
og innsikt, han er nibbana nær.</p>
<p><a class="sc" id="1" data-uid="dhp373"></a>En overmenneskelig glede oppstår<br>
i den bhikkhu som har trukket seg tilbake<br>
til ensomheten med fredfylt sinn,<br>
og der betrakter dhamma med klar forståelse.</p>
<p><a class="sc" id="1" data-uid="dhp374"></a>Når han fullt ut kan begripe<br>
faktorenes oppkomst og undergang,<br>
finner han glede og lykke,<br>
som en som kjenner det udødelige.</p>
<p><a class="sc" id="1" data-uid="dhp375"></a>Dette her er det første<br>
for en bhikkhu som har forstand:<br>
sansekontroll, tilfredshet,<br>
selvdisiplin etter reglene,<br>
omgang med gode venner,<br>
et rent og aktivt liv.</p>
<p><a class="sc" id="1" data-uid="dhp376"></a>Vennlig i hele sitt vesen<br>
og fin i sin framferd, det bør han være.<br>
Fylt av glede vil han dermed<br>
gjøre en ende på det som er vondt.</p>
<p><a class="sc" id="1" data-uid="dhp377"></a>Liksom jasminen slipper<br>
de visnede blomstene fra seg,<br>
skal dere også, bhikkhuer,<br>
gi slipp på hat og begjær.</p>
<p><a class="sc" id="1" data-uid="dhp378"></a>Den bhikkhu som er vel konsentrert<br>
og rolig i tanker, tale og handling,<br>
som ikke har mer appetitt på verden, -<br>
han kan kalles en avbalansert.</p>
<p><a class="sc" id="1" data-uid="dhp379"></a>Selv skal du rette på feilene dine<br>
og holde et øye med deg selv.<br>
Slik, oppmerksom og selvhjulpen,<br>
skal du leve i lykke, bhikkhu.</p>
<p><a class="sc" id="1" data-uid="dhp380"></a>For du er din egen frelser,<br>
din egen framtid former du selv.<br>
Ta derfor vare på deg selv,<br>
som kjøpmannen skjøtter en fullblodshest.</p>
<p><a class="sc" id="1" data-uid="dhp381"></a>Den bhikkhu som lever oppfylt av glede<br>
i full fortrøstning til Buddhas lære,<br>
han finner fram til fredens rike,<br>
den lykke hvor alle impulsene faller til ro.</p>
<p><a class="sc" id="1" data-uid="dhp382"></a>Den bhikkhu som vier seg helt<br>
til Buddhas lære, om enn han er ung,<br>
han lyser opp denne verden<br>
som månen fra skyfri himmel.</p>
</blockquote>
</article>
<aside id="metaarea">
<p><strong>Om oversettelsene</strong></p>
<p>Der intet annet er angitt, er samtlige tekster oversatt av <span class="author">Kåre A. Lie</span>.</p>
<p>Tre forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; og Syamaratthassa Tepitakam, Bangkok 2523 (1980). Sanskrittekstene og andre tekster er oversatt fra forskjellige utgaver, og disse er angitt ved de enkelte tekstene. Disse oversettelsene er skrevet over et tidsrom fra 1975 og fram til i dag. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<p><strong>Rettigheter</strong></p>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class="editor">Bhikkhu Sujato</span>.</p>
</aside>
</section>
</div>
</body>
</html>
