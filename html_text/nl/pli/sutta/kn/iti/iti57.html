<!DOCTYPE html>
<html>
<head>
<meta charset="UTF-8">
<meta name="author" content="Guy Eugène Dubois">
<title></title>
</head>
<body>
<div id="text" lang="nl">
<section class="sutta" id="iti57">
<article>
<div class="hgroup">
<p class="division">Itivuttaka</p>
<p class="subdivision">Suttas met drie Onderwerpen</p>
<h1>57. Mentale vergiften (ii)</h1>
</div>
<p>Zo is het gezegd door de <i lang="pli">Bhagavat</i>, door de Arahant. Zo heb ik het gehoord:</p>
<p>“Monniken, er bestaan drie mentale vergiften.</p>
<p>Welke drie?</p>
<p>De bezoedeling van sensueel verlangen; de bezoedeling van “worden” en de bezoedeling van onwetendheid. Dit zijn de drie mentale vergiften.”</p>
<p>Dit is de betekenis van wat de <i lang="pli">Bhagavat</i> gezegd heeft. In verband hiermee zei Hij het volgende:</p>
<blockquote class="gatha">
<p>“Wie de bezoedeling van verlangen<br>
Voor sensueel plezier vernietigd heeft;<br>
Wie onwetendheid heeft geëlimineerd;<br>
En wie de bezoedeling van ‘worden’ heeft uitgedoofd—<br>
Zulk iemand zonder verlangen is bevrijd.<br>
Door zijn overwinning op Mara en zijn leger,<br>
Draagt hij zijn laatste lichaam.”</p>
</blockquote>
<p>Ook dit is de betekenis van wat de Verhevene gezegd heeft.</p>
<p class="endsutta">Zo heb ik het gehoord.</p>
</article>
<aside id="metaarea">
<p>Vertaald uit het Pali door <span class="author">Guy Eugène Dubois</span></p>
<p>Het boek <cite class="book" translate="no">ITIVUTTAKA—ZO IS HET GEZEGD </cite> is verkrijgbaar voor download op <a href="http://samita.be/nl/media/books/">http://samita.be/nl/media/books/</a> of kan tegen kostprijs worden aangevraagd.</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class="editor">Venerable Vimala</span>.</p>
</aside>
</section>
</div>
</body>
</html>
