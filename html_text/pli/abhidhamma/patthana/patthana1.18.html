<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='patthana1.18' lang='pli'>
<header>
<ul>
<li class='division'>Paṭṭhānapakaraṇa</li>
<li class='subdivision'>Dhammānuloma (1), Tikapaṭṭhānapāḷi (1)</li>
</ul>
<h1>1.18. Uppannattika</h1>
</header>
<h3>1.18.7. Pañhāvāra</h3>
<h4>1.18.7.1. Paccayānuloma</h4>
<h5>Vibhaṅgavāra</h5>
<h6>Hetu</h6>
<p><a class='ref sc' id='sc1'>SC 1</a><a class='ref ms' id='ms37P1_2595'>Ms 37P1_2595</a><a class='ref msdiv' id='msdiv1' href='#sc1'>SC 1</a><a class='ref ms' id='ms37P1_2595'>Ms 37P1_2595</a><a class='ref msdiv' id='msdiv1'>Msdiv 1</a>Uppanno dhammo uppannassa dhammassa hetupaccayena paccayo—uppannā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. Paṭisandhikkhaṇe uppannā hetū sampayuttakānaṃ khandhānaṃ kaṭattā ca rūpānaṃ hetupaccayena paccayo. (1)</p>
<h6>Ārammaṇa</h6>
<p><a class='ref sc' id='sc2'>SC 2</a><a class='ref ms' id='ms37P1_2596'>Ms 37P1_2596</a><a class='ref msdiv' id='msdiv2' href='#sc2'>SC 2</a><a class='ref ms' id='ms37P1_2596'>Ms 37P1_2596</a><a class='ref msdiv' id='msdiv2'>Msdiv 2</a>Uppanno dhammo uppannassa dhammassa ārammaṇapaccayena paccayo—uppannaṃ cakkhuṃ aniccato dukkhato anattato vipassati, assādeti abhinandati, taṃ ārabbha rāgo uppajjati, diṭṭhi uppajjati, vicikicchā … pe … uddhaccaṃ … pe … domanassaṃ uppajjati. Uppannaṃ sotaṃ … ghānaṃ … jivhaṃ … kāyaṃ … rūpe … sadde … gandhe … rase … phoṭṭhabbe … vatthuṃ … uppanne khandhe aniccato dukkhato anattato vipassati … pe … domanassaṃ uppajjati. Dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa … pe … phoṭṭhabbāyatanaṃ kāyaviññāṇassa … pe … uppannā khandhā iddhividhañāṇassa, āvajjanāya ārammaṇapaccayena paccayo. (1)</p>
<p><a class='ref sc' id='sc3'>SC 3</a><a class='ref ms' id='ms37P1_2597'>Ms 37P1_2597</a><a class='ref msdiv' id='msdiv3' href='#sc3'>SC 3</a><a class='ref ms' id='ms37P1_2597'>Ms 37P1_2597</a><a class='ref msdiv' id='msdiv3'>Msdiv 3</a>Anuppanno dhammo uppannassa dhammassa ārammaṇapaccayena paccayo—anuppanne rūpe … sadde … gandhe … rase … phoṭṭhabbe … anuppanne khandhe aniccato dukkhato anattato vipassati … pe … domanassaṃ uppajjati. Anuppannā khandhā iddhividhañāṇassa, cetopariyañāṇassa, anāgataṃsañāṇassa, āvajjanāya ārammaṇapaccayena paccayo. (1)</p>
<p><a class='ref sc' id='sc4'>SC 4</a><a class='ref ms' id='ms37P1_2598'>Ms 37P1_2598</a><a class='ref msdiv' id='msdiv4' href='#sc4'>SC 4</a><a class='ref ms' id='ms37P1_2598'>Ms 37P1_2598</a><a class='ref msdiv' id='msdiv4'>Msdiv 4</a>Uppādī dhammo uppannassa dhammassa ārammaṇapaccayena paccayo—uppādiṃ cakkhuṃ … pe … kāyaṃ … rūpe … gandhe … rase … phoṭṭhabbe … vatthuṃ … uppādī khandhe aniccato dukkhato anattato … pe … domanassaṃ uppajjati. Uppādī khandhā iddhividhañāṇassa, cetopariyañāṇassa, anāgataṃsañāṇassa, āvajjanāya ārammaṇapaccayena paccayo. (1)</p>
<h6>Adhipati</h6>
<p><a class='ref sc' id='sc5'>SC 5</a><a class='ref ms' id='ms37P1_2599'>Ms 37P1_2599</a><a class='ref msdiv' id='msdiv5' href='#sc5'>SC 5</a><a class='ref ms' id='ms37P1_2599'>Ms 37P1_2599</a><a class='ref msdiv' id='msdiv5'>Msdiv 5</a>Uppanno dhammo uppannassa dhammassa adhipatipaccayena paccayo— ārammaṇādhipati, sahajātādhipati. <strong>Ārammaṇādhipati</strong>—uppannaṃ cakkhuṃ garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. Uppannaṃ sotaṃ … ghānaṃ … jivhaṃ … kāyaṃ … rūpe … sadde … gandhe … rase … phoṭṭhabbe … vatthuṃ … uppanne khandhe garuṃ katvā assādeti abhinandati, taṃ garuṃ katvā rāgo uppajjati … pe …. <strong>Sahajātādhipati</strong>—uppannā adhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)</p>
<p><a class='ref sc' id='sc6'>SC 6</a><a class='ref ms' id='ms37P1_2600' href='#sc6'>SC 6</a><a class='ref ms' id='ms37P1_2600'>Ms 37P1_2600</a>Anuppanno dhammo uppannassa dhammassa adhipatipaccayena paccayo. <strong>Ārammaṇādhipati</strong>—anuppanne rūpe … sadde … gandhe … rase … phoṭṭhabbe … anuppanne khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (1)</p>
<p><a class='ref sc' id='sc7'>SC 7</a><a class='ref ms' id='ms37P1_2601' href='#sc7'>SC 7</a><a class='ref ms' id='ms37P1_2601'>Ms 37P1_2601</a>Uppādī dhammo uppannassa dhammassa adhipatipaccayena paccayo. <strong>Ārammaṇādhipati</strong>—uppādiṃ cakkhuṃ … pe … kāyaṃ … rūpe … pe … phoṭṭhabbe … vatthuṃ … uppādī khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (1)</p>
<h6>Sahajāta</h6>
<p><a class='ref sc' id='sc8'>SC 8</a><a class='ref ms' id='ms37P1_2602'>Ms 37P1_2602</a><a class='ref msdiv' id='msdiv6' href='#sc8'>SC 8</a><a class='ref ms' id='ms37P1_2602'>Ms 37P1_2602</a><a class='ref msdiv' id='msdiv6'>Msdiv 6</a>Uppanno dhammo uppannassa dhammassa sahajātapaccayena paccayo—uppanno eko khandho tiṇṇannaṃ khandhānaṃ cittasamuṭṭhānānañca rūpānaṃ sahajātapaccayena paccayo … pe … dve khandhā dvinnaṃ khandhānaṃ cittasamuṭṭhānānañca rūpānaṃ sahajātapaccayena paccayo. Paṭisandhikkhaṇe uppanno eko khandho tiṇṇannaṃ khandhānaṃ kaṭattā ca rūpānaṃ sahajātapaccayena paccayo … pe … dve khandhā dvinnaṃ khandhānaṃ kaṭattā ca rūpānaṃ sahajātapaccayena paccayo. Khandhā vatthussa sahajātapaccayena paccayo. Vatthu khandhānaṃ sahajātapaccayena paccayo. Ekaṃ mahābhūtaṃ tiṇṇannaṃ mahābhūtānaṃ sahajātapaccayena paccayo … pe … dve mahābhūtā … pe … mahābhūtā cittasamuṭṭhānānaṃ rūpānaṃ kaṭattārūpānaṃ upādārūpānaṃ sahajātapaccayena paccayo. Bāhiraṃ … āhārasamuṭṭhānaṃ … utusamuṭṭhānaṃ … asaññasattānaṃ ekaṃ mahābhūtaṃ … pe … dve mahābhūtā … pe … mahābhūtā kaṭattārūpānaṃ upādārūpānaṃ sahajātapaccayena paccayo. (1)</p>
<h6>Aññamañña</h6>
<p><a class='ref sc' id='sc9'>SC 9</a><a class='ref ms' id='ms37P1_2603'>Ms 37P1_2603</a><a class='ref msdiv' id='msdiv7' href='#sc9'>SC 9</a><a class='ref ms' id='ms37P1_2603'>Ms 37P1_2603</a><a class='ref msdiv' id='msdiv7'>Msdiv 7</a>Uppanno dhammo uppannassa dhammassa aññamaññapaccayena paccayo—uppanno eko khandho tiṇṇannaṃ khandhānaṃ aññamaññapaccayena paccayo … pe … dve khandhā … pe … paṭisandhikkhaṇe uppanno eko khandho tiṇṇannaṃ khandhānaṃ vatthussa ca aññamaññapaccayena paccayo. Dve khandhā … pe … khandhā vatthussa aññamaññapaccayena paccayo. Vatthu khandhānaṃ aññamaññapaccayena paccayo. Ekaṃ mahābhūtaṃ … pe … bāhiraṃ … āhārasamuṭṭhānaṃ … utusamuṭṭhānaṃ … asaññasattānaṃ ekaṃ mahābhūtaṃ tiṇṇannaṃ mahābhūtānaṃ aññamaññapaccayena paccayo … pe … dve mahābhūtā … pe …. (1)</p>
<h6>Nissaya</h6>
<p><a class='ref sc' id='sc10'>SC 10</a><a class='ref ms' id='ms37P1_2604'>Ms 37P1_2604</a><a class='ref msdiv' id='msdiv8' href='#sc10'>SC 10</a><a class='ref ms' id='ms37P1_2604'>Ms 37P1_2604</a><a class='ref msdiv' id='msdiv8'>Msdiv 8</a>Uppanno dhammo uppannassa dhammassa nissayapaccayena paccayo—uppanno eko khandho tiṇṇannaṃ khandhānaṃ cittasamuṭṭhānānañca rūpānaṃ nissayapaccayena paccayo … pe … dve khandhā … pe … paṭisandhikkhaṇe … pe … khandhā vatthussa … pe … vatthu khandhānaṃ … pe … ekaṃ mahābhūtaṃ … pe … bāhiraṃ … āhārasamuṭṭhānaṃ … utusamuṭṭhānaṃ … asaññasattānaṃ ekaṃ mahābhūtaṃ … pe … mahābhūtā cittasamuṭṭhānānaṃ rūpānaṃ kaṭattārūpānaṃ upādārūpānaṃ cakkhāyatanaṃ cakkhuviññāṇassa … pe … kāyāyatanaṃ kāyaviññāṇassa … pe … vatthu uppannānaṃ khandhānaṃ nissayapaccayena paccayo. (1)</p>
<h6>Upanissaya</h6>
<p><a class='ref sc' id='sc11'>SC 11</a><a class='ref ms' id='ms37P1_2605'>Ms 37P1_2605</a><a class='ref msdiv' id='msdiv9' href='#sc11'>SC 11</a><a class='ref ms' id='ms37P1_2605'>Ms 37P1_2605</a><a class='ref msdiv' id='msdiv9'>Msdiv 9</a>Uppanno dhammo uppannassa dhammassa upanissayapaccayena paccayo— ārammaṇūpanissayo, pakatūpanissayo … pe …. <strong>Pakatūpanissayo</strong>—uppannaṃ utuṃ upanissāya jhānaṃ uppādeti, vipassanaṃ … pe … maggaṃ … pe … abhiññaṃ … pe … samāpattiṃ uppādeti, mānaṃ jappeti, diṭṭhiṃ gaṇhāti. Uppannaṃ bhojanaṃ … pe … senāsanaṃ upanissāya jhānaṃ uppādeti vipassanaṃ … pe … maggaṃ … pe … abhiññaṃ … pe … samāpattiṃ uppādeti, mānaṃ jappeti, diṭṭhiṃ gaṇhāti. Uppannaṃ utu … bhojanaṃ … senāsanaṃ uppannāya saddhāya … pe … paññāya, kāyikassa sukhassa, kāyikassa dukkhassa, maggassa, phalasamāpattiyā upanissayapaccayena paccayo. (1)</p>
<p><a class='ref sc' id='sc12'>SC 12</a><a class='ref ms' id='ms37P1_2606' href='#sc12'>SC 12</a><a class='ref ms' id='ms37P1_2606'>Ms 37P1_2606</a>Anuppanno dhammo uppannassa dhammassa upanissayapaccayena paccayo— ārammaṇūpanissayo, pakatūpanissayo … pe …. <strong>Pakatūpanissayo</strong>—anuppannaṃ vaṇṇasampadaṃ patthayamāno dānaṃ deti, sīlaṃ samādiyati, uposathakammaṃ karoti. Anuppannaṃ saddasampadaṃ … gandhasampadaṃ … rasasampadaṃ … phoṭṭhabbasampadaṃ … anuppanne khandhe patthayamāno dānaṃ deti, sīlaṃ samādiyati, uposathakammaṃ karoti. Anuppannā vaṇṇasampadā … pe … anuppannā khandhā uppannāya saddhāya … pe … paññāya, kāyikassa sukhassa, kāyikassa dukkhassa, maggassa, phalasamāpattiyā upanissayapaccayena paccayo. (1)</p>
<p><a class='ref sc' id='sc13'>SC 13</a><a class='ref ms' id='ms37P1_2607' href='#sc13'>SC 13</a><a class='ref ms' id='ms37P1_2607'>Ms 37P1_2607</a>Uppādī dhammo uppannassa dhammassa upanissayapaccayena paccayo— ārammaṇūpanissayo, pakatūpanissayo … pe …. <strong>Pakatūpanissayo</strong>—uppādiṃ cakkhusampadaṃ patthayamāno dānaṃ deti, sīlaṃ samādiyati, uposathakammaṃ karoti. Uppādiṃ sotasampadaṃ … pe … kāyasampadaṃ … pe … vaṇṇasampadaṃ … gandhasampadaṃ … rasasampadaṃ … phoṭṭhabbasampadaṃ … uppādī khandhe patthayamāno dānaṃ deti, sīlaṃ samādiyati, uposathakammaṃ karoti. Uppādī cakkhusampadā … pe … kāyasampadā … vaṇṇasampadā … pe … phoṭṭhabbasampadā … uppādī khandhā uppannāya saddhāya … pe … paññāya, kāyikassa sukhassa, kāyikassa dukkhassa, maggassa, phalasamāpattiyā upanissayapaccayena paccayo. (1)</p>
<h6>Purejāta</h6>
<p><a class='ref sc' id='sc14'>SC 14</a><a class='ref ms' id='ms37P1_2608'>Ms 37P1_2608</a><a class='ref msdiv' id='msdiv10' href='#sc14'>SC 14</a><a class='ref ms' id='ms37P1_2608'>Ms 37P1_2608</a><a class='ref msdiv' id='msdiv10'>Msdiv 10</a>Uppanno dhammo uppannassa dhammassa purejātapaccayena paccayo— ārammaṇapurejātaṃ, vatthupurejātaṃ. <strong>Ārammaṇapurejātaṃ</strong>—cakkhuṃ … pe … vatthuṃ aniccato dukkhato anattato vipassati, assādeti abhinandati, taṃ ārabbha rāgo uppajjati … pe … domanassaṃ uppajjati dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa … pe … phoṭṭhabbāyatanaṃ kāyaviññāṇassa purejātapaccayena paccayo. <strong>Vatthupurejātaṃ</strong>—cakkhāyatanaṃ cakkhuviññāṇassa … pe … vatthu uppannānaṃ khandhānaṃ purejātapaccayena paccayo. (1)</p>
<h6>Pacchājāta</h6>
<p><a class='ref sc' id='sc15'>SC 15</a><a class='ref ms' id='ms37P1_2609'>Ms 37P1_2609</a><a class='ref msdiv' id='msdiv11' href='#sc15'>SC 15</a><a class='ref ms' id='ms37P1_2609'>Ms 37P1_2609</a><a class='ref msdiv' id='msdiv11'>Msdiv 11</a>Uppanno dhammo uppannassa dhammassa pacchājātapaccayena paccayo—pacchājātā uppannā khandhā purejātassa imassa kāyassa pacchājātapaccayena paccayo. (1)</p>
<h6>Kamma</h6>
<p><a class='ref sc' id='sc16'>SC 16</a><a class='ref ms' id='ms37P1_2610'>Ms 37P1_2610</a><a class='ref msdiv' id='msdiv12' href='#sc16'>SC 16</a><a class='ref ms' id='ms37P1_2610'>Ms 37P1_2610</a><a class='ref msdiv' id='msdiv12'>Msdiv 12</a>Uppanno dhammo uppannassa dhammassa kammapaccayena paccayo—uppannā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. Paṭisandhikkhaṇe uppannā cetanā sampayuttakānaṃ khandhānaṃ kaṭattā ca rūpānaṃ kammapaccayena paccayo. (1)</p>
<h6>Vipāka</h6>
<p><a class='ref sc' id='sc17'>SC 17</a><a class='ref ms' id='ms37P1_2611'>Ms 37P1_2611</a><a class='ref msdiv' id='msdiv13' href='#sc17'>SC 17</a><a class='ref ms' id='ms37P1_2611'>Ms 37P1_2611</a><a class='ref msdiv' id='msdiv13'>Msdiv 13</a>Uppanno dhammo uppannassa dhammassa vipākapaccayena paccayo—vipāko uppanno eko khandho tiṇṇannaṃ khandhānaṃ cittasamuṭṭhānānañca rūpānaṃ vipākapaccayena paccayo … pe … dve khandhā … pe … paṭisandhikkhaṇe uppanno eko khandho tiṇṇannaṃ khandhānaṃ kaṭattā ca rūpānaṃ … pe … dve khandhā … pe … khandhā vatthussa vipākapaccayena paccayo. (1)</p>
<h6>Āhāra</h6>
<p><a class='ref sc' id='sc18'>SC 18</a><a class='ref ms' id='ms37P1_2612'>Ms 37P1_2612</a><a class='ref msdiv' id='msdiv14' href='#sc18'>SC 18</a><a class='ref ms' id='ms37P1_2612'>Ms 37P1_2612</a><a class='ref msdiv' id='msdiv14'>Msdiv 14</a>Uppanno dhammo uppannassa dhammassa āhārapaccayena paccayo—uppannā āhārā sampayuttakānaṃ khandhānaṃ cittasamuṭṭhānānañca rūpānaṃ āhārapaccayena paccayo. Paṭisandhikkhaṇe … pe …. <strong>Kabaḷīkāro āhāro</strong>—imassa kāyassa āhārapaccayena paccayo. (1)</p>
<h6>Indriya</h6>
<p><a class='ref sc' id='sc19'>SC 19</a><a class='ref ms' id='ms37P1_2613'>Ms 37P1_2613</a><a class='ref msdiv' id='msdiv15' href='#sc19'>SC 19</a><a class='ref ms' id='ms37P1_2613'>Ms 37P1_2613</a><a class='ref msdiv' id='msdiv15'>Msdiv 15</a>Uppanno dhammo uppannassa dhammassa indriyapaccayena paccayo—uppannā indriyā sampayuttakānaṃ khandhānaṃ cittasamuṭṭhānānañca rūpānaṃ indriyapaccayena paccayo. Paṭisandhikkhaṇe … pe … cakkhundriyaṃ cakkhuviññāṇassa … pe … kāyindriyaṃ kāyaviññāṇassa … pe … rūpajīvitindriyaṃ kaṭattārūpānaṃ indriyapaccayena paccayo. (1)</p>
<h6>Jhānādi</h6>
<p><a class='ref sc' id='sc20'>SC 20</a><a class='ref ms' id='ms37P1_2614'>Ms 37P1_2614</a><a class='ref msdiv' id='msdiv16' href='#sc20'>SC 20</a><a class='ref ms' id='ms37P1_2614'>Ms 37P1_2614</a><a class='ref msdiv' id='msdiv16'>Msdiv 16</a>Uppanno dhammo uppannassa dhammassa jhānapaccayena paccayo … maggapaccayena paccayo … sampayuttapaccayena paccayo … vippayuttapaccayena paccayo— sahajātaṃ, purejātaṃ, pacchājātaṃ. <strong>Sahajātā</strong>—uppannā khandhā cittasamuṭṭhānānaṃ rūpānaṃ vippayuttapaccayena paccayo. Paṭisandhikkhaṇe uppannā khandhā kaṭattārūpānaṃ vippayuttapaccayena paccayo. Khandhā vatthussa, vatthu khandhānaṃ vippayuttapaccayena paccayo. <strong>Purejātaṃ</strong>—cakkhāyatanaṃ cakkhuviññāṇassa … pe … kāyāyatanaṃ kāyaviññāṇassa … vatthu uppannānaṃ khandhānaṃ vippayuttapaccayena paccayo. <strong>Pacchājātā</strong>—uppannā khandhā purejātassa imassa kāyassa vippayuttapaccayena paccayo. (1)</p>
<h6>Atthi</h6>
<p><a class='ref sc' id='sc21'>SC 21</a><a class='ref ms' id='ms37P1_2615'>Ms 37P1_2615</a><a class='ref msdiv' id='msdiv17' href='#sc21'>SC 21</a><a class='ref ms' id='ms37P1_2615'>Ms 37P1_2615</a><a class='ref msdiv' id='msdiv17'>Msdiv 17</a>Uppanno dhammo uppannassa dhammassa atthipaccayena paccayo—sahajātaṃ, purejātaṃ, pacchājātaṃ, āhāraṃ, indriyaṃ. <strong>Sahajāto</strong>—uppanno eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo … pe … dve khandhā … pe … paṭisandhikkhaṇe … pe … ekaṃ mahābhūtaṃ … pe … bāhiraṃ … āhārasamuṭṭhānaṃ … utusamuṭṭhānaṃ … asaññasattānaṃ … pe …. <strong>Purejātaṃ</strong>—cakkhuṃ aniccato … pe … vatthuṃ aniccato … pe … domanassaṃ uppajjati, dibbena cakkhunā rūpaṃ passati, dibbāya sotudhātuyā saddaṃ suṇāti, rūpāyatanaṃ cakkhuviññāṇassa … pe … phoṭṭhabbāyatanaṃ kāyaviññāṇassa atthipaccayena paccayo. Cakkhāyatanaṃ cakkhuviññāṇassa … pe … kāyāyatanaṃ kāyaviññāṇassa … pe … vatthu uppannānaṃ khandhānaṃ atthipaccayena paccayo. <strong>Pacchājātā</strong>—uppannā khandhā purejātassa imassa kāyassa atthipaccayena paccayo. <strong>Kabaḷīkāro āhāro</strong>—imassa kāyassa atthipaccayena paccayo. <strong>Rūpajīvitindriyaṃ</strong>—kaṭattārūpānaṃ atthipaccayena paccayo. (1)</p>
<h6>Avigata</h6>
<p><a class='ref sc' id='sc22'>SC 22</a><a class='ref ms' id='ms37P1_2616'>Ms 37P1_2616</a><a class='ref msdiv' id='msdiv18' href='#sc22'>SC 22</a><a class='ref ms' id='ms37P1_2616'>Ms 37P1_2616</a><a class='ref msdiv' id='msdiv18'>Msdiv 18</a>Uppanno dhammo uppannassa dhammassa avigatapaccayena paccayo … pe ….</p>
<h5>Saṅkhyāvāra</h5>
<h6>Suddha</h6>
<p><a class='ref sc' id='sc23'>SC 23</a><a class='ref ms' id='ms37P1_2617'>Ms 37P1_2617</a><a class='ref msdiv' id='msdiv19' href='#sc23'>SC 23</a><a class='ref ms' id='ms37P1_2617'>Ms 37P1_2617</a><a class='ref msdiv' id='msdiv19'>Msdiv 19</a>Hetuyā ekaṃ, ārammaṇe tīṇi, adhipatiyā tīṇi, sahajāte ekaṃ, aññamaññe ekaṃ, nissaye ekaṃ, upanissaye tīṇi, purejāte ekaṃ, pacchājāte kamme vipāke āhāre indriye jhāne magge sampayutte vippayutte atthiyā avigate ekaṃ. (Evaṃ gaṇetabbaṃ.)</p>
<p class='endsutta'><a class='ref sc' id='sc24'>SC 24</a><a class='ref ms' id='ms37P1_2618' href='#sc24'>SC 24</a><a class='ref ms' id='ms37P1_2618'>Ms 37P1_2618</a>Anulomaṃ.</p>
<h4>Paccanīyuddhāra</h4>
<p><a class='ref sc' id='sc25'>SC 25</a><a class='ref ms' id='ms37P1_2619'>Ms 37P1_2619</a><a class='ref msdiv' id='msdiv20' href='#sc25'>SC 25</a><a class='ref ms' id='ms37P1_2619'>Ms 37P1_2619</a><a class='ref msdiv' id='msdiv20'>Msdiv 20</a>Uppanno dhammo uppannassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … purejātapaccayena paccayo … pacchājātapaccayena paccayo … āhārapaccayena paccayo … indriyapaccayena paccayo. (1)</p>
<p><a class='ref sc' id='sc26'>SC 26</a><a class='ref ms' id='ms37P1_2620' href='#sc26'>SC 26</a><a class='ref ms' id='ms37P1_2620'>Ms 37P1_2620</a>Anuppanno dhammo uppannassa dhammassa ārammaṇapaccayena paccayo, upanissayapaccayena paccayo. (1)</p>
<p><a class='ref sc' id='sc27'>SC 27</a><a class='ref ms' id='ms37P1_2621' href='#sc27'>SC 27</a><a class='ref ms' id='ms37P1_2621'>Ms 37P1_2621</a>Uppādī dhammo uppannassa dhammassa ārammaṇapaccayena paccayo … upanissayapaccayena paccayo. (1)</p>
<h4>1.18.7.2. Paccayapaccanīya</h4>
<h5>Saṅkhyāvāra</h5>
<h6>Suddha</h6>
<p><a class='ref sc' id='sc28'>SC 28</a><a class='ref ms' id='ms37P1_2622'>Ms 37P1_2622</a><a class='ref msdiv' id='msdiv21' href='#sc28'>SC 28</a><a class='ref ms' id='ms37P1_2622'>Ms 37P1_2622</a><a class='ref msdiv' id='msdiv21'>Msdiv 21</a>Nahetuyā tīṇi, naārammaṇe tīṇi, naadhipatiyā tīṇi … pe … navippayutte tīṇi, noatthiyā dve, nonatthiyā tīṇi, novigate tīṇi, noavigate dve. (Evaṃ gaṇetabbaṃ.)</p>
<p class='endsutta'><a class='ref sc' id='sc29'>SC 29</a><a class='ref ms' id='ms37P1_2623' href='#sc29'>SC 29</a><a class='ref ms' id='ms37P1_2623'>Ms 37P1_2623</a>Paccanīyaṃ.</p>
<h4>1.18.7.3. Paccayānulomapaccanīya</h4>
<p><a class='ref sc' id='sc30'>SC 30</a><a class='ref ms' id='ms37P1_2624'>Ms 37P1_2624</a><a class='ref msdiv' id='msdiv22' href='#sc30'>SC 30</a><a class='ref ms' id='ms37P1_2624'>Ms 37P1_2624</a><a class='ref msdiv' id='msdiv22'>Msdiv 22</a>Hetupaccayā naārammaṇe ekaṃ … pe … nonatthiyā novigate ekaṃ.</p>
<p class='endsutta'><a class='ref sc' id='sc31'>SC 31</a><a class='ref ms' id='ms37P1_2625' href='#sc31'>SC 31</a><a class='ref ms' id='ms37P1_2625'>Ms 37P1_2625</a>Anulomapaccanīyaṃ.</p>
<h4>1.18.7.4. Paccanīyānuloma</h4>
<p><a class='ref sc' id='sc32'>SC 32</a><a class='ref ms' id='ms37P1_2626'>Ms 37P1_2626</a><a class='ref msdiv' id='msdiv23' href='#sc32'>SC 32</a><a class='ref ms' id='ms37P1_2626'>Ms 37P1_2626</a><a class='ref msdiv' id='msdiv23'>Msdiv 23</a>Nahetupaccayā ārammaṇe tīṇi, adhipatiyā tīṇi, sahajāte ekaṃ, aññamaññe ekaṃ, nissaye ekaṃ, upanissaye tīṇi, purejāte ekaṃ, pacchājāte ekaṃ, kamme vipāke āhāre indriye jhāne magge sampayutte vippayutte atthiyā avigate ekaṃ.</p>
<p class='endsutta'><a class='ref sc' id='sc33'>SC 33</a><a class='ref ms' id='ms37P1_2627' href='#sc33'>SC 33</a><a class='ref ms' id='ms37P1_2627'>Ms 37P1_2627</a>Paccanīyānulomaṃ.</p>
<p class='endsection'><a class='ref sc' id='sc34'>SC 34</a><a class='ref ms' id='ms37P1_2628' href='#sc34'>SC 34</a><a class='ref ms' id='ms37P1_2628'>Ms 37P1_2628</a>Uppannattikaṃ niṭṭhitaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
