<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='patthana17.21' lang='pli'>
<header>
<ul>
<li class='division'>Paṭṭhānapakaraṇa</li>
<li class='subdivision'>Dhammānulomapaccanīya (3), Tikatikapaṭṭhānapāḷi (5)</li>
</ul>
<h1>17.21. Vedanāttika, Kusalattika</h1>
</header>
<p><a class='ref sc' id='sc1'>SC 1</a><a class='ref ms' id='ms40P17_96'>Ms 40P17_96</a><a class='ref msdiv' id='msdiv36'>Msdiv 36</a>Sukhāya vedanāya sampayuttaṃ kusalaṃ dhammaṃ paṭicca nasukhāya vedanāya sampayutto nakusalo dhammo uppajjati hetupaccayā. Sukhāya vedanāya sampayuttaṃ kusalaṃ dhammaṃ paṭicca nadukkhāya vedanāya sampayutto nakusalo dhammo uppajjati hetupaccayā. Sukhāya vedanāya sampayuttaṃ kusalaṃ dhammaṃ paṭicca naadukkhamasukhāya vedanāya sampayutto nakusalo dhammo uppajjati hetupaccayā. Sukhāya vedanāya sampayuttaṃ kusalaṃ dhammaṃ paṭicca nasukhāya vedanāya sampayutto nakusalo ca naadukkhamasukhāya vedanāya sampayutto nakusalo ca dhammā uppajjanti hetupaccayā. Sukhāya vedanāya sampayuttaṃ kusalaṃ dhammaṃ paṭicca nadukkhāya vedanāya sampayutto nakusalo ca naadukkhamasukhāya vedanāya sampayutto nakusalo ca dhammā uppajjanti hetupaccayā. Sukhāya vedanāya sampayuttaṃ kusalaṃ dhammaṃ paṭicca nasukhāya vedanāya sampayutto nakusalo ca nadukkhāya vedanāya sampayutto nakusalo ca dhammā uppajjanti hetupaccayā. Sukhāya vedanāya sampayuttaṃ kusalaṃ dhammaṃ paṭicca nasukhāya vedanāya sampayutto nakusalo ca nadukkhāya vedanāya sampayutto nakusalo ca naadukkhamasukhāya vedanāya sampayutto nakusalo ca dhammā uppajjanti hetupaccayā … satta.</p>
<p><a class='ref sc' id='sc2'>SC 2</a><a class='ref ms' id='ms40P17_97'>Ms 40P17_97</a>Adukkhamasukhāya vedanāya sampayuttaṃ kusalaṃ dhammaṃ paṭicca naadukkhamasukhāya vedanāya sampayutto nakusalo dhammo uppajjati hetupaccayā … satta. (Saṃkhittaṃ.)</p>
<p><a class='ref sc' id='sc3'>SC 3</a><a class='ref ms' id='ms40P17_98'>Ms 40P17_98</a>Hetuyā cuddasa, adhipatiyā cuddasa … pe … avigate cuddasa.</p>
<p><a class='ref sc' id='sc4'>SC 4</a><a class='ref ms' id='ms40P17_99'>Ms 40P17_99</a><a class='ref msdiv' id='msdiv37'>Msdiv 37</a>Sukhāya vedanāya sampayuttaṃ akusalaṃ dhammaṃ paṭicca nasukhāya vedanāya sampayutto naakusalo dhammo uppajjati hetupaccayā … satta.</p>
<p><a class='ref sc' id='sc5'>SC 5</a><a class='ref ms' id='ms40P17_100'>Ms 40P17_100</a>Dukkhāya vedanāya sampayuttaṃ akusalaṃ dhammaṃ paṭicca nadukkhāya vedanāya sampayutto naakusalo dhammo uppajjati hetupaccayā … satta.</p>
<p><a class='ref sc' id='sc6'>SC 6</a><a class='ref ms' id='ms40P17_101'>Ms 40P17_101</a>Adukkhamasukhāya vedanāya sampayuttaṃ akusalaṃ dhammaṃ paṭicca naadukkhamasukhāya vedanāya sampayutto naakusalo dhammo uppajjati hetupaccayā … satta. (Ekavīsati pañhā.)</p>
<p><a class='ref sc' id='sc7'>SC 7</a><a class='ref ms' id='ms40P17_102'>Ms 40P17_102</a>Hetuyā adhipatiyā ekavīsati … pe … avigate ekavīsati.</p>
<p><a class='ref sc' id='sc8'>SC 8</a><a class='ref ms' id='ms40P17_103'>Ms 40P17_103</a><a class='ref msdiv' id='msdiv38'>Msdiv 38</a>Sukhāya vedanāya sampayutto abyākato dhammo nasukhāya vedanāya sampayuttassa naabyākatassa dhammassa ārammaṇapaccayena paccayo. (Saṃkhittaṃ.)</p>
<p><a class='ref sc' id='sc9'>SC 9</a><a class='ref ms' id='ms40P17_104'>Ms 40P17_104</a>Ārammaṇe ekavīsati, adhipatiyā dasa, anantare cha … pe … upanissaye ekavīsati, natthiyā vigate cha. (Dukkhāya vedanāya sampayuttaabyākatamūlaṃ adukkhamasukhāya vedanāya sampayuttaabyākatamūlampi kātabbaṃ.)</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
