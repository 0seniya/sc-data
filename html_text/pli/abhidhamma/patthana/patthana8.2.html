<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='patthana8.2' lang='pli'>
<header>
<ul>
<li class='division'>Paṭṭhānapakaraṇa</li>
<li class='subdivision'>Dhammapaccanīya (2), Dukapaṭṭhānapāḷi (2)</li>
</ul>
<h1>8.2. Sahetukaduka</h1>
</header>
<h6>Hetu</h6>
<p><a class='ref sc' id='sc1'>SC 1</a><a class='ref ms' id='ms40P8_12'>Ms 40P8_12</a><a class='ref msdiv' id='msdiv5'>Msdiv 5</a>Nasahetukaṃ dhammaṃ paṭicca nasahetuko dhammo uppajjati hetupaccayā— vicikicchāsahagataṃ uddhaccasahagataṃ mohaṃ paṭicca cittasamuṭṭhānaṃ rūpaṃ, ekaṃ mahābhūtaṃ paṭicca tayo mahābhūtā … pe … dve mahābhūte paṭicca dve mahābhūtā, mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. Nasahetukaṃ dhammaṃ paṭicca naahetuko dhammo uppajjati hetupaccayā— vicikicchāsahagataṃ uddhaccasahagataṃ mohaṃ paṭicca sampayuttakā khandhā; paṭisandhikkhaṇe vatthuṃ paṭicca sahetukā khandhā. Nasahetukaṃ dhammaṃ paṭicca nasahetuko ca naahetuko ca dhammā uppajjanti hetupaccayā. (3)</p>
<p><a class='ref sc' id='sc2'>SC 2</a><a class='ref ms' id='ms40P8_13'>Ms 40P8_13</a>Naahetukaṃ dhammaṃ paṭicca naahetuko dhammo uppajjati hetupaccayā … tīṇi.</p>
<p><a class='ref sc' id='sc3'>SC 3</a><a class='ref ms' id='ms40P8_14'>Ms 40P8_14</a>Nasahetukañca naahetukañca dhammaṃ paṭicca nasahetuko dhammo uppajjati hetupaccayā. Nasahetukañca naahetukañca dhammaṃ paṭicca naahetuko dhammo uppajjati hetupaccayā. Nasahetukañca naahetukañca dhammaṃ paṭicca nasahetuko ca naahetuko ca dhammā uppajjanti hetupaccayā. (3) (Saṃkhittaṃ.)</p>
<p><a class='ref sc' id='sc4'>SC 4</a><a class='ref ms' id='ms40P8_15'>Ms 40P8_15</a><a class='ref msdiv' id='msdiv6'>Msdiv 6</a>Hetuyā nava, ārammaṇe cha, adhipatiyā pañca … pe … avigate nava.</p>
<p><a class='ref sc' id='sc5'>SC 5</a><a class='ref ms' id='ms40P8_16'>Ms 40P8_16</a>(Sahajātavārampi … pe … sampayuttavārampi paṭiccavārasadisaṃ evaṃ vitthāretabbaṃ.)</p>
<h6>Hetu-ārammaṇa</h6>
<p><a class='ref sc' id='sc6'>SC 6</a><a class='ref ms' id='ms40P8_17'>Ms 40P8_17</a><a class='ref msdiv' id='msdiv7'>Msdiv 7</a>Nasahetuko dhammo nasahetukassa dhammassa hetupaccayena paccayo. Nasahetuko dhammo naahetukassa dhammassa hetupaccayena paccayo. Nasahetuko dhammo nasahetukassa ca naahetukassa ca dhammassa hetupaccayena paccayo. (3)</p>
<p><a class='ref sc' id='sc7'>SC 7</a><a class='ref ms' id='ms40P8_18'>Ms 40P8_18</a>Naahetuko dhammo naahetukassa dhammassa hetupaccayena paccayo … tīṇi.</p>
<p><a class='ref sc' id='sc8'>SC 8</a><a class='ref ms' id='ms40P8_19'>Ms 40P8_19</a>Nasahetuko dhammo nasahetukassa dhammassa ārammaṇapaccayena paccayo. (Saṃkhittaṃ.)</p>
<p><a class='ref sc' id='sc9'>SC 9</a><a class='ref ms' id='ms40P8_20'>Ms 40P8_20</a><a class='ref msdiv' id='msdiv8'>Msdiv 8</a>Hetuyā cha, ārammaṇe nava, adhipatiyā cattāri, anantare nava … pe … sahajāte nava, aññamaññe cha, nissaye upanissaye nava, purejāte pacchājāte tīṇi, āsevane nava, kamme … pe … jhāne cattāri, magge tīṇi, sampayutte cha, vippayutte pañca … pe … avigate nava.</p>
<p><a class='ref sc' id='sc10'>SC 10</a><a class='ref ms' id='ms40P8_21'>Ms 40P8_21</a>(Yathā kusalattike pañhāvāraṃ, evaṃ vitthāretabbaṃ.)</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
