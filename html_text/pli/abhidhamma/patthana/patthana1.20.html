<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='patthana1.20' lang='pli'>
<header>
<ul>
<li class='division'>Paṭṭhānapakaraṇa</li>
<li class='subdivision'>Dhammānuloma (1), Tikapaṭṭhānapāḷi (1)</li>
</ul>
<h1>1.20. Atītārammaṇattika</h1>
</header>
<h3>1.20.1. Paṭiccavāra</h3>
<h4>1.20.1.1. Paccayānuloma</h4>
<h5>Vibhaṅgavāra</h5>
<h6>Hetu</h6>
<p><a class='ref sc' id='sc1'>SC 1</a><a class='ref ms' id='ms37P1_2664'>Ms 37P1_2664</a><a class='ref msdiv' id='msdiv1'>Msdiv 1</a>Atītārammaṇaṃ dhammaṃ paṭicca atītārammaṇo dhammo uppajjati hetupaccayā— atītārammaṇaṃ ekaṃ khandhaṃ paṭicca tayo khandhā … pe … dve khandhe paṭicca dve khandhā. Paṭisandhikkhaṇe atītārammaṇaṃ ekaṃ khandhaṃ paṭicca tayo khandhā … pe … dve khandhe paṭicca dve khandhā. (1)</p>
<p><a class='ref sc' id='sc2'>SC 2</a><a class='ref ms' id='ms37P1_2665'>Ms 37P1_2665</a><a class='ref msdiv' id='msdiv2'>Msdiv 2</a>Anāgatārammaṇaṃ dhammaṃ paṭicca anāgatārammaṇo dhammo uppajjati hetupaccayā— anāgatārammaṇaṃ ekaṃ khandhaṃ paṭicca tayo khandhā … pe … dve khandhā. (1)</p>
<p><a class='ref sc' id='sc3'>SC 3</a><a class='ref ms' id='ms37P1_2666'>Ms 37P1_2666</a><a class='ref msdiv' id='msdiv3'>Msdiv 3</a>Paccuppannārammaṇaṃ dhammaṃ paṭicca paccuppannārammaṇo dhammo uppajjati hetupaccayā—paccuppannārammaṇaṃ ekaṃ khandhaṃ paṭicca tayo khandhā … pe … dve khandhā. Paṭisandhikkhaṇe paccuppannārammaṇaṃ ekaṃ khandhaṃ paṭicca tayo khandhā … pe … dve khandhā. (1)</p>
<h6>Ārammaṇādi</h6>
<p><a class='ref sc' id='sc4'>SC 4</a><a class='ref ms' id='ms37P1_2667'>Ms 37P1_2667</a><a class='ref msdiv' id='msdiv4'>Msdiv 4</a>Atītārammaṇaṃ dhammaṃ paṭicca atītārammaṇo dhammo uppajjati ārammaṇapaccayā … adhipatipaccayā (adhipatiyā paṭisandhi natthi) … anantarapaccayā … samanantarapaccayā … sahajātapaccayā … aññamaññapaccayā … nissayapaccayā … upanissayapaccayā … purejātapaccayā … āsevanapaccayā (purejātepi āsevanepi paṭisandhi natthi) … kammapaccayā … vipākapaccayā (vipākaṃ atītārammaṇaṃ ekaṃ khandhaṃ, tissopi pañhā paripuṇṇā. Pavattipaṭisandhi kātabbā) … āhārapaccayā … indriyapaccayā … jhānapaccayā … maggapaccayā … sampayuttapaccayā … vippayuttapaccayā … atthipaccayā … natthipaccayā … vigatapaccayā … avigatapaccayā.</p>
<h5>Saṅkhyāvāra</h5>
<h6>Suddha</h6>
<p><a class='ref sc' id='sc5'>SC 5</a><a class='ref ms' id='ms37P1_2668'>Ms 37P1_2668</a><a class='ref msdiv' id='msdiv5'>Msdiv 5</a>Hetuyā tīṇi, ārammaṇe tīṇi, adhipatiyā tīṇi … pe … (sabbattha tīṇi), vigate tīṇi, avigate tīṇi. (Evaṃ gaṇetabbaṃ.)</p>
<p class='endsutta'><a class='ref sc' id='sc6'>SC 6</a><a class='ref ms' id='ms37P1_2669'>Ms 37P1_2669</a>Anulomaṃ.</p>
<h4>1.20.1.2. Paccayapaccanīya</h4>
<h5>Vibhaṅgavāra</h5>
<h6>Nahetu</h6>
<p><a class='ref sc' id='sc7'>SC 7</a><a class='ref ms' id='ms37P1_2670'>Ms 37P1_2670</a><a class='ref msdiv' id='msdiv6'>Msdiv 6</a>Atītārammaṇaṃ dhammaṃ paṭicca atītārammaṇo dhammo uppajjati nahetupaccayā— ahetukaṃ atītārammaṇaṃ ekaṃ khandhaṃ paṭicca tayo khandhā … pe … dve khandhe … pe … ahetukapaṭisandhikkhaṇe … pe … vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)</p>
<p><a class='ref sc' id='sc8'>SC 8</a><a class='ref ms' id='ms37P1_2671'>Ms 37P1_2671</a><a class='ref msdiv' id='msdiv7'>Msdiv 7</a>Anāgatārammaṇaṃ dhammaṃ paṭicca anāgatārammaṇo dhammo uppajjati nahetupaccayā— ahetukaṃ anāgatārammaṇaṃ ekaṃ khandhaṃ paṭicca tayo khandhā … pe … dve khandhe … pe … vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)</p>
<p><a class='ref sc' id='sc9'>SC 9</a><a class='ref ms' id='ms37P1_2672'>Ms 37P1_2672</a><a class='ref msdiv' id='msdiv8'>Msdiv 8</a>Paccuppannārammaṇaṃ dhammaṃ paṭicca paccuppannārammaṇo dhammo uppajjati nahetupaccayā—ahetukaṃ paccuppannārammaṇaṃ ekaṃ khandhaṃ paṭicca tayo khandhā … pe … dve khandhe … pe … ahetukapaṭisandhikkhaṇe … pe … vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)</p>
<h6>Naadhipati</h6>
<p><a class='ref sc' id='sc10'>SC 10</a><a class='ref ms' id='ms37P1_2673'>Ms 37P1_2673</a><a class='ref msdiv' id='msdiv9'>Msdiv 9</a>Atītārammaṇaṃ dhammaṃ paṭicca atītārammaṇo dhammo uppajjati naadhipatipaccayā. (Anulomasahajātasadisaṃ.)</p>
<h6>Napurejāta</h6>
<p><a class='ref sc' id='sc11'>SC 11</a><a class='ref ms' id='ms37P1_2674'>Ms 37P1_2674</a><a class='ref msdiv' id='msdiv10'>Msdiv 10</a>Atītārammaṇaṃ dhammaṃ paṭicca atītārammaṇo dhammo uppajjati napurejātapaccayā— arūpe atītārammaṇaṃ ekaṃ khandhaṃ paṭicca … pe … dve khandhe … pe … paṭisandhikkhaṇe … pe …. (1)</p>
<p><a class='ref sc' id='sc12'>SC 12</a><a class='ref ms' id='ms37P1_2675'>Ms 37P1_2675</a>Anāgatārammaṇaṃ dhammaṃ paṭicca anāgatārammaṇo dhammo uppajjati napurejātapaccayā—arūpe anāgatārammaṇaṃ ekaṃ khandhaṃ paṭicca tayo khandhā … pe … dve khandhe … pe …. (1)</p>
<p><a class='ref sc' id='sc13'>SC 13</a><a class='ref ms' id='ms37P1_2676'>Ms 37P1_2676</a>Paccuppannārammaṇaṃ dhammaṃ paṭicca paccuppannārammaṇo dhammo uppajjati napurejātapaccayā—paṭisandhikkhaṇe paccuppannārammaṇaṃ ekaṃ khandhaṃ paṭicca … pe … dve khandhe … pe …. (1)</p>
<h6>Napacchājātādi</h6>
<p><a class='ref sc' id='sc14'>SC 14</a><a class='ref ms' id='ms37P1_2677'>Ms 37P1_2677</a><a class='ref msdiv' id='msdiv11'>Msdiv 11</a>Atītārammaṇaṃ dhammaṃ paṭicca atītārammaṇo dhammo uppajjati napacchājātapaccayā … naāsevanapaccayā (naadhipatisadisā) … nakammapaccayā—atītārammaṇe khandhe paṭicca atītārammaṇā cetanā. (1)</p>
<p><a class='ref sc' id='sc15'>SC 15</a><a class='ref ms' id='ms37P1_2678'>Ms 37P1_2678</a>Anāgatārammaṇaṃ dhammaṃ paṭicca anāgatārammaṇo dhammo uppajjati nakammapaccayā—anāgatārammaṇe khandhe paṭicca anāgatārammaṇā cetanā. (1)</p>
<p><a class='ref sc' id='sc16'>SC 16</a><a class='ref ms' id='ms37P1_2679'>Ms 37P1_2679</a>Paccuppannārammaṇaṃ dhammaṃ paṭicca paccuppannārammaṇo dhammo uppajjati nakammapaccayā—paccuppannārammaṇe khandhe paṭicca paccuppannārammaṇā cetanā. (1)</p>
<h6>Navipāka</h6>
<p><a class='ref sc' id='sc17'>SC 17</a><a class='ref ms' id='ms37P1_2680'>Ms 37P1_2680</a><a class='ref msdiv' id='msdiv12'>Msdiv 12</a>Atītārammaṇaṃ dhammaṃ paṭicca atītārammaṇo dhammo uppajjati navipākapaccayā … pe …. (Navipāke paṭisandhi natthi.)</p>
<h6>Najhāna</h6>
<p><a class='ref sc' id='sc18'>SC 18</a><a class='ref ms' id='ms37P1_2681'>Ms 37P1_2681</a><a class='ref msdiv' id='msdiv13'>Msdiv 13</a>Paccuppannārammaṇaṃ dhammaṃ paṭicca paccuppannārammaṇo dhammo uppajjati najhānapaccayā—pañcaviññāṇasahagataṃ ekaṃ khandhaṃ paṭicca tayo khandhā … pe … dve khandhe … pe …. (1)</p>
<h6>Namagga</h6>
<p><a class='ref sc' id='sc19'>SC 19</a><a class='ref ms' id='ms37P1_2682'>Ms 37P1_2682</a><a class='ref msdiv' id='msdiv14'>Msdiv 14</a>Atītārammaṇaṃ dhammaṃ paṭicca atītārammaṇo dhammo uppajjati namaggapaccayā— ahetukaṃ atītārammaṇaṃ ekaṃ khandhaṃ paṭicca tayo khandhā … pe …. (Nahetusadisā tisso pañhā, moho natthi.)</p>
<h6>Navippayutta</h6>
<p><a class='ref sc' id='sc20'>SC 20</a><a class='ref ms' id='ms37P1_2683'>Ms 37P1_2683</a><a class='ref msdiv' id='msdiv15'>Msdiv 15</a>Atītārammaṇaṃ dhammaṃ paṭicca atītārammaṇo dhammo uppajjati navippayuttapaccayā—arūpe atītārammaṇaṃ ekaṃ khandhaṃ paṭicca tayo khandhā … pe … dve khandhe … pe …. (1)</p>
<p><a class='ref sc' id='sc21'>SC 21</a><a class='ref ms' id='ms37P1_2684'>Ms 37P1_2684</a>Anāgatārammaṇaṃ dhammaṃ paṭicca anāgatārammaṇo dhammo uppajjati navippayuttapaccayā—arūpe anāgatārammaṇaṃ ekaṃ khandhaṃ paṭicca tayo khandhā … pe … dve khandhe … pe …. (1)</p>
<h5>Saṅkhyāvāra</h5>
<h6>Suddha</h6>
<p><a class='ref sc' id='sc22'>SC 22</a><a class='ref ms' id='ms37P1_2685'>Ms 37P1_2685</a><a class='ref msdiv' id='msdiv16'>Msdiv 16</a>Nahetuyā tīṇi, naadhipatiyā napurejāte napacchājāte naāsevane nakamme navipāke tīṇi, najhāne ekaṃ, namagge tīṇi, navippayutte dve. (Evaṃ gaṇetabbaṃ.)</p>
<p class='endsutta'><a class='ref sc' id='sc23'>SC 23</a><a class='ref ms' id='ms37P1_2686'>Ms 37P1_2686</a>Paccanīyaṃ.</p>
<h4>1.20.1.3. Paccayānulomapaccanīya</h4>
<h6>Hetuduka</h6>
<p><a class='ref sc' id='sc24'>SC 24</a><a class='ref ms' id='ms37P1_2687'>Ms 37P1_2687</a><a class='ref msdiv' id='msdiv17'>Msdiv 17</a>Hetupaccayā naadhipatiyā tīṇi, napurejāte napacchājāte naāsevane nakamme navipāke tīṇi, navippayutte dve. (Evaṃ gaṇetabbaṃ.)</p>
<p class='endsutta'><a class='ref sc' id='sc25'>SC 25</a><a class='ref ms' id='ms37P1_2688'>Ms 37P1_2688</a>Anulomapaccanīyaṃ.</p>
<h4>1.20.1.4. Paccayapaccanīyānuloma</h4>
<p><a class='ref sc' id='sc26'>SC 26</a><a class='ref ms' id='ms37P1_2689'>Ms 37P1_2689</a><a class='ref msdiv' id='msdiv18'>Msdiv 18</a>Nahetupaccayā ārammaṇe tīṇi … pe … (sabbattha tīṇi) avigate tīṇi. (Evaṃ gaṇetabbaṃ.)</p>
<p class='endsutta'><a class='ref sc' id='sc27'>SC 27</a><a class='ref ms' id='ms37P1_2690'>Ms 37P1_2690</a>Paccanīyānulomaṃ.<br>
Paṭiccavāro.</p>
<h3>1.20.2–6. Sahajāta-paccaya-nissaya-saṃsaṭṭha-sampayuttavāra</h3>
<p><a class='ref sc' id='sc28'>SC 28</a><a class='ref ms' id='ms37P1_2691'>Ms 37P1_2691</a>(Sahajātavāropi paccayavāropi nissayavāropi saṃsaṭṭhavāropi sampayuttavāropi paṭiccavārasadisā.)</p>
<h3>1.20.7. Pañhāvāra</h3>
<h4>1.20.7.1. Paccayānuloma</h4>
<h5>Vibhaṅgavāra</h5>
<h6>Hetu</h6>
<p><a class='ref sc' id='sc29'>SC 29</a><a class='ref ms' id='ms37P1_2692'>Ms 37P1_2692</a><a class='ref msdiv' id='msdiv19'>Msdiv 19</a>Atītārammaṇo dhammo atītārammaṇassa dhammassa hetupaccayena paccayo— atītārammaṇā hetū sampayuttakānaṃ khandhānaṃ hetupaccayena paccayo. Paṭisandhikkhaṇe atītārammaṇā hetū sampayuttakānaṃ khandhānaṃ hetupaccayena paccayo. (1)</p>
<p><a class='ref sc' id='sc30'>SC 30</a><a class='ref ms' id='ms37P1_2693'>Ms 37P1_2693</a>Anāgatārammaṇo dhammo anāgatārammaṇassa dhammassa hetupaccayena paccayo— anāgatārammaṇā hetū sampayuttakānaṃ khandhānaṃ hetupaccayena paccayo. (1)</p>
<p><a class='ref sc' id='sc31'>SC 31</a><a class='ref ms' id='ms37P1_2694'>Ms 37P1_2694</a>Paccuppannārammaṇo dhammo paccuppannārammaṇassa dhammassa hetupaccayena paccayo—paccuppannārammaṇā hetū sampayuttakānaṃ khandhānaṃ hetupaccayena paccayo. Paṭisandhikkhaṇe paccuppannārammaṇā hetū sampayuttakānaṃ khandhānaṃ hetupaccayena paccayo. (1)</p>
<h6>Ārammaṇa</h6>
<p><a class='ref sc' id='sc32'>SC 32</a><a class='ref ms' id='ms37P1_2695'>Ms 37P1_2695</a><a class='ref msdiv' id='msdiv20'>Msdiv 20</a>Atītārammaṇo dhammo atītārammaṇassa dhammassa ārammaṇapaccayena paccayo— atītaṃ viññāṇañcāyatanaṃ paccavekkhati, nevasaññānāsaññāyatanaṃ paccavekkhati. Atītārammaṇaṃ atītaṃ iddhividhañāṇaṃ paccavekkhati, cetopariyañāṇaṃ … pubbenivāsānussatiñāṇaṃ … yathākammūpagañāṇaṃ paccavekkhati. Ariyā atītārammaṇe pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti. Atītārammaṇe atīte khandhe aniccato dukkhato anattato vipassati, assādeti abhinandati; taṃ ārabbha atītārammaṇo rāgo uppajjati, diṭṭhi … pe … vicikicchā … pe … uddhaccaṃ … pe … domanassaṃ uppajjati. Atītārammaṇā atītā khandhā cetopariyañāṇassa, pubbenivāsānussatiñāṇassa, yathākammūpagañāṇassa, āvajjanāya ārammaṇapaccayena paccayo. (1)</p>
<p><a class='ref sc' id='sc33'>SC 33</a><a class='ref ms' id='ms37P1_2696'>Ms 37P1_2696</a>Atītārammaṇo dhammo anāgatārammaṇassa dhammassa ārammaṇapaccayena paccayo— anāgataṃ viññāṇañcāyatanaṃ paccavekkhati, nevasaññānāsaññāyatanaṃ paccavekkhati. Atītārammaṇaṃ anāgataṃ iddhividhañāṇaṃ paccavekkhati, cetopariyañāṇaṃ … pe … pubbenivāsānussatiñāṇaṃ … pe … yathākammūpagañāṇaṃ paccavekkhati. Atītārammaṇe anāgate khandhe aniccato … pe … vipassati, assādeti abhinandati; taṃ ārabbha anāgatārammaṇo rāgo uppajjati … pe … domanassaṃ uppajjati. Atītārammaṇā anāgatā khandhā cetopariyañāṇassa, anāgataṃsañāṇassa, āvajjanāya ārammaṇapaccayena paccayo. (2)</p>
<p><a class='ref sc' id='sc34'>SC 34</a><a class='ref ms' id='ms37P1_2697'>Ms 37P1_2697</a>Atītārammaṇo dhammo paccuppannārammaṇassa dhammassa ārammaṇapaccayena paccayo— cetopariyañāṇena atītārammaṇapaccuppannacittasamaṅgissa cittaṃ jānāti. Atītārammaṇā paccuppannā khandhā cetopariyañāṇassa, āvajjanāya ārammaṇapaccayena paccayo. (3)</p>
<p><a class='ref sc' id='sc35'>SC 35</a><a class='ref ms' id='ms37P1_2698'>Ms 37P1_2698</a><a class='ref msdiv' id='msdiv21'>Msdiv 21</a>Anāgatārammaṇo dhammo anāgatārammaṇassa dhammassa ārammaṇapaccayena paccayo— anāgatārammaṇaṃ anāgataṃ iddhividhañāṇaṃ paccavekkhati, cetopariyañāṇaṃ … pe … anāgataṃsañāṇaṃ … pe … anāgatārammaṇe anāgate khandhe aniccato … pe … vipassati, assādeti abhinandati; taṃ ārabbha anāgatārammaṇo rāgo uppajjati … pe … domanassaṃ uppajjati. Anāgatārammaṇā anāgatā khandhā cetopariyañāṇassa, anāgataṃsañāṇassa, āvajjanāya ārammaṇapaccayena paccayo. (1)</p>
<p><a class='ref sc' id='sc36'>SC 36</a><a class='ref ms' id='ms37P1_2699'>Ms 37P1_2699</a>Anāgatārammaṇo dhammo atītārammaṇassa dhammassa ārammaṇapaccayena paccayo— anāgatārammaṇaṃ atītaṃ iddhividhañāṇaṃ paccavekkhati, cetopariyañāṇaṃ … anāgataṃsañāṇaṃ … pe … ariyā anāgatārammaṇe pahīne kilese paccavekkhanti, vikkhambhite kilese paccavekkhanti. Pubbe samudāciṇṇe kilese jānanti. Anāgatārammaṇe atīte khandhe aniccato … pe … vipassati, assādeti abhinandati; taṃ ārabbha atītārammaṇo rāgo uppajjati … pe … domanassaṃ uppajjati. Anāgatārammaṇā atītā khandhā cetopariyañāṇassa, pubbenivāsānussatiñāṇassa, yathākammūpagañāṇassa, āvajjanāya ārammaṇapaccayena paccayo. (2)</p>
<p><a class='ref sc' id='sc37'>SC 37</a><a class='ref ms' id='ms37P1_2700'>Ms 37P1_2700</a>Anāgatārammaṇo dhammo paccuppannārammaṇassa dhammassa ārammaṇapaccayena paccayo—cetopariyañāṇena anāgatārammaṇapaccuppannacittasamaṅgissa cittaṃ jānāti. Anāgatārammaṇā paccuppannā khandhā cetopariyañāṇassa, āvajjanāya ārammaṇapaccayena paccayo. (3)</p>
<p><a class='ref sc' id='sc38'>SC 38</a><a class='ref ms' id='ms37P1_2701'>Ms 37P1_2701</a><a class='ref msdiv' id='msdiv22'>Msdiv 22</a>Paccuppannārammaṇo dhammo paccuppannārammaṇassa dhammassa ārammaṇapaccayena paccayo—cetopariyañāṇena paccuppannārammaṇapaccuppannacittasamaṅgissa cittaṃ jānāti. Paccuppannārammaṇā paccuppannā khandhā cetopariyañāṇassa, āvajjanāya ārammaṇapaccayena paccayo. (1)</p>
<p><a class='ref sc' id='sc39'>SC 39</a><a class='ref ms' id='ms37P1_2702'>Ms 37P1_2702</a>Paccuppannārammaṇo dhammo atītārammaṇassa dhammassa ārammaṇapaccayena paccayo— atītaṃ dibbaṃ cakkhuṃ paccavekkhati, dibbaṃ sotadhātuṃ paccavekkhati, paccuppannārammaṇaṃ atītaṃ iddhividhañāṇaṃ paccavekkhati, cetopariyañāṇaṃ paccavekkhati. Ariyā paccuppannārammaṇe pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti. Paccuppannārammaṇe atīte khandhe aniccato … pe … vipassati, assādeti abhinandati; taṃ ārabbha atītārammaṇo rāgo uppajjati … pe … domanassaṃ uppajjati. Paccuppannārammaṇā atītā khandhā cetopariyañāṇassa, pubbenivāsānussatiñāṇassa, yathākammūpagañāṇassa, āvajjanāya ārammaṇapaccayena paccayo. (2)</p>
<p><a class='ref sc' id='sc40'>SC 40</a><a class='ref ms' id='ms37P1_2703'>Ms 37P1_2703</a>Paccuppannārammaṇo dhammo anāgatārammaṇassa dhammassa ārammaṇapaccayena paccayo—anāgataṃ dibbaṃ cakkhuṃ paccavekkhati, dibbaṃ sotadhātuṃ paccavekkhati, paccuppannārammaṇaṃ anāgataṃ iddhividhañāṇaṃ paccavekkhati, cetopariyañāṇaṃ … pe … paccuppannārammaṇe anāgate khandhe aniccato … pe … vipassati … pe … taṃ ārabbha anāgatārammaṇo rāgo uppajjati … pe … domanassaṃ uppajjati. Paccuppannārammaṇā anāgatā khandhā cetopariyañāṇassa, anāgataṃsañāṇassa, āvajjanāya ārammaṇapaccayena paccayo. (3)</p>
<h6>Adhipati</h6>
<p><a class='ref sc' id='sc41'>SC 41</a><a class='ref ms' id='ms37P1_2704'>Ms 37P1_2704</a><a class='ref msdiv' id='msdiv23'>Msdiv 23</a>Atītārammaṇo dhammo atītārammaṇassa dhammassa adhipatipaccayena paccayo— ārammaṇādhipati, sahajātādhipati. <strong>Ārammaṇādhipati</strong>—atītaṃ viññāṇañcāyatanaṃ garuṃ katvā paccavekkhati, nevasaññānāsaññāyatanaṃ garuṃ katvā paccavekkhati. Atītārammaṇaṃ atītaṃ iddhividhañāṇaṃ garuṃ katvā paccavekkhati, cetopariyañāṇaṃ … pe … pubbenivāsānussatiñāṇaṃ … pe … yathākammūpagañāṇaṃ garuṃ katvā paccavekkhati. Atītārammaṇe atīte khandhe garuṃ katvā assādeti abhinandati, taṃ garuṃ katvā atītārammaṇo rāgo uppajjati, diṭṭhi uppajjati. <strong>Sahajātādhipati</strong>—atītārammaṇādhipati sampayuttakānaṃ khandhānaṃ adhipatipaccayena paccayo. (1)</p>
<p><a class='ref sc' id='sc42'>SC 42</a><a class='ref ms' id='ms37P1_2705'>Ms 37P1_2705</a>Atītārammaṇo dhammo anāgatārammaṇassa dhammassa adhipatipaccayena paccayo. <strong>Ārammaṇādhipati</strong>—anāgataṃ viññāṇañcāyatanaṃ garuṃ katvā … pe … nevasaññānāsaññāyatanaṃ … pe … atītārammaṇaṃ anāgataṃ iddhividhañāṇaṃ garuṃ katvā … pe … cetopariyañāṇaṃ … pe … pubbenivāsānussatiñāṇaṃ … pe … yathākammūpagañāṇaṃ … pe … atītārammaṇe anāgate khandhe garuṃ katvā assādeti abhinandati; taṃ garuṃ katvā anāgatārammaṇo rāgo uppajjati, diṭṭhi uppajjati. (2)</p>
<p><a class='ref sc' id='sc43'>SC 43</a><a class='ref ms' id='ms37P1_2706'>Ms 37P1_2706</a><a class='ref msdiv' id='msdiv24'>Msdiv 24</a>Anāgatārammaṇo dhammo anāgatārammaṇassa dhammassa adhipatipaccayena paccayo— ārammaṇādhipati, sahajātādhipati. <strong>Ārammaṇādhipati</strong>—anāgatārammaṇaṃ anāgataṃ iddhividhañāṇaṃ garuṃ katvā … pe … cetopariyañāṇaṃ … pe … anāgataṃsañāṇaṃ garuṃ katvā paccavekkhati. Anāgatārammaṇe anāgate khandhe garuṃ katvā assādeti abhinandati; taṃ garuṃ katvā anāgatārammaṇo rāgo uppajjati, diṭṭhi uppajjati. <strong>Sahajātādhipati</strong>—anāgatārammaṇādhipati sampayuttakānaṃ khandhānaṃ adhipatipaccayena paccayo. (1)</p>
<p><a class='ref sc' id='sc44'>SC 44</a><a class='ref ms' id='ms37P1_2707'>Ms 37P1_2707</a>Anāgatārammaṇo dhammo atītārammaṇassa dhammassa adhipatipaccayena paccayo. <strong>Ārammaṇādhipati</strong>—anāgatārammaṇaṃ atītaṃ iddhividhañāṇaṃ garuṃ katvā … pe … cetopariyañāṇaṃ … pe … anāgataṃsañāṇaṃ garuṃ katvā … pe … anāgatārammaṇe atīte khandhe garuṃ katvā assādeti abhinandati; taṃ garuṃ katvā atītārammaṇo rāgo uppajjati, diṭṭhi uppajjati. (2)</p>
<p><a class='ref sc' id='sc45'>SC 45</a><a class='ref ms' id='ms37P1_2708'>Ms 37P1_2708</a><a class='ref msdiv' id='msdiv25'>Msdiv 25</a>Paccuppannārammaṇo dhammo paccuppannārammaṇassa dhammassa adhipatipaccayena paccayo. <strong>Sahajātādhipati</strong>—paccuppannārammaṇādhipati sampayuttakānaṃ khandhānaṃ adhipatipaccayena paccayo. (1)</p>
<p><a class='ref sc' id='sc46'>SC 46</a><a class='ref ms' id='ms37P1_2709'>Ms 37P1_2709</a>Paccuppannārammaṇo dhammo atītārammaṇassa dhammassa adhipatipaccayena paccayo. <strong>Ārammaṇādhipati</strong>—atītaṃ dibbaṃ cakkhuṃ garuṃ katvā paccavekkhati, dibbaṃ sotadhātuṃ garuṃ katvā paccavekkhati, paccuppannārammaṇaṃ atītaṃ iddhividhañāṇaṃ garuṃ katvā … pe … cetopariyañāṇaṃ garuṃ katvā … pe … paccuppannārammaṇe atīte khandhe garuṃ katvā assādeti abhinandati; taṃ garuṃ katvā atītārammaṇo rāgo uppajjati, diṭṭhi uppajjati. (2)</p>
<p><a class='ref sc' id='sc47'>SC 47</a><a class='ref ms' id='ms37P1_2710'>Ms 37P1_2710</a>Paccuppannārammaṇo dhammo anāgatārammaṇassa dhammassa adhipatipaccayena paccayo. <strong>Ārammaṇādhipati</strong>—anāgataṃ dibbaṃ cakkhuṃ garuṃ katvā paccavekkhati, dibbaṃ sotadhātuṃ garuṃ katvā … pe … paccuppannārammaṇaṃ anāgataṃ iddhividhañāṇaṃ garuṃ katvā … pe … cetopariyañāṇaṃ garuṃ katvā … pe … paccuppannārammaṇe anāgate khandhe garuṃ katvā assādeti abhinandati; taṃ garuṃ katvā anāgatārammaṇo rāgo uppajjati, diṭṭhi uppajjati. (3)</p>
<h6>Anantara</h6>
<p><a class='ref sc' id='sc48'>SC 48</a><a class='ref ms' id='ms37P1_2711'>Ms 37P1_2711</a><a class='ref msdiv' id='msdiv26'>Msdiv 26</a>Atītārammaṇo dhammo atītārammaṇassa dhammassa anantarapaccayena paccayo— purimā purimā atītārammaṇā khandhā pacchimānaṃ pacchimānaṃ atītārammaṇānaṃ khandhānaṃ anantarapaccayena paccayo. (1)</p>
<p><a class='ref sc' id='sc49'>SC 49</a><a class='ref ms' id='ms37P1_2712'>Ms 37P1_2712</a>Atītārammaṇo dhammo anāgatārammaṇassa dhammassa anantarapaccayena paccayo— atītārammaṇaṃ bhavaṅgaṃ anāgatārammaṇāya āvajjanāya anantarapaccayena paccayo. (2)</p>
<p><a class='ref sc' id='sc50'>SC 50</a><a class='ref ms' id='ms37P1_2713'>Ms 37P1_2713</a>Atītārammaṇo dhammo paccuppannārammaṇassa dhammassa anantarapaccayena paccayo— atītārammaṇaṃ cuticittaṃ paccuppannārammaṇassa paṭisandhicittassa anantarapaccayena paccayo. Atītārammaṇaṃ bhavaṅgaṃ paccuppannārammaṇāya āvajjanāya anantarapaccayena paccayo. (3)</p>
<p><a class='ref sc' id='sc51'>SC 51</a><a class='ref ms' id='ms37P1_2714'>Ms 37P1_2714</a><a class='ref msdiv' id='msdiv27'>Msdiv 27</a>Anāgatārammaṇo dhammo anāgatārammaṇassa dhammassa anantarapaccayena paccayo— purimā purimā anāgatārammaṇā khandhā pacchimānaṃ pacchimānaṃ anāgatārammaṇānaṃ khandhānaṃ anantarapaccayena paccayo. (1)</p>
<p><a class='ref sc' id='sc52'>SC 52</a><a class='ref ms' id='ms37P1_2715'>Ms 37P1_2715</a>Anāgatārammaṇo dhammo atītārammaṇassa dhammassa anantarapaccayena paccayo— anāgatārammaṇaṃ iddhividhañāṇaṃ atītārammaṇassa vuṭṭhānassa … pe … cetopariyañāṇaṃ atītārammaṇassa vuṭṭhānassa … pe … anāgataṃsañāṇaṃ atītārammaṇassa vuṭṭhānassa … pe … anāgatārammaṇā khandhā atītārammaṇassa vuṭṭhānassa anantarapaccayena paccayo. (2)</p>
<p><a class='ref sc' id='sc53'>SC 53</a><a class='ref ms' id='ms37P1_2716'>Ms 37P1_2716</a><a class='ref msdiv' id='msdiv28'>Msdiv 28</a>Paccuppannārammaṇo dhammo paccuppannārammaṇassa dhammassa anantarapaccayena paccayo—purimā purimā paccuppannārammaṇā khandhā pacchimānaṃ pacchimānaṃ paccuppannārammaṇānaṃ khandhānaṃ anantarapaccayena paccayo. Paccuppannārammaṇaṃ paṭisandhicittaṃ paccuppannārammaṇassa bhavaṅgassa … pe … paccuppannārammaṇaṃ bhavaṅgaṃ paccuppannārammaṇassa bhavaṅgassa anantarapaccayena paccayo. (1)</p>
<p><a class='ref sc' id='sc54'>SC 54</a><a class='ref ms' id='ms37P1_2717'>Ms 37P1_2717</a>Paccuppannārammaṇo dhammo atītārammaṇassa dhammassa anantarapaccayena paccayo— paccuppannārammaṇaṃ paṭisandhicittaṃ atītārammaṇassa bhavaṅgassa … pe … paccuppannārammaṇaṃ bhavaṅgaṃ atītārammaṇassa bhavaṅgassa … pe … paccuppannārammaṇā khandhā atītārammaṇassa vuṭṭhānassa anantarapaccayena paccayo. (2)</p>
<h6>Samanantara</h6>
<p><a class='ref sc' id='sc55'>SC 55</a><a class='ref ms' id='ms37P1_2718'>Ms 37P1_2718</a><a class='ref msdiv' id='msdiv29'>Msdiv 29</a>Atītārammaṇo dhammo atītārammaṇassa dhammassa samanantarapaccayena paccayo. (Anantarasadisaṃ.)</p>
<h6>Sahajātādi</h6>
<p><a class='ref sc' id='sc56'>SC 56</a><a class='ref ms' id='ms37P1_2719'>Ms 37P1_2719</a><a class='ref msdiv' id='msdiv30'>Msdiv 30</a>Atītārammaṇo dhammo atītārammaṇassa dhammassa sahajātapaccayena paccayo … aññamaññapaccayena paccayo … nissayapaccayena paccayo …. (Tayopi paccayā paṭiccavārasadisā.)</p>
<h6>Upanissaya</h6>
<p><a class='ref sc' id='sc57'>SC 57</a><a class='ref ms' id='ms37P1_2720'>Ms 37P1_2720</a><a class='ref msdiv' id='msdiv31'>Msdiv 31</a>Atītārammaṇo dhammo atītārammaṇassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo … pe …. <strong>Pakatūpanissayo</strong>—atītārammaṇā aniccānupassanā, dukkhānupassanā, anattānupassanā atītārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (1)</p>
<p><a class='ref sc' id='sc58'>SC 58</a><a class='ref ms' id='ms37P1_2721'>Ms 37P1_2721</a>Atītārammaṇo dhammo anāgatārammaṇassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo … pe …. <strong>Pakatūpanissayo</strong>—atītārammaṇā aniccānupassanā, dukkhānupassanā, anattānupassanā anāgatārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (2)</p>
<p><a class='ref sc' id='sc59'>SC 59</a><a class='ref ms' id='ms37P1_2722'>Ms 37P1_2722</a>Atītārammaṇo dhammo paccuppannārammaṇassa dhammassa upanissayapaccayena paccayo—anantarūpanissayo, pakatūpanissayo … pe …. <strong>Pakatūpanissayo</strong>—atītārammaṇā aniccānupassanā, dukkhānupassanā, anattānupassanā paccuppannārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (3)</p>
<p><a class='ref sc' id='sc60'>SC 60</a><a class='ref ms' id='ms37P1_2723'>Ms 37P1_2723</a><a class='ref msdiv' id='msdiv32'>Msdiv 32</a>Anāgatārammaṇo dhammo anāgatārammaṇassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo … pe …. <strong>Pakatūpanissayo</strong>—anāgatārammaṇā aniccānupassanā, dukkhānupassanā, anattānupassanā anāgatārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (1)</p>
<p><a class='ref sc' id='sc61'>SC 61</a><a class='ref ms' id='ms37P1_2724'>Ms 37P1_2724</a>Anāgatārammaṇo dhammo atītārammaṇassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo … pe …. <strong>Pakatūpanissayo</strong>—anāgatārammaṇā aniccānupassanā, dukkhānupassanā, anattānupassanā atītārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (2)</p>
<p><a class='ref sc' id='sc62'>SC 62</a><a class='ref ms' id='ms37P1_2725'>Ms 37P1_2725</a>Anāgatārammaṇo dhammo paccuppannārammaṇassa dhammassa upanissayapaccayena paccayo. <strong>Pakatūpanissayo</strong>—anāgatārammaṇā aniccānupassanā, dukkhānupassanā, anattānupassanā paccuppannārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (3)</p>
<p><a class='ref sc' id='sc63'>SC 63</a><a class='ref ms' id='ms37P1_2726'>Ms 37P1_2726</a><a class='ref msdiv' id='msdiv33'>Msdiv 33</a>Paccuppannārammaṇo dhammo paccuppannārammaṇassa dhammassa upanissayapaccayena paccayo—anantarūpanissayo, pakatūpanissayo … pe …. <strong>Pakatūpanissayo</strong>—paccuppannārammaṇā aniccānupassanā, dukkhānupassanā, anattānupassanā paccuppannārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (1)</p>
<p><a class='ref sc' id='sc64'>SC 64</a><a class='ref ms' id='ms37P1_2727'>Ms 37P1_2727</a>Paccuppannārammaṇo dhammo atītārammaṇassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo … pe …. <strong>Pakatūpanissayo</strong>—paccuppannārammaṇā aniccānupassanā, dukkhānupassanā, anattānupassanā atītārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (2)</p>
<p><a class='ref sc' id='sc65'>SC 65</a><a class='ref ms' id='ms37P1_2728'>Ms 37P1_2728</a>Paccuppannārammaṇo dhammo anāgatārammaṇassa dhammassa upanissayapaccayena paccayo—ārammaṇūpanissayo, pakatūpanissayo … pe …. <strong>Pakatūpanissayo</strong>—paccuppannārammaṇā aniccānupassanā, dukkhānupassanā, anattānupassanā anāgatārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (3)</p>
<h6>Āsevana</h6>
<p><a class='ref sc' id='sc66'>SC 66</a><a class='ref ms' id='ms37P1_2729'>Ms 37P1_2729</a><a class='ref msdiv' id='msdiv34'>Msdiv 34</a>Atītārammaṇo dhammo atītārammaṇassa dhammassa āsevanapaccayena paccayo—purimā purimā atītārammaṇā khandhā pacchimānaṃ pacchimānaṃ atītārammaṇānaṃ khandhānaṃ āsevanapaccayena paccayo. (1)</p>
<p><a class='ref sc' id='sc67'>SC 67</a><a class='ref ms' id='ms37P1_2730'>Ms 37P1_2730</a>Anāgatārammaṇo dhammo anāgatārammaṇassa dhammassa āsevanapaccayena paccayo— purimā purimā anāgatārammaṇā khandhā pacchimānaṃ pacchimānaṃ anāgatārammaṇānaṃ khandhānaṃ āsevanapaccayena paccayo. (1)</p>
<p><a class='ref sc' id='sc68'>SC 68</a><a class='ref ms' id='ms37P1_2731'>Ms 37P1_2731</a>Paccuppannārammaṇo dhammo paccuppannārammaṇassa dhammassa āsevanapaccayena paccayo—purimā purimā paccuppannārammaṇā khandhā pacchimānaṃ pacchimānaṃ paccuppannārammaṇānaṃ khandhānaṃ āsevanapaccayena paccayo. (1)</p>
<h6>Kamma</h6>
<p><a class='ref sc' id='sc69'>SC 69</a><a class='ref ms' id='ms37P1_2732'>Ms 37P1_2732</a><a class='ref msdiv' id='msdiv35'>Msdiv 35</a>Atītārammaṇo dhammo atītārammaṇassa dhammassa kammapaccayena paccayo— sahajātā, nānākkhaṇikā. <strong>Sahajātā</strong>—atītārammaṇā cetanā sampayuttakānaṃ khandhānaṃ kammapaccayena paccayo. Paṭisandhikkhaṇe … pe …. <strong>Nānākkhaṇikā</strong>—atītārammaṇā cetanā vipākānaṃ atītārammaṇānaṃ khandhānaṃ kammapaccayena paccayo. (1)</p>
<p><a class='ref sc' id='sc70'>SC 70</a><a class='ref ms' id='ms37P1_2733'>Ms 37P1_2733</a>Atītārammaṇo dhammo anāgatārammaṇassa dhammassa kammapaccayena paccayo. <strong>Nānākkhaṇikā</strong>—atītārammaṇā cetanā vipākānaṃ anāgatārammaṇānaṃ khandhānaṃ kammapaccayena paccayo. (2)</p>
<p><a class='ref sc' id='sc71'>SC 71</a><a class='ref ms' id='ms37P1_2734'>Ms 37P1_2734</a>Atītārammaṇo dhammo paccuppannārammaṇassa dhammassa kammapaccayena paccayo. <strong>Nānākkhaṇikā</strong>—atītārammaṇā cetanā vipākānaṃ paccuppannārammaṇānaṃ khandhānaṃ kammapaccayena paccayo. (3)</p>
<p><a class='ref sc' id='sc72'>SC 72</a><a class='ref ms' id='ms37P1_2735'>Ms 37P1_2735</a><a class='ref msdiv' id='msdiv36'>Msdiv 36</a>Anāgatārammaṇo dhammo anāgatārammaṇassa dhammassa kammapaccayena paccayo— sahajātā, nānākkhaṇikā. <strong>Sahajātā</strong>—anāgatārammaṇā cetanā sampayuttakānaṃ khandhānaṃ kammapaccayena paccayo. <strong>Nānākkhaṇikā</strong>—anāgatārammaṇā cetanā vipākānaṃ anāgatārammaṇānaṃ khandhānaṃ kammapaccayena paccayo. (1)</p>
<p><a class='ref sc' id='sc73'>SC 73</a><a class='ref ms' id='ms37P1_2736'>Ms 37P1_2736</a>Anāgatārammaṇo dhammo atītārammaṇassa dhammassa kammapaccayena paccayo. <strong>Nānākkhaṇikā</strong>—anāgatārammaṇā cetanā vipākānaṃ atītārammaṇānaṃ khandhānaṃ kammapaccayena paccayo. (2)</p>
<p><a class='ref sc' id='sc74'>SC 74</a><a class='ref ms' id='ms37P1_2737'>Ms 37P1_2737</a>Anāgatārammaṇo dhammo paccuppannārammaṇassa dhammassa kammapaccayena paccayo. <strong>Nānākkhaṇikā</strong>—anāgatārammaṇā cetanā vipākānaṃ paccuppannārammaṇānaṃ khandhānaṃ kammapaccayena paccayo. (3)</p>
<p><a class='ref sc' id='sc75'>SC 75</a><a class='ref ms' id='ms37P1_2738'>Ms 37P1_2738</a><a class='ref msdiv' id='msdiv37'>Msdiv 37</a>Paccuppannārammaṇo dhammo paccuppannārammaṇassa dhammassa kammapaccayena paccayo—sahajātā, nānākkhaṇikā. <strong>Sahajātā</strong>—paccuppannārammaṇā cetanā sampayuttakānaṃ khandhānaṃ kammapaccayena paccayo. Paṭisandhikkhaṇe … pe …. <strong>Nānākkhaṇikā</strong>—paccuppannārammaṇā cetanā vipākānaṃ paccuppannārammaṇānaṃ khandhānaṃ kammapaccayena paccayo. (1)</p>
<p><a class='ref sc' id='sc76'>SC 76</a><a class='ref ms' id='ms37P1_2739'>Ms 37P1_2739</a>Paccuppannārammaṇo dhammo atītārammaṇassa dhammassa kammapaccayena paccayo. <strong>Nānākkhaṇikā</strong>—paccuppannārammaṇā cetanā vipākānaṃ atītārammaṇānaṃ khandhānaṃ kammapaccayena paccayo. (2)</p>
<p><a class='ref sc' id='sc77'>SC 77</a><a class='ref ms' id='ms37P1_2740'>Ms 37P1_2740</a>Paccuppannārammaṇo dhammo anāgatārammaṇassa dhammassa kammapaccayena paccayo. <strong>Nānākkhaṇikā</strong>—paccuppannārammaṇā cetanā vipākānaṃ anāgatārammaṇānaṃ khandhānaṃ kammapaccayena paccayo. (3)</p>
<h6>Vipākādi</h6>
<p><a class='ref sc' id='sc78'>SC 78</a><a class='ref ms' id='ms37P1_2741'>Ms 37P1_2741</a><a class='ref msdiv' id='msdiv38'>Msdiv 38</a>Atītārammaṇo dhammo atītārammaṇassa dhammassa vipākapaccayena paccayo … āhārapaccayena paccayo … indriyapaccayena paccayo … jhānapaccayena paccayo … maggapaccayena paccayo … sampayuttapaccayena paccayo … atthipaccayena paccayo … natthipaccayena paccayo … vigatapaccayena paccayo … avigatapaccayena paccayo.</p>
<h5>Saṅkhyāvāra</h5>
<h6>Suddha</h6>
<p><a class='ref sc' id='sc79'>SC 79</a><a class='ref ms' id='ms37P1_2742'>Ms 37P1_2742</a><a class='ref msdiv' id='msdiv39'>Msdiv 39</a>Hetuyā tīṇi, ārammaṇe nava, adhipatiyā satta, anantare satta, samanantare satta, sahajāte aññamaññe nissaye tīṇi, upanissaye nava, āsevane tīṇi, kamme nava, vipāke tīṇi, āhāre tīṇi, indriye jhāne magge sampayutte tīṇi, atthiyā tīṇi, natthiyā satta, vigate satta, avigate tīṇi. (Evaṃ gaṇetabbaṃ.)</p>
<p class='endsutta'><a class='ref sc' id='sc80'>SC 80</a><a class='ref ms' id='ms37P1_2743'>Ms 37P1_2743</a>Anulomaṃ.</p>
<h4>Paccanīyuddhāra</h4>
<p><a class='ref sc' id='sc81'>SC 81</a><a class='ref ms' id='ms37P1_2744'>Ms 37P1_2744</a><a class='ref msdiv' id='msdiv40'>Msdiv 40</a>Atītārammaṇo dhammo atītārammaṇassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … kammapaccayena paccayo. (1)</p>
<p><a class='ref sc' id='sc82'>SC 82</a><a class='ref ms' id='ms37P1_2745'>Ms 37P1_2745</a>Atītārammaṇo dhammo anāgatārammaṇassa dhammassa ārammaṇapaccayena paccayo … upanissayapaccayena paccayo … kammapaccayena paccayo. (2)</p>
<p><a class='ref sc' id='sc83'>SC 83</a><a class='ref ms' id='ms37P1_2746'>Ms 37P1_2746</a>Atītārammaṇo dhammo paccuppannārammaṇassa dhammassa ārammaṇapaccayena paccayo … upanissayapaccayena paccayo … kammapaccayena paccayo. (3)</p>
<p><a class='ref sc' id='sc84'>SC 84</a><a class='ref ms' id='ms37P1_2747'>Ms 37P1_2747</a><a class='ref msdiv' id='msdiv41'>Msdiv 41</a>Anāgatārammaṇo dhammo anāgatārammaṇassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … kammapaccayena paccayo. (1)</p>
<p><a class='ref sc' id='sc85'>SC 85</a><a class='ref ms' id='ms37P1_2748'>Ms 37P1_2748</a>Anāgatārammaṇo dhammo atītārammaṇassa dhammassa ārammaṇapaccayena paccayo … upanissayapaccayena paccayo … kammapaccayena paccayo. (2)</p>
<p><a class='ref sc' id='sc86'>SC 86</a><a class='ref ms' id='ms37P1_2749'>Ms 37P1_2749</a>Anāgatārammaṇo dhammo paccuppannārammaṇassa dhammassa ārammaṇapaccayena paccayo … upanissayapaccayena paccayo … kammapaccayena paccayo. (3)</p>
<p><a class='ref sc' id='sc87'>SC 87</a><a class='ref ms' id='ms37P1_2750'>Ms 37P1_2750</a><a class='ref msdiv' id='msdiv42'>Msdiv 42</a>Paccuppannārammaṇo dhammo paccuppannārammaṇassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … kammapaccayena paccayo. (1)</p>
<p><a class='ref sc' id='sc88'>SC 88</a><a class='ref ms' id='ms37P1_2751'>Ms 37P1_2751</a>Paccuppannārammaṇo dhammo atītārammaṇassa dhammassa ārammaṇapaccayena paccayo … upanissayapaccayena paccayo … kammapaccayena paccayo. (2)</p>
<p><a class='ref sc' id='sc89'>SC 89</a><a class='ref ms' id='ms37P1_2752'>Ms 37P1_2752</a>Paccuppannārammaṇo dhammo anāgatārammaṇassa dhammassa ārammaṇapaccayena paccayo … upanissayapaccayena paccayo … kammapaccayena paccayo. (3)</p>
<h4>1.20.7.2. Paccayapaccanīya</h4>
<h5>Saṅkhyāvāra</h5>
<h6>Suddha</h6>
<p><a class='ref sc' id='sc90'>SC 90</a><a class='ref ms' id='ms37P1_2753'>Ms 37P1_2753</a><a class='ref msdiv' id='msdiv43'>Msdiv 43</a>Nahetuyā nava, naārammaṇe nava, naadhipatiyā nava, naanantare nava, nasamanantare nava (saṃkhittaṃ, sabbattha nava), novigate nava, noavigate nava. (Evaṃ gaṇetabbaṃ.)</p>
<p class='endsutta'><a class='ref sc' id='sc91'>SC 91</a><a class='ref ms' id='ms37P1_2754'>Ms 37P1_2754</a>Paccanīyaṃ.</p>
<h4>1.20.7.3. Paccayānulomapaccanīya</h4>
<h6>Hetuduka</h6>
<p><a class='ref sc' id='sc92'>SC 92</a><a class='ref ms' id='ms37P1_2755'>Ms 37P1_2755</a><a class='ref msdiv' id='msdiv44'>Msdiv 44</a>Hetupaccayā naārammaṇe tīṇi, naadhipatiyā naanantare nasamanantare naupanissaye napurejāte napacchājāte naāsevane nakamme navipāke tīṇi (sabbattha tīṇi, saṃkhittaṃ), nonatthiyā novigate tīṇi. (Evaṃ gaṇetabbaṃ.)</p>
<p class='endsutta'><a class='ref sc' id='sc93'>SC 93</a><a class='ref ms' id='ms37P1_2756'>Ms 37P1_2756</a>Anulomapaccanīyaṃ.</p>
<h4>1.20.7.4. Paccayapaccanīyānuloma</h4>
<h6>Nahetuduka</h6>
<p><a class='ref sc' id='sc94'>SC 94</a><a class='ref ms' id='ms37P1_2757'>Ms 37P1_2757</a><a class='ref msdiv' id='msdiv45'>Msdiv 45</a>Nahetupaccayā ārammaṇe nava, adhipatiyā satta, anantare satta, samanantare satta, sahajāte tīṇi, aññamaññe tīṇi, nissaye tīṇi, upanissaye nava, āsevane tīṇi, kamme nava, vipāke tīṇi, āhāre indriye jhāne magge sampayutte atthiyā tīṇi, natthiyā satta, vigate satta, avigate tīṇi. (Evaṃ gaṇetabbaṃ.)</p>
<p class='endsutta'><a class='ref sc' id='sc95'>SC 95</a><a class='ref ms' id='ms37P1_2758'>Ms 37P1_2758</a>Paccanīyānulomaṃ.<br>
Pañhāvāro.</p>
<p class='endsection'><a class='ref sc' id='sc96'>SC 96</a><a class='ref ms' id='ms37P1_2759'>Ms 37P1_2759</a>Atītārammaṇattikaṃ niṭṭhitaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
