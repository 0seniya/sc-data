<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='patthana1.22' lang='pli'>
<header>
<ul>
<li class='division'>Paṭṭhānapakaraṇa</li>
<li class='subdivision'>Dhammānuloma (1), Tikapaṭṭhānapāḷi (1)</li>
</ul>
<h1>1.22. Ajjhattārammaṇattika</h1>
</header>
<h3>1.22.1. Paṭiccavāra</h3>
<h4>1.22.1.1. Paccayānuloma</h4>
<h5>Vibhaṅgavāra</h5>
<h6>Hetu</h6>
<p><a class='ref sc' id='sc1'>SC 1</a><a class='ref ms' id='ms37P1_2871'>Ms 37P1_2871</a><a class='ref msdiv' id='msdiv1' href='#sc1'>SC 1</a><a class='ref ms' id='ms37P1_2871'>Ms 37P1_2871</a><a class='ref msdiv' id='msdiv1'>Msdiv 1</a>Ajjhattārammaṇaṃ dhammaṃ paṭicca ajjhattārammaṇo dhammo uppajjati hetupaccayā— ajjhattārammaṇaṃ ekaṃ khandhaṃ paṭicca tayo khandhā … pe … dve khandhe … pe … paṭisandhikkhaṇe ajjhattārammaṇaṃ ekaṃ khandhaṃ paṭicca tayo khandhā … pe … dve khandhe … pe …. (1)</p>
<p><a class='ref sc' id='sc2'>SC 2</a><a class='ref ms' id='ms37P1_2872' href='#sc2'>SC 2</a><a class='ref ms' id='ms37P1_2872'>Ms 37P1_2872</a>Bahiddhārammaṇaṃ dhammaṃ paṭicca bahiddhārammaṇo dhammo uppajjati hetupaccayā— bahiddhārammaṇaṃ ekaṃ khandhaṃ paṭicca tayo khandhā … pe … dve khandhe … pe … paṭisandhikkhaṇe bahiddhārammaṇaṃ ekaṃ khandhaṃ paṭicca tayo khandhā … pe … dve khandhe … pe …. (1)</p>
<h6>Ārammaṇādi</h6>
<p><a class='ref sc' id='sc3'>SC 3</a><a class='ref ms' id='ms37P1_2873'>Ms 37P1_2873</a><a class='ref msdiv' id='msdiv2' href='#sc3'>SC 3</a><a class='ref ms' id='ms37P1_2873'>Ms 37P1_2873</a><a class='ref msdiv' id='msdiv2'>Msdiv 2</a>Ajjhattārammaṇaṃ dhammaṃ paṭicca ajjhattārammaṇo dhammo uppajjati ārammaṇapaccayā … pe … avigatapaccayā. (Saṃkhittaṃ.)</p>
<h5>Saṅkhyāvāra</h5>
<h6>Suddha</h6>
<p><a class='ref sc' id='sc4'>SC 4</a><a class='ref ms' id='ms37P1_2874'>Ms 37P1_2874</a><a class='ref msdiv' id='msdiv3' href='#sc4'>SC 4</a><a class='ref ms' id='ms37P1_2874'>Ms 37P1_2874</a><a class='ref msdiv' id='msdiv3'>Msdiv 3</a>Hetupaccayā ārammaṇe dve (saṃkhittaṃ, sabbattha dve), avigate dve. (Evaṃ gaṇetabbaṃ.)</p>
<p class='endsutta'><a class='ref sc' id='sc5'>SC 5</a><a class='ref ms' id='ms37P1_2875' href='#sc5'>SC 5</a><a class='ref ms' id='ms37P1_2875'>Ms 37P1_2875</a>Anulomaṃ.</p>
<h4>1.22.1.2. Paccayapaccanīya</h4>
<h5>Vibhaṅgavāra</h5>
<h6>Nahetu</h6>
<p><a class='ref sc' id='sc6'>SC 6</a><a class='ref ms' id='ms37P1_2876'>Ms 37P1_2876</a><a class='ref msdiv' id='msdiv4' href='#sc6'>SC 6</a><a class='ref ms' id='ms37P1_2876'>Ms 37P1_2876</a><a class='ref msdiv' id='msdiv4'>Msdiv 4</a>Ajjhattārammaṇaṃ dhammaṃ paṭicca ajjhattārammaṇo dhammo uppajjati nahetupaccayā—ahetukaṃ ajjhattārammaṇaṃ ekaṃ khandhaṃ paṭicca tayo khandhā … pe … dve khandhe … pe … ahetukapaṭisandhikkhaṇe ajjhattārammaṇaṃ ekaṃ khandhaṃ paṭicca tayo khandhā … pe … dve khandhe … pe … vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)</p>
<p><a class='ref sc' id='sc7'>SC 7</a><a class='ref ms' id='ms37P1_2877' href='#sc7'>SC 7</a><a class='ref ms' id='ms37P1_2877'>Ms 37P1_2877</a>Bahiddhārammaṇaṃ dhammaṃ paṭicca bahiddhārammaṇo dhammo uppajjati nahetupaccayā—ahetukaṃ bahiddhārammaṇaṃ ekaṃ khandhaṃ paṭicca tayo khandhā … pe … dve khandhe … pe … ahetukapaṭisandhikkhaṇe … pe … vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)</p>
<h6>Naadhipatyādi</h6>
<p><a class='ref sc' id='sc8'>SC 8</a><a class='ref ms' id='ms37P1_2878'>Ms 37P1_2878</a><a class='ref msdiv' id='msdiv5' href='#sc8'>SC 8</a><a class='ref ms' id='ms37P1_2878'>Ms 37P1_2878</a><a class='ref msdiv' id='msdiv5'>Msdiv 5</a>Ajjhattārammaṇaṃ dhammaṃ paṭicca ajjhattārammaṇo dhammo uppajjati naadhipatipaccayā … (anulomasahajātasadisaṃ, ninnānākaraṇaṃ) napurejātapaccayā—arūpe ajjhattārammaṇaṃ ekaṃ khandhaṃ paṭicca … pe … paṭisandhikkhaṇe … pe …. (1)</p>
<p><a class='ref sc' id='sc9'>SC 9</a><a class='ref ms' id='ms37P1_2879'>Ms 37P1_2879</a><a class='ref msdiv' id='msdiv6' href='#sc9'>SC 9</a><a class='ref ms' id='ms37P1_2879'>Ms 37P1_2879</a><a class='ref msdiv' id='msdiv6'>Msdiv 6</a>Bahiddhārammaṇaṃ dhammaṃ paṭicca bahiddhārammaṇo dhammo uppajjati napurejātapaccayā—arūpe bahiddhārammaṇaṃ ekaṃ khandhaṃ paṭicca tayo khandhā … pe …. Paṭisandhikkhaṇe … pe … napacchājātapaccayā … naāsevanapaccayā … (sahajātasadisaṃ) nakammapaccayā—ajjhattārammaṇe khandhe paṭicca ajjhattārammaṇā cetanā.</p>
<p><a class='ref sc' id='sc10'>SC 10</a><a class='ref ms' id='ms37P1_2880' href='#sc10'>SC 10</a><a class='ref ms' id='ms37P1_2880'>Ms 37P1_2880</a>Bahiddhārammaṇaṃ dhammaṃ paṭicca bahiddhārammaṇo dhammo uppajjati nakammapaccayā—bahiddhārammaṇe khandhe paṭicca bahiddhārammaṇā cetanā.</p>
<h6>Navipākādi</h6>
<p><a class='ref sc' id='sc11'>SC 11</a><a class='ref ms' id='ms37P1_2881'>Ms 37P1_2881</a><a class='ref msdiv' id='msdiv7' href='#sc11'>SC 11</a><a class='ref ms' id='ms37P1_2881'>Ms 37P1_2881</a><a class='ref msdiv' id='msdiv7'>Msdiv 7</a>Ajjhattārammaṇaṃ dhammaṃ paṭicca ajjhattārammaṇo dhammo uppajjati navipākapaccayā (paṭisandhi natthi) … najhānapaccayā … pe … pañcaviññāṇasahagataṃ ajjhattārammaṇaṃ ekaṃ … pe …. (1)</p>
<p><a class='ref sc' id='sc12'>SC 12</a><a class='ref ms' id='ms37P1_2882' href='#sc12'>SC 12</a><a class='ref ms' id='ms37P1_2882'>Ms 37P1_2882</a>Bahiddhārammaṇaṃ dhammaṃ paṭicca bahiddhārammaṇo dhammo uppajjati najhānapaccayā—pañcaviññāṇasahagataṃ bahiddhārammaṇaṃ ekaṃ khandhaṃ paṭicca tayo khandhā … pe … namaggapaccayā (nahetusadiso. Moho natthi) … navippayuttapaccayā—arūpe ajjhattārammaṇaṃ ekaṃ khandhaṃ paṭicca tayo khandhā … pe …. (1)</p>
<p><a class='ref sc' id='sc13'>SC 13</a><a class='ref ms' id='ms37P1_2883' href='#sc13'>SC 13</a><a class='ref ms' id='ms37P1_2883'>Ms 37P1_2883</a>Bahiddhārammaṇaṃ dhammaṃ paṭicca bahiddhārammaṇo dhammo uppajjati navippayuttapaccayā—arūpe bahiddhārammaṇaṃ ekaṃ khandhaṃ paṭicca tayo khandhā … pe …. (1)</p>
<h5>Saṅkhyāvāra</h5>
<h6>Suddha</h6>
<p><a class='ref sc' id='sc14'>SC 14</a><a class='ref ms' id='ms37P1_2884'>Ms 37P1_2884</a><a class='ref msdiv' id='msdiv8' href='#sc14'>SC 14</a><a class='ref ms' id='ms37P1_2884'>Ms 37P1_2884</a><a class='ref msdiv' id='msdiv8'>Msdiv 8</a>Nahetuyā dve, naadhipatiyā dve, napurejāte dve, napacchājāte dve, naāsevane nakamme navipāke najhāne namagge navippayutte dve. (Evaṃ gaṇetabbaṃ.)</p>
<p class='endsutta'><a class='ref sc' id='sc15'>SC 15</a><a class='ref ms' id='ms37P1_2885' href='#sc15'>SC 15</a><a class='ref ms' id='ms37P1_2885'>Ms 37P1_2885</a>Paccanīyaṃ.</p>
<h4>1.22.1.3. Paccayānulomapaccanīya</h4>
<p><a class='ref sc' id='sc16'>SC 16</a><a class='ref ms' id='ms37P1_2886'>Ms 37P1_2886</a><a class='ref msdiv' id='msdiv9' href='#sc16'>SC 16</a><a class='ref ms' id='ms37P1_2886'>Ms 37P1_2886</a><a class='ref msdiv' id='msdiv9'>Msdiv 9</a>Hetupaccayā naadhipatiyā dve … pe … navipāke dve, navippayutte dve. (Evaṃ gaṇetabbaṃ.)</p>
<p class='endsutta'><a class='ref sc' id='sc17'>SC 17</a><a class='ref ms' id='ms37P1_2887' href='#sc17'>SC 17</a><a class='ref ms' id='ms37P1_2887'>Ms 37P1_2887</a>Anulomapaccanīyaṃ.</p>
<h4>1.22.1.4. Paccayapaccanīyānuloma</h4>
<p><a class='ref sc' id='sc18'>SC 18</a><a class='ref ms' id='ms37P1_2888'>Ms 37P1_2888</a><a class='ref msdiv' id='msdiv10' href='#sc18'>SC 18</a><a class='ref ms' id='ms37P1_2888'>Ms 37P1_2888</a><a class='ref msdiv' id='msdiv10'>Msdiv 10</a>Nahetupaccayā ārammaṇe dve, anantare dve, samanantare dve … pe … magge dve … pe … avigate dve. (Evaṃ gaṇetabbaṃ.)</p>
<p class='endsutta'><a class='ref sc' id='sc19'>SC 19</a><a class='ref ms' id='ms37P1_2889' href='#sc19'>SC 19</a><a class='ref ms' id='ms37P1_2889'>Ms 37P1_2889</a>Paccanīyānulomaṃ.<br>
Paṭiccavāro.</p>
<h3>1.22.2–6. Sahajāta-paccaya-nissaya-saṃsaṭṭha-sampayuttavāra</h3>
<p><a class='ref sc' id='sc20'>SC 20</a><a class='ref ms' id='ms37P1_2890' href='#sc20'>SC 20</a><a class='ref ms' id='ms37P1_2890'>Ms 37P1_2890</a>(Sahajātavāropi paccayavāropi nissayavāropi saṃsaṭṭhavāropi sampayuttavāropi paṭiccavārasadisā.)</p>
<h3>1.22.7. Pañhāvāra</h3>
<h4>1.22.7.1. Paccayānuloma</h4>
<h5>Vibhaṅgavāra</h5>
<h6>Hetu</h6>
<p><a class='ref sc' id='sc21'>SC 21</a><a class='ref ms' id='ms37P1_2891'>Ms 37P1_2891</a><a class='ref msdiv' id='msdiv11' href='#sc21'>SC 21</a><a class='ref ms' id='ms37P1_2891'>Ms 37P1_2891</a><a class='ref msdiv' id='msdiv11'>Msdiv 11</a>Ajjhattārammaṇo dhammo ajjhattārammaṇassa dhammassa hetupaccayena paccayo— ajjhattārammaṇā hetū sampayuttakānaṃ khandhānaṃ hetupaccayena paccayo. Paṭisandhikkhaṇe ajjhattārammaṇā hetū sampayuttakānaṃ khandhānaṃ hetupaccayena paccayo. (1)</p>
<p><a class='ref sc' id='sc22'>SC 22</a><a class='ref ms' id='ms37P1_2892' href='#sc22'>SC 22</a><a class='ref ms' id='ms37P1_2892'>Ms 37P1_2892</a>Bahiddhārammaṇo dhammo bahiddhārammaṇassa dhammassa hetupaccayena paccayo— bahiddhārammaṇā hetū sampayuttakānaṃ khandhānaṃ … pe … paṭisandhikkhaṇe … pe …. (1)</p>
<h6>Ārammaṇa</h6>
<p><a class='ref sc' id='sc23'>SC 23</a><a class='ref ms' id='ms37P1_2893'>Ms 37P1_2893</a><a class='ref msdiv' id='msdiv12' href='#sc23'>SC 23</a><a class='ref ms' id='ms37P1_2893'>Ms 37P1_2893</a><a class='ref msdiv' id='msdiv12'>Msdiv 12</a>Ajjhattārammaṇo dhammo ajjhattārammaṇassa dhammassa ārammaṇapaccayena paccayo— ajjhattaṃ viññāṇañcāyatanaṃ paccavekkhati, nevasaññānāsaññāyatanaṃ paccavekkhati, ajjhattārammaṇaṃ ajjhattaṃ dibbaṃ cakkhuṃ paccavekkhati, dibbaṃ sotadhātuṃ … pe … iddhividhañāṇaṃ … pe … pubbenivāsānussatiñāṇaṃ … pe … yathākammūpagañāṇaṃ … pe … anāgataṃsañāṇaṃ paccavekkhati. Ariyā ajjhattārammaṇe pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti. Ajjhattārammaṇe ajjhatte khandhe aniccato … pe … vipassati, assādeti abhinandati, taṃ ārabbha ajjhattārammaṇo rāgo uppajjati … pe … domanassaṃ uppajjati. Ajjhattārammaṇā ajjhattā khandhā pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (1)</p>
<p><a class='ref sc' id='sc24'>SC 24</a><a class='ref ms' id='ms37P1_2894' href='#sc24'>SC 24</a><a class='ref ms' id='ms37P1_2894'>Ms 37P1_2894</a>Ajjhattārammaṇo dhammo bahiddhārammaṇassa dhammassa ārammaṇapaccayena paccayo— bahiddhā viññāṇañcāyatanaṃ paccavekkhati, nevasaññānāsaññāyatanaṃ paccavekkhati. Ajjhattārammaṇaṃ bahiddhā dibbaṃ cakkhuṃ paccavekkhati, dibbaṃ sotadhātuṃ … pe … iddhividhañāṇaṃ … pe … pubbenivāsānussatiñāṇaṃ … pe … yathākammūpagañāṇaṃ … pe … anāgataṃsañāṇaṃ paccavekkhati, ajjhattārammaṇe bahiddhā khandhe aniccato dukkhato anattato vipassati … pe … cetopariyañāṇena ajjhattārammaṇabahiddhācittasamaṅgissa cittaṃ jānāti, ajjhattārammaṇā bahiddhā khandhā cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (2)</p>
<p><a class='ref sc' id='sc25'>SC 25</a><a class='ref ms' id='ms37P1_2895'>Ms 37P1_2895</a><a class='ref msdiv' id='msdiv13' href='#sc25'>SC 25</a><a class='ref ms' id='ms37P1_2895'>Ms 37P1_2895</a><a class='ref msdiv' id='msdiv13'>Msdiv 13</a>Bahiddhārammaṇo dhammo bahiddhārammaṇassa dhammassa ārammaṇapaccayena paccayo— bahiddhārammaṇaṃ bahiddhā dibbaṃ cakkhuṃ paccavekkhati, dibbaṃ sotadhātuṃ paccavekkhati. Iddhividhañāṇaṃ … pe … cetopariyañāṇaṃ … pe … pubbenivāsānussatiñāṇaṃ … pe … yathākammūpagañāṇaṃ … pe … anāgataṃsañāṇaṃ paccavekkhati. Bahiddhārammaṇe bahiddhā khandhe aniccato dukkhato anattato vipassati … pe … cetopariyañāṇena bahiddhārammaṇabahiddhācittasamaṅgissa cittaṃ jānāti. Bahiddhārammaṇā bahiddhā khandhā cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (1)</p>
<p><a class='ref sc' id='sc26'>SC 26</a><a class='ref ms' id='ms37P1_2896' href='#sc26'>SC 26</a><a class='ref ms' id='ms37P1_2896'>Ms 37P1_2896</a>Bahiddhārammaṇo dhammo ajjhattārammaṇassa dhammassa ārammaṇapaccayena paccayo— dānaṃ datvā sīlaṃ samādiyitvā uposathakammaṃ katvā taṃ paccavekkhati, pubbe suciṇṇāni paccavekkhati, jhānā vuṭṭhahitvā jhānaṃ paccavekkhati. Ariyā maggā vuṭṭhahitvā maggaṃ paccavekkhanti, phalaṃ paccavekkhanti, bahiddhārammaṇe pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti. Bahiddhārammaṇaṃ ajjhattaṃ dibbaṃ cakkhuṃ paccavekkhati, dibbaṃ sotadhātuṃ … iddhividhañāṇaṃ … cetopariyañāṇaṃ … pubbenivāsānussatiñāṇaṃ … yathākammūpagañāṇaṃ … anāgataṃsañāṇaṃ … bahiddhārammaṇe ajjhatte khandhe aniccato … pe … vipassati, assādeti abhinandati, taṃ ārabbha ajjhattārammaṇo rāgo uppajjati … pe … domanassaṃ uppajjati. Bahiddhārammaṇā ajjhattā khandhā iddhividhañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (2)</p>
<h6>Adhipati</h6>
<p><a class='ref sc' id='sc27'>SC 27</a><a class='ref ms' id='ms37P1_2897'>Ms 37P1_2897</a><a class='ref msdiv' id='msdiv14' href='#sc27'>SC 27</a><a class='ref ms' id='ms37P1_2897'>Ms 37P1_2897</a><a class='ref msdiv' id='msdiv14'>Msdiv 14</a>Ajjhattārammaṇo dhammo ajjhattārammaṇassa dhammassa adhipatipaccayena paccayo— ārammaṇādhipati, sahajātādhipati. <strong>Ārammaṇādhipati</strong>—ajjhattaṃ viññāṇañcāyatanaṃ garuṃ katvā paccavekkhati, nevasaññānāsaññāyatanaṃ garuṃ katvā paccavekkhati. Ajjhattārammaṇaṃ ajjhattaṃ dibbaṃ cakkhuṃ garuṃ katvā … pe … dibbaṃ sotadhātuṃ … pe … iddhividhañāṇaṃ … pubbenivāsānussatiñāṇaṃ … yathākammūpagañāṇaṃ … anāgataṃsañāṇaṃ garuṃ katvā … pe … ajjhattārammaṇe ajjhatte khandhe garuṃ katvā assādeti abhinandati, taṃ garuṃ katvā ajjhattārammaṇo rāgo uppajjati, diṭṭhi uppajjati. <strong>Sahajātādhipati</strong>—ajjhattārammaṇādhipati sampayuttakānaṃ khandhānaṃ adhipatipaccayena paccayo. (1)</p>
<p><a class='ref sc' id='sc28'>SC 28</a><a class='ref ms' id='ms37P1_2898'>Ms 37P1_2898</a><a class='ref msdiv' id='msdiv15' href='#sc28'>SC 28</a><a class='ref ms' id='ms37P1_2898'>Ms 37P1_2898</a><a class='ref msdiv' id='msdiv15'>Msdiv 15</a>Bahiddhārammaṇo dhammo bahiddhārammaṇassa dhammassa adhipatipaccayena paccayo. <strong>Sahajātādhipati</strong>—bahiddhārammaṇādhipati sampayuttakānaṃ khandhānaṃ adhipatipaccayena paccayo. (1)</p>
<p><a class='ref sc' id='sc29'>SC 29</a><a class='ref ms' id='ms37P1_2899' href='#sc29'>SC 29</a><a class='ref ms' id='ms37P1_2899'>Ms 37P1_2899</a>Bahiddhārammaṇo dhammo ajjhattārammaṇassa dhammassa adhipatipaccayena paccayo. <strong>Ārammaṇādhipati</strong>—dānaṃ datvā sīlaṃ samādiyitvā uposathakammaṃ katvā taṃ garuṃ katvā paccavekkhati, pubbe suciṇṇāni paccavekkhati, jhānā vuṭṭhahitvā … pe … ariyā maggā vuṭṭhahitvā maggaṃ … phalaṃ garuṃ katvā paccavekkhanti. Bahiddhārammaṇaṃ ajjhattaṃ dibbaṃ cakkhuṃ garuṃ katvā … pe … dibbaṃ sotadhātuṃ … iddhividhañāṇaṃ … cetopariyañāṇaṃ … pubbenivāsānussatiñāṇaṃ … yathākammūpagañāṇaṃ … anāgataṃsañāṇaṃ garuṃ katvā paccavekkhati, bahiddhārammaṇe ajjhatte khandhe garuṃ katvā assādeti abhinandati, taṃ garuṃ katvā ajjhattārammaṇo rāgo uppajjati, diṭṭhi uppajjati. (2)</p>
<h6>Anantara</h6>
<p><a class='ref sc' id='sc30'>SC 30</a><a class='ref ms' id='ms37P1_2900'>Ms 37P1_2900</a><a class='ref msdiv' id='msdiv16' href='#sc30'>SC 30</a><a class='ref ms' id='ms37P1_2900'>Ms 37P1_2900</a><a class='ref msdiv' id='msdiv16'>Msdiv 16</a>Ajjhattārammaṇo dhammo ajjhattārammaṇassa dhammassa anantarapaccayena paccayo— purimā purimā ajjhattārammaṇā khandhā pacchimānaṃ pacchimānaṃ ajjhattārammaṇānaṃ khandhānaṃ anantarapaccayena paccayo. (1)</p>
<p><a class='ref sc' id='sc31'>SC 31</a><a class='ref ms' id='ms37P1_2901' href='#sc31'>SC 31</a><a class='ref ms' id='ms37P1_2901'>Ms 37P1_2901</a>Ajjhattārammaṇo dhammo bahiddhārammaṇassa dhammassa anantarapaccayena paccayo— ajjhattārammaṇaṃ cuticittaṃ bahiddhārammaṇassa upapatticittassa anantarapaccayena paccayo. Ajjhattārammaṇaṃ bhavaṅgaṃ bahiddhārammaṇāya āvajjanāya anantarapaccayena paccayo. Ajjhattārammaṇā khandhā bahiddhārammaṇassa vuṭṭhānassa anantarapaccayena paccayo. Ajjhattārammaṇaṃ anulomaṃ gotrabhussa … anulomaṃ vodānassa … anulomaṃ phalasamāpattiyā … nirodhā vuṭṭhahantassa … nevasaññānāsaññāyatanaṃ phalasamāpattiyā anantarapaccayena paccayo. (2)</p>
<p><a class='ref sc' id='sc32'>SC 32</a><a class='ref ms' id='ms37P1_2902'>Ms 37P1_2902</a><a class='ref msdiv' id='msdiv17' href='#sc32'>SC 32</a><a class='ref ms' id='ms37P1_2902'>Ms 37P1_2902</a><a class='ref msdiv' id='msdiv17'>Msdiv 17</a>Bahiddhārammaṇo dhammo bahiddhārammaṇassa dhammassa anantarapaccayena paccayo— purimā purimā bahiddhārammaṇā khandhā pacchimānaṃ pacchimānaṃ bahiddhārammaṇānaṃ khandhānaṃ anantarapaccayena paccayo. Bahiddhārammaṇaṃ anulomaṃ gotrabhussa … anulomaṃ vodānassa … gotrabhu maggassa … vodānaṃ maggassa … maggo phalassa … phalaṃ phalassa … anulomaṃ phalasamāpattiyā anantarapaccayena paccayo. (1)</p>
<p><a class='ref sc' id='sc33'>SC 33</a><a class='ref ms' id='ms37P1_2903' href='#sc33'>SC 33</a><a class='ref ms' id='ms37P1_2903'>Ms 37P1_2903</a>Bahiddhārammaṇo dhammo ajjhattārammaṇassa dhammassa anantarapaccayena paccayo— bahiddhārammaṇaṃ cuticittaṃ ajjhattārammaṇassa upapatticittassa anantarapaccayena paccayo. Bahiddhārammaṇaṃ bhavaṅgaṃ ajjhattārammaṇāya āvajjanāya anantarapaccayena paccayo. Bahiddhārammaṇā khandhā ajjhattārammaṇassa vuṭṭhānassa anantarapaccayena paccayo. (2)</p>
<h6>Samanantarādi</h6>
<p><a class='ref sc' id='sc34'>SC 34</a><a class='ref ms' id='ms37P1_2904'>Ms 37P1_2904</a><a class='ref msdiv' id='msdiv18' href='#sc34'>SC 34</a><a class='ref ms' id='ms37P1_2904'>Ms 37P1_2904</a><a class='ref msdiv' id='msdiv18'>Msdiv 18</a>Ajjhattārammaṇo dhammo ajjhattārammaṇassa dhammassa samanantarapaccayena paccayo … pe … sahajātapaccayena paccayo … aññamaññapaccayena paccayo … nissayapaccayena paccayo.</p>
<h6>Upanissaya</h6>
<p><a class='ref sc' id='sc35'>SC 35</a><a class='ref ms' id='ms37P1_2905'>Ms 37P1_2905</a><a class='ref msdiv' id='msdiv19' href='#sc35'>SC 35</a><a class='ref ms' id='ms37P1_2905'>Ms 37P1_2905</a><a class='ref msdiv' id='msdiv19'>Msdiv 19</a>Ajjhattārammaṇo dhammo ajjhattārammaṇassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo … pe …. <strong>Pakatūpanissayo</strong>—ajjhattārammaṇā aniccānupassanā, dukkhānupassanā, anattānupassanā, ajjhattārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (1)</p>
<p><a class='ref sc' id='sc36'>SC 36</a><a class='ref ms' id='ms37P1_2906' href='#sc36'>SC 36</a><a class='ref ms' id='ms37P1_2906'>Ms 37P1_2906</a>Ajjhattārammaṇo dhammo bahiddhārammaṇassa dhammassa upanissayapaccayena paccayo—anantarūpanissayo, pakatūpanissayo … pe …. <strong>Pakatūpanissayo</strong>—ajjhattārammaṇā aniccānupassanā, dukkhānupassanā, anattānupassanā bahiddhārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (2)</p>
<p><a class='ref sc' id='sc37'>SC 37</a><a class='ref ms' id='ms37P1_2907'>Ms 37P1_2907</a><a class='ref msdiv' id='msdiv20' href='#sc37'>SC 37</a><a class='ref ms' id='ms37P1_2907'>Ms 37P1_2907</a><a class='ref msdiv' id='msdiv20'>Msdiv 20</a>Bahiddhārammaṇo dhammo bahiddhārammaṇassa dhammassa upanissayapaccayena paccayo—anantarūpanissayo, pakatūpanissayo … pe …. <strong>Pakatūpanissayo</strong>—bahiddhārammaṇā aniccānupassanā, dukkhānupassanā, anattānupassanā bahiddhārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (1)</p>
<p><a class='ref sc' id='sc38'>SC 38</a><a class='ref ms' id='ms37P1_2908' href='#sc38'>SC 38</a><a class='ref ms' id='ms37P1_2908'>Ms 37P1_2908</a>Bahiddhārammaṇo dhammo ajjhattārammaṇassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo … pe …. <strong>Pakatūpanissayo</strong>—bahiddhārammaṇā aniccānupassanā, dukkhānupassanā, anattānupassanā ajjhattārammaṇāya aniccānupassanāya, dukkhānupassanāya, anattānupassanāya upanissayapaccayena paccayo. (2)</p>
<h6>Āsevana</h6>
<p><a class='ref sc' id='sc39'>SC 39</a><a class='ref ms' id='ms37P1_2909'>Ms 37P1_2909</a><a class='ref msdiv' id='msdiv21' href='#sc39'>SC 39</a><a class='ref ms' id='ms37P1_2909'>Ms 37P1_2909</a><a class='ref msdiv' id='msdiv21'>Msdiv 21</a>Ajjhattārammaṇo dhammo ajjhattārammaṇassa dhammassa āsevanapaccayena paccayo— purimā purimā ajjhattārammaṇā khandhā pacchimānaṃ pacchimānaṃ ajjhattārammaṇānaṃ khandhānaṃ āsevanapaccayena paccayo. (1)</p>
<p><a class='ref sc' id='sc40'>SC 40</a><a class='ref ms' id='ms37P1_2910' href='#sc40'>SC 40</a><a class='ref ms' id='ms37P1_2910'>Ms 37P1_2910</a>Ajjhattārammaṇo dhammo bahiddhārammaṇassa dhammassa āsevanapaccayena paccayo— ajjhattārammaṇaṃ anulomaṃ gotrabhussa, anulomaṃ vodānassa āsevanapaccayena paccayo. (2)</p>
<p><a class='ref sc' id='sc41'>SC 41</a><a class='ref ms' id='ms37P1_2911' href='#sc41'>SC 41</a><a class='ref ms' id='ms37P1_2911'>Ms 37P1_2911</a>Bahiddhārammaṇo dhammo bahiddhārammaṇassa dhammassa āsevanapaccayena paccayo— purimā purimā bahiddhārammaṇā khandhā pacchimānaṃ pacchimānaṃ bahiddhārammaṇānaṃ khandhānaṃ āsevanapaccayena paccayo. Bahiddhārammaṇaṃ anulomaṃ gotrabhussa … anulomaṃ vodānassa … gotrabhu maggassa … vodānaṃ maggassa āsevanapaccayena paccayo. (1)</p>
<h6>Kamma</h6>
<p><a class='ref sc' id='sc42'>SC 42</a><a class='ref ms' id='ms37P1_2912'>Ms 37P1_2912</a><a class='ref msdiv' id='msdiv22' href='#sc42'>SC 42</a><a class='ref ms' id='ms37P1_2912'>Ms 37P1_2912</a><a class='ref msdiv' id='msdiv22'>Msdiv 22</a>Ajjhattārammaṇo dhammo ajjhattārammaṇassa dhammassa kammapaccayena paccayo— sahajātā, nānākkhaṇikā. <strong>Sahajātā</strong>—ajjhattārammaṇā cetanā sampayuttakānaṃ khandhānaṃ kammapaccayena paccayo. Paṭisandhikkhaṇe … pe …. <strong>Nānākkhaṇikā</strong>—ajjhattārammaṇā cetanā vipākānaṃ ajjhattārammaṇānaṃ khandhānaṃ kammapaccayena paccayo. (1)</p>
<p><a class='ref sc' id='sc43'>SC 43</a><a class='ref ms' id='ms37P1_2913' href='#sc43'>SC 43</a><a class='ref ms' id='ms37P1_2913'>Ms 37P1_2913</a>Ajjhattārammaṇo dhammo bahiddhārammaṇassa dhammassa kammapaccayena paccayo. <strong>Nānākkhaṇikā</strong>—ajjhattārammaṇā cetanā vipākānaṃ bahiddhārammaṇānaṃ khandhānaṃ kammapaccayena paccayo. (2)</p>
<p><a class='ref sc' id='sc44'>SC 44</a><a class='ref ms' id='ms37P1_2914' href='#sc44'>SC 44</a><a class='ref ms' id='ms37P1_2914'>Ms 37P1_2914</a>Bahiddhārammaṇo dhammo bahiddhārammaṇassa dhammassa kammapaccayena paccayo— sahajātā, nānākkhaṇikā. <strong>Sahajātā</strong>—bahiddhārammaṇā cetanā sampayuttakānaṃ khandhānaṃ kammapaccayena paccayo. Paṭisandhikkhaṇe … pe …. <strong>Nānākkhaṇikā</strong>—bahiddhārammaṇā cetanā vipākānaṃ bahiddhārammaṇānaṃ khandhānaṃ kammapaccayena paccayo. (1)</p>
<p><a class='ref sc' id='sc45'>SC 45</a><a class='ref ms' id='ms37P1_2915' href='#sc45'>SC 45</a><a class='ref ms' id='ms37P1_2915'>Ms 37P1_2915</a>Bahiddhārammaṇo dhammo ajjhattārammaṇassa dhammassa kammapaccayena paccayo. Nānākkhaṇikā—bahiddhārammaṇā cetanā vipākānaṃ ajjhattārammaṇānaṃ khandhānaṃ kammapaccayena paccayo. (2)</p>
<h6>Vipākādi</h6>
<p><a class='ref sc' id='sc46'>SC 46</a><a class='ref ms' id='ms37P1_2916'>Ms 37P1_2916</a><a class='ref msdiv' id='msdiv23' href='#sc46'>SC 46</a><a class='ref ms' id='ms37P1_2916'>Ms 37P1_2916</a><a class='ref msdiv' id='msdiv23'>Msdiv 23</a>Ajjhattārammaṇo dhammo ajjhattārammaṇassa dhammassa vipākapaccayena paccayo … pe … āhārapaccayena paccayo … indriyapaccayena paccayo … jhānapaccayena paccayo … maggapaccayena paccayo … sampayuttapaccayena paccayo … atthipaccayena paccayo … natthipaccayena paccayo … vigatapaccayena paccayo … avigatapaccayena paccayo.</p>
<h5>Saṅkhyāvāra</h5>
<h6>Suddha</h6>
<p><a class='ref sc' id='sc47'>SC 47</a><a class='ref ms' id='ms37P1_2917'>Ms 37P1_2917</a><a class='ref msdiv' id='msdiv24' href='#sc47'>SC 47</a><a class='ref ms' id='ms37P1_2917'>Ms 37P1_2917</a><a class='ref msdiv' id='msdiv24'>Msdiv 24</a>Hetuyā dve, ārammaṇe cattāri, adhipatiyā tīṇi, anantare cattāri, samanantare cattāri, sahajāte dve, aññamaññe dve, nissaye dve, upanissaye cattāri, āsevane tīṇi, kamme cattāri, vipāke dve … pe … (sabbattha dve), sampayutte dve, atthiyā dve, natthiyā cattāri, vigate cattāri, avigate dve. (Evaṃ gaṇetabbaṃ.)</p>
<p class='endsutta'><a class='ref sc' id='sc48'>SC 48</a><a class='ref ms' id='ms37P1_2918' href='#sc48'>SC 48</a><a class='ref ms' id='ms37P1_2918'>Ms 37P1_2918</a>Anulomaṃ.</p>
<h4>Paccanīyuddhāra</h4>
<p><a class='ref sc' id='sc49'>SC 49</a><a class='ref ms' id='ms37P1_2919'>Ms 37P1_2919</a><a class='ref msdiv' id='msdiv25' href='#sc49'>SC 49</a><a class='ref ms' id='ms37P1_2919'>Ms 37P1_2919</a><a class='ref msdiv' id='msdiv25'>Msdiv 25</a>Ajjhattārammaṇo dhammo ajjhattārammaṇassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … kammapaccayena paccayo. (1)</p>
<p><a class='ref sc' id='sc50'>SC 50</a><a class='ref ms' id='ms37P1_2920' href='#sc50'>SC 50</a><a class='ref ms' id='ms37P1_2920'>Ms 37P1_2920</a>Ajjhattārammaṇo dhammo bahiddhārammaṇassa dhammassa ārammaṇapaccayena paccayo … upanissayapaccayena paccayo … kammapaccayena paccayo. (2)</p>
<p><a class='ref sc' id='sc51'>SC 51</a><a class='ref ms' id='ms37P1_2921' href='#sc51'>SC 51</a><a class='ref ms' id='ms37P1_2921'>Ms 37P1_2921</a>Bahiddhārammaṇo dhammo bahiddhārammaṇassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … kammapaccayena paccayo. (1)</p>
<p><a class='ref sc' id='sc52'>SC 52</a><a class='ref ms' id='ms37P1_2922' href='#sc52'>SC 52</a><a class='ref ms' id='ms37P1_2922'>Ms 37P1_2922</a>Bahiddhārammaṇo dhammo ajjhattārammaṇassa dhammassa ārammaṇapaccayena paccayo … upanissayapaccayena paccayo … kammapaccayena paccayo. (2)</p>
<h4>1.22.7.2. Paccayapaccanīya</h4>
<h5>Saṅkhyāvāra</h5>
<h6>Suddha</h6>
<p><a class='ref sc' id='sc53'>SC 53</a><a class='ref ms' id='ms37P1_2923'>Ms 37P1_2923</a><a class='ref msdiv' id='msdiv26' href='#sc53'>SC 53</a><a class='ref ms' id='ms37P1_2923'>Ms 37P1_2923</a><a class='ref msdiv' id='msdiv26'>Msdiv 26</a>Nahetuyā cattāri, naārammaṇe cattāri, naadhipatiyā cattāri, naanantare cattāri (saṃkhittaṃ, sabbattha cattāri), napurejāte napacchājāte naāsevane … pe … navippayutte cattāri … pe … noavigate cattāri. (Evaṃ gaṇetabbaṃ.)</p>
<p class='endsutta'><a class='ref sc' id='sc54'>SC 54</a><a class='ref ms' id='ms37P1_2924' href='#sc54'>SC 54</a><a class='ref ms' id='ms37P1_2924'>Ms 37P1_2924</a>Paccanīyaṃ.</p>
<h4>1.22.7.3. Paccayānulomapaccanīya</h4>
<p><a class='ref sc' id='sc55'>SC 55</a><a class='ref ms' id='ms37P1_2925'>Ms 37P1_2925</a><a class='ref msdiv' id='msdiv27' href='#sc55'>SC 55</a><a class='ref ms' id='ms37P1_2925'>Ms 37P1_2925</a><a class='ref msdiv' id='msdiv27'>Msdiv 27</a>Hetupaccayā naārammaṇe dve, naadhipatiyā dve, naanantare nasamanantare naupanissaye naāsevane nakamme … pe … nonatthiyā novigate dve. (Sabbattha dve. Evaṃ gaṇetabbaṃ.)</p>
<p class='endsutta'><a class='ref sc' id='sc56'>SC 56</a><a class='ref ms' id='ms37P1_2926' href='#sc56'>SC 56</a><a class='ref ms' id='ms37P1_2926'>Ms 37P1_2926</a>Anulomapaccanīyaṃ.</p>
<h4>1.22.7.4. Paccayapaccanīyānuloma</h4>
<p><a class='ref sc' id='sc57'>SC 57</a><a class='ref ms' id='ms37P1_2927'>Ms 37P1_2927</a><a class='ref msdiv' id='msdiv28' href='#sc57'>SC 57</a><a class='ref ms' id='ms37P1_2927'>Ms 37P1_2927</a><a class='ref msdiv' id='msdiv28'>Msdiv 28</a>Nahetupaccayā ārammaṇe cattāri, adhipatiyā tīṇi, anantare cattāri, samanantare cattāri, sahajāte aññamaññe nissaye dve, upanissaye cattāri, āsevane tīṇi, kamme cattāri, vipāke dve … pe … sampayutte dve, atthiyā dve, natthiyā cattāri, vigate cattāri, avigate dve. (Evaṃ gaṇetabbaṃ.)</p>
<p class='endsutta'><a class='ref sc' id='sc58'>SC 58</a><a class='ref ms' id='ms37P1_2928' href='#sc58'>SC 58</a><a class='ref ms' id='ms37P1_2928'>Ms 37P1_2928</a>Paccanīyānulomaṃ.<br>
Pañhāvāro.</p>
<p class='endsection'><a class='ref sc' id='sc59'>SC 59</a><a class='ref ms' id='ms37P1_2929' href='#sc59'>SC 59</a><a class='ref ms' id='ms37P1_2929'>Ms 37P1_2929</a>Ajjhattārammaṇattikaṃ niṭṭhitaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
