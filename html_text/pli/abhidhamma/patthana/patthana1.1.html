<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='patthana1.1' lang='pli'>
<header>
<ul>
<li class='division'>Paṭṭhānapakaraṇa</li>
<li class='subdivision'>Dhammānuloma (1), Tikapaṭṭhānapāḷi (1)</li>
</ul>
<h1>1.1. Nikkhepavāra</h1>
</header>
<p class='namo'><a class='ref sc' id='sc1'>SC 1</a><a class='ref ms' id='ms36P1_1'>Ms 36P1_1</a>Namo tassa Bhagavato Arahato Sammāsambuddhassa.</p>
<h3>1.1.1. Paccayuddesa</h3>
<p><a class='ref sc' id='sc2'>SC 2</a><a class='ref ms' id='ms36P1_2'>Ms 36P1_2</a><a class='ref msdiv' id='msdiv1'>Msdiv 1</a>Hetupaccayo, ārammaṇapaccayo, adhipatipaccayo, anantarapaccayo, samanantarapaccayo, sahajātapaccayo, aññamaññapaccayo, nissayapaccayo, upanissayapaccayo, purejātapaccayo, pacchājātapaccayo, āsevanapaccayo, kammapaccayo, vipākapaccayo, āhārapaccayo, indriyapaccayo, jhānapaccayo, maggapaccayo, sampayuttapaccayo, vippayuttapaccayo, atthipaccayo, natthipaccayo, vigatapaccayo, avigatapaccayoti.</p>
<p class='endsutta'><a class='ref sc' id='sc3'>SC 3</a><a class='ref ms' id='ms36P1_3'>Ms 36P1_3</a>Paccayuddeso.</p>
<h3>1.1.2. Paccayaniddesa</h3>
<p><a class='ref sc' id='sc4'>SC 4</a><a class='ref ms' id='ms36P1_4'>Ms 36P1_4</a><a class='ref msdiv' id='msdiv2'>Msdiv 2</a><strong>Hetupaccayo</strong>ti—hetū hetusampayuttakānaṃ dhammānaṃ taṃsamuṭṭhānānañca rūpānaṃ hetupaccayena <span class='var' id='note1' title='paccayoti (s1-3)'>paccayo</span>. (1)</p>
<p><a class='ref sc' id='sc5'>SC 5</a><a class='ref ms' id='ms36P1_5'>Ms 36P1_5</a><a class='ref msdiv' id='msdiv3'>Msdiv 3</a><strong>Ārammaṇapaccayo</strong>ti—rūpāyatanaṃ cakkhuviññāṇadhātuyā taṃsampayuttakānañca dhammānaṃ ārammaṇapaccayena paccayo. Saddāyatanaṃ sotaviññāṇadhātuyā taṃsampayuttakānañca dhammānaṃ ārammaṇapaccayena paccayo. Gandhāyatanaṃ ghānaviññāṇadhātuyā taṃsampayuttakānañca dhammānaṃ ārammaṇapaccayena paccayo. Rasāyatanaṃ jivhāviññāṇadhātuyā taṃsampayuttakānañca dhammānaṃ ārammaṇapaccayena paccayo. Phoṭṭhabbāyatanaṃ kāyaviññāṇadhātuyā taṃsampayuttakānañca dhammānaṃ ārammaṇapaccayena paccayo. Rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ manodhātuyā taṃsampayuttakānañca dhammānaṃ ārammaṇapaccayena paccayo. Sabbe dhammā manoviññāṇadhātuyā taṃsampayuttakānañca dhammānaṃ ārammaṇapaccayena paccayo.</p>
<p><a class='ref sc' id='sc6'>SC 6</a><a class='ref ms' id='ms36P1_6'>Ms 36P1_6</a>Yaṃ yaṃ dhammaṃ ārabbha ye ye dhammā uppajjanti cittacetasikā dhammā, te te dhammā tesaṃ tesaṃ dhammānaṃ ārammaṇapaccayena paccayo. (2)</p>
<p><a class='ref sc' id='sc7'>SC 7</a><a class='ref ms' id='ms36P1_7'>Ms 36P1_7</a><a class='ref msdiv' id='msdiv4'>Msdiv 4</a><strong>Adhipatipaccayo</strong>ti—chandādhipati chandasampayuttakānaṃ dhammānaṃ taṃsamuṭṭhānānañca rūpānaṃ adhipatipaccayena paccayo. Vīriyādhipati vīriyasampayuttakānaṃ dhammānaṃ taṃsamuṭṭhānānañca rūpānaṃ adhipatipaccayena paccayo. Cittādhipati cittasampayuttakānaṃ dhammānaṃ taṃsamuṭṭhānānañca rūpānaṃ adhipatipaccayena paccayo. Vīmaṃsādhipati vīmaṃsasampayuttakānaṃ dhammānaṃ taṃsamuṭṭhānānañca rūpānaṃ adhipatipaccayena paccayo.</p>
<p><a class='ref sc' id='sc8'>SC 8</a><a class='ref ms' id='ms36P1_8'>Ms 36P1_8</a>Yaṃ yaṃ dhammaṃ garuṃ katvā ye ye dhammā uppajjanti cittacetasikā dhammā, te te dhammā tesaṃ tesaṃ dhammānaṃ adhipatipaccayena paccayo. (3)</p>
<p><a class='ref sc' id='sc9'>SC 9</a><a class='ref ms' id='ms36P1_9'>Ms 36P1_9</a><a class='ref msdiv' id='msdiv5'>Msdiv 5</a><strong>Anantarapaccayo</strong>ti—cakkhuviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ anantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ anantarapaccayena paccayo.</p>
<p><a class='ref sc' id='sc10'>SC 10</a><a class='ref ms' id='ms36P1_10'>Ms 36P1_10</a>Sotaviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ anantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ anantarapaccayena paccayo.</p>
<p><a class='ref sc' id='sc11'>SC 11</a><a class='ref ms' id='ms36P1_11'>Ms 36P1_11</a>Ghānaviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ anantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ anantarapaccayena paccayo.</p>
<p><a class='ref sc' id='sc12'>SC 12</a><a class='ref ms' id='ms36P1_12'>Ms 36P1_12</a>Jivhāviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ anantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ anantarapaccayena paccayo.</p>
<p><a class='ref sc' id='sc13'>SC 13</a><a class='ref ms' id='ms36P1_13'>Ms 36P1_13</a>Kāyaviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ anantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ anantarapaccayena paccayo.</p>
<p><a class='ref sc' id='sc14'>SC 14</a><a class='ref ms' id='ms36P1_14'>Ms 36P1_14</a>Purimā purimā kusalā dhammā pacchimānaṃ pacchimānaṃ kusalānaṃ dhammānaṃ anantarapaccayena paccayo. Purimā purimā kusalā dhammā pacchimānaṃ pacchimānaṃ abyākatānaṃ dhammānaṃ anantarapaccayena paccayo.</p>
<p><a class='ref sc' id='sc15'>SC 15</a><a class='ref ms' id='ms36P1_15'>Ms 36P1_15</a>Purimā purimā akusalā dhammā pacchimānaṃ pacchimānaṃ akusalānaṃ dhammānaṃ anantarapaccayena paccayo. Purimā purimā akusalā dhammā pacchimānaṃ pacchimānaṃ abyākatānaṃ dhammānaṃ anantarapaccayena paccayo.</p>
<p><a class='ref sc' id='sc16'>SC 16</a><a class='ref ms' id='ms36P1_16'>Ms 36P1_16</a>Purimā purimā abyākatā dhammā pacchimānaṃ pacchimānaṃ abyākatānaṃ dhammānaṃ anantarapaccayena paccayo. Purimā purimā abyākatā dhammā pacchimānaṃ pacchimānaṃ kusalānaṃ dhammānaṃ anantarapaccayena paccayo. Purimā purimā abyākatā dhammā pacchimānaṃ pacchimānaṃ akusalānaṃ dhammānaṃ anantarapaccayena paccayo.</p>
<p><a class='ref sc' id='sc17'>SC 17</a><a class='ref ms' id='ms36P1_17'>Ms 36P1_17</a>Yesaṃ yesaṃ dhammānaṃ anantarā ye ye dhammā uppajjanti cittacetasikā dhammā, te te dhammā tesaṃ tesaṃ dhammānaṃ anantarapaccayena paccayo. (4)</p>
<p><a class='ref sc' id='sc18'>SC 18</a><a class='ref ms' id='ms36P1_18'>Ms 36P1_18</a><a class='ref msdiv' id='msdiv6'>Msdiv 6</a><strong>Samanantarapaccayo</strong>ti—cakkhuviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ samanantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ samanantarapaccayena paccayo.</p>
<p><a class='ref sc' id='sc19'>SC 19</a><a class='ref ms' id='ms36P1_19'>Ms 36P1_19</a>Sotaviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ samanantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ samanantarapaccayena paccayo.</p>
<p><a class='ref sc' id='sc20'>SC 20</a><a class='ref ms' id='ms36P1_20'>Ms 36P1_20</a>Ghānaviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ samanantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ samanantarapaccayena paccayo.</p>
<p><a class='ref sc' id='sc21'>SC 21</a><a class='ref ms' id='ms36P1_21'>Ms 36P1_21</a>Jivhāviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ samanantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ samanantarapaccayena paccayo.</p>
<p><a class='ref sc' id='sc22'>SC 22</a><a class='ref ms' id='ms36P1_22'>Ms 36P1_22</a>Kāyaviññāṇadhātu taṃsampayuttakā ca dhammā manodhātuyā taṃsampayuttakānañca dhammānaṃ samanantarapaccayena paccayo. Manodhātu taṃsampayuttakā ca dhammā manoviññāṇadhātuyā taṃsampayuttakānañca dhammānaṃ samanantarapaccayena paccayo.</p>
<p><a class='ref sc' id='sc23'>SC 23</a><a class='ref ms' id='ms36P1_23'>Ms 36P1_23</a>Purimā purimā kusalā dhammā pacchimānaṃ pacchimānaṃ kusalānaṃ dhammānaṃ samanantarapaccayena paccayo. Purimā purimā kusalā dhammā pacchimānaṃ pacchimānaṃ abyākatānaṃ dhammānaṃ samanantarapaccayena paccayo.</p>
<p><a class='ref sc' id='sc24'>SC 24</a><a class='ref ms' id='ms36P1_24'>Ms 36P1_24</a>Purimā purimā akusalā dhammā pacchimānaṃ pacchimānaṃ akusalānaṃ dhammānaṃ samanantarapaccayena paccayo. Purimā purimā akusalā dhammā pacchimānaṃ pacchimānaṃ abyākatānaṃ dhammānaṃ samanantarapaccayena paccayo.</p>
<p><a class='ref sc' id='sc25'>SC 25</a><a class='ref ms' id='ms36P1_25'>Ms 36P1_25</a>Purimā purimā abyākatā dhammā pacchimānaṃ pacchimānaṃ abyākatānaṃ dhammānaṃ samanantarapaccayena paccayo. Purimā purimā abyākatā dhammā pacchimānaṃ pacchimānaṃ kusalānaṃ dhammānaṃ samanantarapaccayena paccayo. Purimā purimā abyākatā dhammā pacchimānaṃ pacchimānaṃ akusalānaṃ dhammānaṃ samanantarapaccayena paccayo.</p>
<p><a class='ref sc' id='sc26'>SC 26</a><a class='ref ms' id='ms36P1_26'>Ms 36P1_26</a>Yesaṃ yesaṃ dhammānaṃ samanantarā ye ye dhammā uppajjanti cittacetasikā dhammā, te te dhammā tesaṃ tesaṃ dhammānaṃ samanantarapaccayena paccayo. (5)</p>
<p><a class='ref sc' id='sc27'>SC 27</a><a class='ref ms' id='ms36P1_27'>Ms 36P1_27</a><a class='ref msdiv' id='msdiv7'>Msdiv 7</a><strong>Sahajātapaccayo</strong>ti—cattāro khandhā arūpino aññamaññaṃ sahajātapaccayena paccayo. Cattāro mahābhūtā aññamaññaṃ sahajātapaccayena paccayo. Okkantikkhaṇe nāmarūpaṃ aññamaññaṃ sahajātapaccayena paccayo. Cittacetasikā dhammā cittasamuṭṭhānānaṃ rūpānaṃ sahajātapaccayena paccayo. Mahābhūtā upādārūpānaṃ sahajātapaccayena paccayo. Rūpino dhammā arūpīnaṃ <span class='var' id='note2' title='kañci kāle (bj) | kañci kālaṃ (s1-3, pts1)'>dhammānaṃ kiñci kāle</span>sahajātapaccayena paccayo, kiñci kāle na sahajātapaccayena paccayo. (6)</p>
<p><a class='ref sc' id='sc28'>SC 28</a><a class='ref ms' id='ms36P1_28'>Ms 36P1_28</a><a class='ref msdiv' id='msdiv8'>Msdiv 8</a><strong>Aññamaññapaccayo</strong>ti—cattāro khandhā arūpino aññamaññapaccayena paccayo. Cattāro mahābhūtā aññamaññapaccayena paccayo. Okkantikkhaṇe nāmarūpaṃ aññamaññapaccayena paccayo. (7)</p>
<p><a class='ref sc' id='sc29'>SC 29</a><a class='ref ms' id='ms36P1_29'>Ms 36P1_29</a><a class='ref msdiv' id='msdiv9'>Msdiv 9</a><strong>Nissayapaccayo</strong>ti—cattāro khandhā arūpino aññamaññaṃ nissayapaccayena paccayo. Cattāro mahābhūtā aññamaññaṃ nissayapaccayena paccayo. Okkantikkhaṇe nāmarūpaṃ aññamaññaṃ nissayapaccayena paccayo. Cittacetasikā dhammā cittasamuṭṭhānānaṃ rūpānaṃ nissayapaccayena paccayo. Mahābhūtā upādārūpānaṃ nissayapaccayena paccayo.</p>
<p><a class='ref sc' id='sc30'>SC 30</a><a class='ref ms' id='ms36P1_30'>Ms 36P1_30</a>Cakkhāyatanaṃ cakkhuviññāṇadhātuyā taṃsampayuttakānañca dhammānaṃ nissayapaccayena paccayo. Sotāyatanaṃ sotaviññāṇadhātuyā taṃsampayuttakānañca dhammānaṃ nissayapaccayena paccayo. Ghānāyatanaṃ ghānaviññāṇadhātuyā taṃsampayuttakānañca dhammānaṃ nissayapaccayena paccayo. Jivhāyatanaṃ jivhāviññāṇadhātuyā taṃsampayuttakānañca dhammānaṃ nissayapaccayena paccayo. Kāyāyatanaṃ kāyaviññāṇadhātuyā taṃsampayuttakānañca dhammānaṃ nissayapaccayena paccayo. Yaṃ rūpaṃ nissāya manodhātu ca manoviññāṇadhātu ca vattanti, taṃ rūpaṃ manodhātuyā ca manoviññāṇadhātuyā ca taṃsampayuttakānañca dhammānaṃ nissayapaccayena paccayo. (8)</p>
<p><a class='ref sc' id='sc31'>SC 31</a><a class='ref ms' id='ms36P1_31'>Ms 36P1_31</a><a class='ref msdiv' id='msdiv10'>Msdiv 10</a><strong>Upanissayapaccayo</strong>ti—purimā purimā kusalā dhammā pacchimānaṃ pacchimānaṃ kusalānaṃ dhammānaṃ upanissayapaccayena paccayo. Purimā purimā kusalā dhammā pacchimānaṃ pacchimānaṃ akusalānaṃ dhammānaṃ kesañci upanissayapaccayena paccayo. Purimā purimā kusalā dhammā pacchimānaṃ pacchimānaṃ abyākatānaṃ dhammānaṃ upanissayapaccayena paccayo.</p>
<p><a class='ref sc' id='sc32'>SC 32</a><a class='ref ms' id='ms36P1_32'>Ms 36P1_32</a>Purimā purimā akusalā dhammā pacchimānaṃ pacchimānaṃ akusalānaṃ dhammānaṃ upanissayapaccayena paccayo. Purimā purimā akusalā dhammā pacchimānaṃ pacchimānaṃ kusalānaṃ dhammānaṃ kesañci upanissayapaccayena paccayo. Purimā purimā akusalā dhammā pacchimānaṃ pacchimānaṃ abyākatānaṃ dhammānaṃ upanissayapaccayena paccayo.</p>
<p><a class='ref sc' id='sc33'>SC 33</a><a class='ref ms' id='ms36P1_33'>Ms 36P1_33</a>Purimā purimā abyākatā dhammā pacchimānaṃ pacchimānaṃ abyākatānaṃ dhammānaṃ upanissayapaccayena paccayo. Purimā purimā abyākatā dhammā pacchimānaṃ pacchimānaṃ kusalānaṃ dhammānaṃ upanissayapaccayena paccayo. Purimā purimā abyākatā dhammā pacchimānaṃ pacchimānaṃ akusalānaṃ dhammānaṃ upanissayapaccayena paccayo.</p>
<p><a class='ref sc' id='sc34'>SC 34</a><a class='ref ms' id='ms36P1_34'>Ms 36P1_34</a>Utubhojanampi upanissayapaccayena paccayo. Puggalopi upanissayapaccayena paccayo. Senāsanampi upanissayapaccayena paccayo. (9)</p>
<p><a class='ref sc' id='sc35'>SC 35</a><a class='ref ms' id='ms36P1_35'>Ms 36P1_35</a><a class='ref msdiv' id='msdiv11'>Msdiv 11</a><strong>Purejātapaccayo</strong>ti—cakkhāyatanaṃ cakkhuviññāṇadhātuyā taṃsampayuttakānañca dhammānaṃ purejātapaccayena paccayo. Sotāyatanaṃ sotaviññāṇadhātuyā taṃsampayuttakānañca dhammānaṃ purejātapaccayena paccayo. Ghānāyatanaṃ ghānaviññāṇadhātuyā taṃsampayuttakānañca dhammānaṃ purejātapaccayena paccayo. Jivhāyatanaṃ jivhāviññāṇadhātuyā taṃsampayuttakānañca dhammānaṃ purejātapaccayena paccayo. Kāyāyatanaṃ kāyaviññāṇadhātuyā taṃsampayuttakānañca dhammānaṃ purejātapaccayena paccayo.</p>
<p><a class='ref sc' id='sc36'>SC 36</a><a class='ref ms' id='ms36P1_36'>Ms 36P1_36</a>Rūpāyatanaṃ cakkhuviññāṇadhātuyā taṃsampayuttakānañca dhammānaṃ purejātapaccayena paccayo. Saddāyatanaṃ sotaviññāṇadhātuyā taṃsampayuttakānañca dhammānaṃ purejātapaccayena paccayo. Gandhāyatanaṃ ghānaviññāṇadhātuyā taṃsampayuttakānañca dhammānaṃ purejātapaccayena paccayo. Rasāyatanaṃ jivhāviññāṇadhātuyā taṃsampayuttakānañca dhammānaṃ purejātapaccayena paccayo. Phoṭṭhabbāyatanaṃ kāyaviññāṇadhātuyā taṃsampayuttakānañca dhammānaṃ purejātapaccayena paccayo. Rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ manodhātuyā taṃsampayuttakānañca dhammānaṃ purejātapaccayena paccayo.</p>
<p><a class='ref sc' id='sc37'>SC 37</a><a class='ref ms' id='ms36P1_37'>Ms 36P1_37</a>Yaṃ rūpaṃ nissāya manodhātu ca manoviññāṇadhātu ca vattanti, taṃ rūpaṃ manodhātuyā taṃsampayuttakānañca dhammānaṃ purejātapaccayena paccayo. Manoviññāṇadhātuyā taṃsampayuttakānañca dhammānaṃ kiñci kāle purejātapaccayena paccayo, kiñci kāle na purejātapaccayena paccayo. (10)</p>
<p><a class='ref sc' id='sc38'>SC 38</a><a class='ref ms' id='ms36P1_38'>Ms 36P1_38</a><a class='ref msdiv' id='msdiv12'>Msdiv 12</a><strong>Pacchājātapaccayo</strong>ti—pacchājātā cittacetasikā dhammā purejātassa imassa kāyassa pacchājātapaccayena paccayo. (11)</p>
<p><a class='ref sc' id='sc39'>SC 39</a><a class='ref ms' id='ms36P1_39'>Ms 36P1_39</a><a class='ref msdiv' id='msdiv13'>Msdiv 13</a><strong>Āsevanapaccayo</strong>ti—purimā purimā kusalā dhammā pacchimānaṃ pacchimānaṃ kusalānaṃ dhammānaṃ āsevanapaccayena paccayo. Purimā purimā akusalā dhammā pacchimānaṃ pacchimānaṃ akusalānaṃ dhammānaṃ āsevanapaccayena paccayo. Purimā purimā kiriyābyākatā dhammā pacchimānaṃ pacchimānaṃ kiriyābyākatānaṃ dhammānaṃ āsevanapaccayena paccayo. (12)</p>
<p><a class='ref sc' id='sc40'>SC 40</a><a class='ref ms' id='ms36P1_40'>Ms 36P1_40</a><a class='ref msdiv' id='msdiv14'>Msdiv 14</a><strong>Kammapaccayo</strong>ti—kusalākusalaṃ kammaṃ vipākānaṃ khandhānaṃ kaṭattā ca rūpānaṃ kammapaccayena paccayo. Cetanā sampayuttakānaṃ dhammānaṃ taṃsamuṭṭhānānañca rūpānaṃ kammapaccayena paccayo. (13)</p>
<p><a class='ref sc' id='sc41'>SC 41</a><a class='ref ms' id='ms36P1_41'>Ms 36P1_41</a><a class='ref msdiv' id='msdiv15'>Msdiv 15</a><strong>Vipākapaccayo</strong>ti—vipākā cattāro khandhā arūpino aññamaññaṃ vipākapaccayena paccayo. (14)</p>
<p><a class='ref sc' id='sc42'>SC 42</a><a class='ref ms' id='ms36P1_42'>Ms 36P1_42</a><a class='ref msdiv' id='msdiv16'>Msdiv 16</a><strong>Āhārapaccayo</strong>ti—<span class='var' id='note3' title='kabaḷiṅkāro (bj, s2, s3) | kavaliṃkāro (s1)'>kabaḷīkāro</span>āhāro imassa kāyassa āhārapaccayena paccayo. Arūpino āhārā sampayuttakānaṃ dhammānaṃ taṃsamuṭṭhānānañca rūpānaṃ āhārapaccayena paccayo. (15)</p>
<p><a class='ref sc' id='sc43'>SC 43</a><a class='ref ms' id='ms36P1_43'>Ms 36P1_43</a><a class='ref msdiv' id='msdiv17'>Msdiv 17</a><strong>Indriyapaccayo</strong>ti—cakkhundriyaṃ cakkhuviññāṇadhātuyā taṃsampayuttakānañca dhammānaṃ indriyapaccayena paccayo. Sotindriyaṃ sotaviññāṇadhātuyā taṃsampayuttakānañca dhammānaṃ indriyapaccayena paccayo. Ghānindriyaṃ ghānaviññāṇadhātuyā taṃsampayuttakānañca dhammānaṃ indriyapaccayena paccayo. Jivhindriyaṃ jivhāviññāṇadhātuyā taṃsampayuttakānañca dhammānaṃ indriyapaccayena paccayo. Kāyindriyaṃ kāyaviññāṇadhātuyā taṃsampayuttakānañca dhammānaṃ indriyapaccayena paccayo. <strong>Rūpajīvitindriyaṃ</strong>—kaṭattārūpānaṃ indriyapaccayena paccayo.</p>
<p><a class='ref sc' id='sc44'>SC 44</a><a class='ref ms' id='ms36P1_44'>Ms 36P1_44</a>Arūpino indriyā sampayuttakānaṃ dhammānaṃ taṃsamuṭṭhānānañca rūpānaṃ indriyapaccayena paccayo. (16)</p>
<p><a class='ref sc' id='sc45'>SC 45</a><a class='ref ms' id='ms36P1_45'>Ms 36P1_45</a><a class='ref msdiv' id='msdiv18'>Msdiv 18</a><strong>Jhānapaccayo</strong>ti—jhānaṅgāni jhānasampayuttakānaṃ dhammānaṃ taṃsamuṭṭhānānañca rūpānaṃ jhānapaccayena paccayo. (17)</p>
<p><a class='ref sc' id='sc46'>SC 46</a><a class='ref ms' id='ms36P1_46'>Ms 36P1_46</a><a class='ref msdiv' id='msdiv19'>Msdiv 19</a><strong>Maggapaccayo</strong>ti—maggaṅgāni maggasampayuttakānaṃ dhammānaṃ taṃsamuṭṭhānānañca rūpānaṃ maggapaccayena paccayo. (18)</p>
<p><a class='ref sc' id='sc47'>SC 47</a><a class='ref ms' id='ms36P1_47'>Ms 36P1_47</a><a class='ref msdiv' id='msdiv20'>Msdiv 20</a><strong>Sampayuttapaccayo</strong>ti—cattāro khandhā arūpino aññamaññaṃ sampayuttapaccayena paccayo. (19)</p>
<p><a class='ref sc' id='sc48'>SC 48</a><a class='ref ms' id='ms36P1_48'>Ms 36P1_48</a><a class='ref msdiv' id='msdiv21'>Msdiv 21</a><strong>Vippayuttapaccayo</strong>ti—rūpino dhammā arūpīnaṃ dhammānaṃ vippayuttapaccayena paccayo. Arūpino dhammā rūpīnaṃ dhammānaṃ vippayuttapaccayena paccayo. (20)</p>
<p><a class='ref sc' id='sc49'>SC 49</a><a class='ref ms' id='ms36P1_49'>Ms 36P1_49</a><a class='ref msdiv' id='msdiv22'>Msdiv 22</a><strong>Atthipaccayo</strong>ti—cattāro khandhā arūpino aññamaññaṃ atthipaccayena paccayo. Cattāro mahābhūtā aññamaññaṃ atthipaccayena paccayo. Okkantikkhaṇe nāmarūpaṃ aññamaññaṃ atthipaccayena paccayo. Cittacetasikā dhammā cittasamuṭṭhānānaṃ rūpānaṃ atthipaccayena paccayo. Mahābhūtā upādārūpānaṃ atthipaccayena paccayo.</p>
<p><a class='ref sc' id='sc50'>SC 50</a><a class='ref ms' id='ms36P1_50'>Ms 36P1_50</a>Cakkhāyatanaṃ cakkhuviññāṇadhātuyā taṃsampayuttakānañca dhammānaṃ atthipaccayena paccayo. Sotāyatanaṃ sotaviññāṇadhātuyā taṃsampayuttakānañca dhammānaṃ atthipaccayena paccayo. Ghānāyatanaṃ ghānaviññāṇadhātuyā taṃsampayuttakānañca dhammānaṃ atthipaccayena paccayo. Jivhāyatanaṃ jivhāviññāṇadhātuyā taṃsampayuttakānañca dhammānaṃ atthipaccayena paccayo. Kāyāyatanaṃ kāyaviññāṇadhātuyā taṃsampayuttakānañca dhammānaṃ atthipaccayena paccayo.</p>
<p><a class='ref sc' id='sc51'>SC 51</a><a class='ref ms' id='ms36P1_51'>Ms 36P1_51</a>Rūpāyatanaṃ cakkhuviññāṇadhātuyā taṃsampayuttakānañca dhammānaṃ atthipaccayena paccayo. Saddāyatanaṃ sotaviññāṇadhātuyā taṃsampayuttakānañca dhammānaṃ atthipaccayena paccayo. Gandhāyatanaṃ ghānaviññāṇadhātuyā taṃsampayuttakānañca dhammānaṃ atthipaccayena paccayo. Rasāyatanaṃ jivhāviññāṇadhātuyā taṃsampayuttakānañca dhammānaṃ atthipaccayena paccayo. Phoṭṭhabbāyatanaṃ kāyaviññāṇadhātuyā taṃsampayuttakānañca dhammānaṃ atthipaccayena paccayo. Rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ manodhātuyā taṃsampayuttakānañca dhammānaṃ atthipaccayena paccayo.</p>
<p><a class='ref sc' id='sc52'>SC 52</a><a class='ref ms' id='ms36P1_52'>Ms 36P1_52</a>Yaṃ rūpaṃ nissāya manodhātu ca manoviññāṇadhātu ca vattanti, taṃ rūpaṃ manodhātuyā ca manoviññāṇadhātuyā ca taṃsampayuttakānañca dhammānaṃ atthipaccayena paccayo. (21)</p>
<p><a class='ref sc' id='sc53'>SC 53</a><a class='ref ms' id='ms36P1_53'>Ms 36P1_53</a><a class='ref msdiv' id='msdiv23'>Msdiv 23</a><strong>Natthipaccayo</strong>ti—samanantaraniruddhā cittacetasikā dhammā paṭuppannānaṃ cittacetasikānaṃ dhammānaṃ natthipaccayena paccayo. (22)</p>
<p><a class='ref sc' id='sc54'>SC 54</a><a class='ref ms' id='ms36P1_54'>Ms 36P1_54</a><a class='ref msdiv' id='msdiv24'>Msdiv 24</a><strong>Vigatapaccayo</strong>ti—samanantaravigatā cittacetasikā dhammā paṭuppannānaṃ cittacetasikānaṃ dhammānaṃ vigatapaccayena paccayo. (23)</p>
<p><a class='ref sc' id='sc55'>SC 55</a><a class='ref ms' id='ms36P1_55'>Ms 36P1_55</a><a class='ref msdiv' id='msdiv25'>Msdiv 25</a><strong>Avigatapaccayo</strong>ti—cattāro khandhā arūpino aññamaññaṃ avigatapaccayena paccayo. Cattāro mahābhūtā aññamaññaṃ avigatapaccayena paccayo. Okkantikkhaṇe nāmarūpaṃ aññamaññaṃ avigatapaccayena paccayo. Cittacetasikā dhammā cittasamuṭṭhānānaṃ rūpānaṃ avigatapaccayena paccayo. Mahābhūtā upādārūpānaṃ avigatapaccayena paccayo.</p>
<p><a class='ref sc' id='sc56'>SC 56</a><a class='ref ms' id='ms36P1_56'>Ms 36P1_56</a>Cakkhāyatanaṃ cakkhuviññāṇadhātuyā taṃsampayuttakānañca dhammānaṃ avigatapaccayena paccayo. Sotāyatanaṃ sotaviññāṇadhātuyā taṃsampayuttakānañca dhammānaṃ avigatapaccayena paccayo. Ghānāyatanaṃ ghānaviññāṇadhātuyā taṃsampayuttakānañca dhammānaṃ avigatapaccayena paccayo. Jivhāyatanaṃ jivhāviññāṇadhātuyā taṃsampayuttakānañca dhammānaṃ avigatapaccayena paccayo. Kāyāyatanaṃ kāyaviññāṇadhātuyā taṃsampayuttakānañca dhammānaṃ avigatapaccayena paccayo.</p>
<p><a class='ref sc' id='sc57'>SC 57</a><a class='ref ms' id='ms36P1_57'>Ms 36P1_57</a>Rūpāyatanaṃ cakkhuviññāṇadhātuyā taṃsampayuttakānañca dhammānaṃ avigatapaccayena paccayo. Saddāyatanaṃ sotaviññāṇadhātuyā taṃsampayuttakānañca dhammānaṃ avigatapaccayena paccayo. Gandhāyatanaṃ ghānaviññāṇadhātuyā taṃsampayuttakānañca dhammānaṃ avigatapaccayena paccayo. Rasāyatanaṃ jivhāviññāṇadhātuyā taṃsampayuttakānañca dhammānaṃ avigatapaccayena paccayo. Phoṭṭhabbāyatanaṃ kāyaviññāṇadhātuyā taṃsampayuttakānañca dhammānaṃ avigatapaccayena paccayo. Rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ manodhātuyā taṃsampayuttakānañca dhammānaṃ avigatapaccayena paccayo.</p>
<p><a class='ref sc' id='sc58'>SC 58</a><a class='ref ms' id='ms36P1_58'>Ms 36P1_58</a>Yaṃ rūpaṃ nissāya manodhātu ca manoviññāṇadhātu ca vattanti, taṃ rūpaṃ manodhātuyā ca manoviññāṇadhātuyā ca taṃsampayuttakānañca dhammānaṃ avigatapaccayena paccayo. (24)</p>
<p class='endsutta'><a class='ref sc' id='sc59'>SC 59</a><a class='ref ms' id='ms36P1_59'>Ms 36P1_59</a>Paccayaniddeso.</p>
<h3>1.1.3. Pucchāvāra</h3>
<h4>1.1.3.1. Paccayānuloma</h4>
<h5>1.3.1.1. Ekamūlaka</h5>
<h6>1.3.1.1.1. Kusalapada</h6>
<p><a class='ref sc' id='sc60'>SC 60</a><a class='ref ms' id='ms36P1_60'>Ms 36P1_60</a><a class='ref msdiv' id='msdiv26'>Msdiv 26</a>Siyā kusalaṃ dhammaṃ paṭicca kusalo dhammo uppajjeyya hetupaccayā. Siyā kusalaṃ dhammaṃ paṭicca akusalo dhammo uppajjeyya hetupaccayā. Siyā kusalaṃ dhammaṃ paṭicca abyākato dhammo uppajjeyya hetupaccayā. Siyā kusalaṃ dhammaṃ paṭicca kusalo ca abyākato ca dhammā uppajjeyyuṃ hetupaccayā. Siyā kusalaṃ dhammaṃ paṭicca akusalo ca abyākato ca dhammā uppajjeyyuṃ hetupaccayā. Siyā kusalaṃ dhammaṃ paṭicca kusalo ca akusalo ca dhammā uppajjeyyuṃ hetupaccayā. Siyā kusalaṃ dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.</p>
<h6>1.3.1.1.2. Akusalapada</h6>
<p><a class='ref sc' id='sc61'>SC 61</a><a class='ref ms' id='ms36P1_61'>Ms 36P1_61</a><a class='ref msdiv' id='msdiv27'>Msdiv 27</a>Siyā akusalaṃ dhammaṃ paṭicca akusalo dhammo uppajjeyya hetupaccayā. Siyā akusalaṃ dhammaṃ paṭicca kusalo dhammo uppajjeyya hetupaccayā. Siyā akusalaṃ dhammaṃ paṭicca abyākato dhammo uppajjeyya hetupaccayā. Siyā akusalaṃ dhammaṃ paṭicca kusalo ca abyākato ca dhammā uppajjeyyuṃ hetupaccayā. Siyā akusalaṃ dhammaṃ paṭicca akusalo ca abyākato ca dhammā uppajjeyyuṃ hetupaccayā. Siyā akusalaṃ dhammaṃ paṭicca kusalo ca akusalo ca dhammā uppajjeyyuṃ hetupaccayā. Siyā akusalaṃ dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.</p>
<h6>1.3.1.1.3. Abyākatapada</h6>
<p><a class='ref sc' id='sc62'>SC 62</a><a class='ref ms' id='ms36P1_62'>Ms 36P1_62</a><a class='ref msdiv' id='msdiv28'>Msdiv 28</a>Siyā abyākataṃ dhammaṃ paṭicca abyākato dhammo uppajjeyya hetupaccayā. Siyā abyākataṃ dhammaṃ paṭicca kusalo dhammo uppajjeyya hetupaccayā. Siyā abyākataṃ dhammaṃ paṭicca akusalo dhammo uppajjeyya hetupaccayā. Siyā abyākataṃ dhammaṃ paṭicca kusalo ca abyākato ca dhammā uppajjeyyuṃ hetupaccayā. Siyā abyākataṃ dhammaṃ paṭicca akusalo ca abyākato ca dhammā uppajjeyyuṃ hetupaccayā. Siyā abyākataṃ dhammaṃ paṭicca kusalo ca akusalo ca dhammā uppajjeyyuṃ hetupaccayā. Siyā abyākataṃ dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.</p>
<h6>1.3.1.1.4. Kusalābyākatapada</h6>
<p><a class='ref sc' id='sc63'>SC 63</a><a class='ref ms' id='ms36P1_63'>Ms 36P1_63</a><a class='ref msdiv' id='msdiv29'>Msdiv 29</a>Siyā kusalañca abyākatañca dhammaṃ paṭicca kusalo dhammo uppajjeyya hetupaccayā. Siyā kusalañca abyākatañca dhammaṃ paṭicca akusalo dhammo uppajjeyya hetupaccayā. Siyā kusalañca abyākatañca dhammaṃ paṭicca abyākato dhammo uppajjeyya hetupaccayā. Siyā kusalañca abyākatañca dhammaṃ paṭicca kusalo ca abyākato ca dhammā uppajjeyyuṃ hetupaccayā. Siyā kusalañca abyākatañca dhammaṃ paṭicca akusalo ca abyākato ca dhammā uppajjeyyuṃ hetupaccayā. Siyā kusalañca abyākatañca dhammaṃ paṭicca kusalo ca akusalo ca dhammā uppajjeyyuṃ hetupaccayā. Siyā kusalañca abyākatañca dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.</p>
<h6>1.3.1.1.5. Akusalābyākatapada</h6>
<p><a class='ref sc' id='sc64'>SC 64</a><a class='ref ms' id='ms36P1_64'>Ms 36P1_64</a><a class='ref msdiv' id='msdiv30'>Msdiv 30</a>Siyā akusalañca abyākatañca dhammaṃ paṭicca kusalo dhammo uppajjeyya hetupaccayā. Siyā akusalañca abyākatañca dhammaṃ paṭicca akusalo dhammo uppajjeyya hetupaccayā. Siyā akusalañca abyākatañca dhammaṃ paṭicca abyākato dhammo uppajjeyya hetupaccayā. Siyā akusalañca abyākatañca dhammaṃ paṭicca kusalo ca abyākato ca dhammā uppajjeyyuṃ hetupaccayā. Siyā akusalañca abyākatañca dhammaṃ paṭicca akusalo ca abyākato ca dhammā uppajjeyyuṃ hetupaccayā. Siyā akusalañca abyākatañca dhammaṃ paṭicca kusalo ca akusalo ca dhammā uppajjeyyuṃ hetupaccayā. Siyā akusalañca abyākatañca dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.</p>
<h6>1.3.1.1.6. Kusalākusalapada</h6>
<p><a class='ref sc' id='sc65'>SC 65</a><a class='ref ms' id='ms36P1_65'>Ms 36P1_65</a><a class='ref msdiv' id='msdiv31'>Msdiv 31</a>Siyā kusalañca akusalañca dhammaṃ paṭicca kusalo dhammo uppajjeyya hetupaccayā. Siyā kusalañca akusalañca dhammaṃ paṭicca akusalo dhammo uppajjeyya hetupaccayā. Siyā kusalañca akusalañca dhammaṃ paṭicca abyākato dhammo uppajjeyya hetupaccayā. Siyā kusalañca akusalañca dhammaṃ paṭicca kusalo ca abyākato ca dhammā uppajjeyyuṃ hetupaccayā. Siyā kusalañca akusalañca dhammaṃ paṭicca akusalo ca abyākato ca dhammā uppajjeyyuṃ hetupaccayā. Siyā kusalañca akusalañca dhammaṃ paṭicca kusalo ca akusalo ca dhammā uppajjeyyuṃ hetupaccayā. Siyā kusalañca akusalañca dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.</p>
<h6>1.3.1.1.7. Kusalākusalābyākatapada</h6>
<p><a class='ref sc' id='sc66'>SC 66</a><a class='ref ms' id='ms36P1_66'>Ms 36P1_66</a><a class='ref msdiv' id='msdiv32'>Msdiv 32</a>Siyā kusalañca akusalañca abyākatañca dhammaṃ paṭicca kusalo dhammo uppajjeyya hetupaccayā. Siyā kusalañca akusalañca abyākatañca dhammaṃ paṭicca akusalo dhammo uppajjeyya hetupaccayā. Siyā kusalañca akusalañca abyākatañca dhammaṃ paṭicca abyākato dhammo uppajjeyya hetupaccayā. Siyā kusalañca akusalañca abyākatañca dhammaṃ paṭicca kusalo ca abyākato ca dhammā uppajjeyyuṃ hetupaccayā. Siyā kusalañca akusalañca abyākatañca dhammaṃ paṭicca akusalo ca abyākato ca dhammā uppajjeyyuṃ hetupaccayā. Siyā kusalañca akusalañca abyākatañca dhammaṃ paṭicca kusalo ca akusalo ca dhammā uppajjeyyuṃ hetupaccayā. Siyā kusalañca akusalañca abyākatañca dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā.</p>
<p class='endsutta'><a class='ref sc' id='sc67'>SC 67</a><a class='ref ms' id='ms36P1_67'>Ms 36P1_67</a>Hetupaccayavāro.</p>
<p><a class='ref sc' id='sc68'>SC 68</a><a class='ref ms' id='ms36P1_68'>Ms 36P1_68</a><a class='ref msdiv' id='msdiv33'>Msdiv 33</a>Siyā kusalaṃ dhammaṃ paṭicca kusalo dhammo uppajjeyya ārammaṇapaccayā.</p>
<p><a class='ref sc' id='sc69'>SC 69</a><a class='ref ms' id='ms36P1_69'>Ms 36P1_69</a>(Yathā hetupaccayo vitthārito, evaṃ ārammaṇapaccayopi vitthāretabbo vācanāmaggena.)</p>
<p><a class='ref sc' id='sc70'>SC 70</a><a class='ref ms' id='ms36P1_70'>Ms 36P1_70</a><a class='ref msdiv' id='msdiv34'>Msdiv 34</a>Siyā kusalaṃ dhammaṃ paṭicca kusalo dhammo uppajjeyya adhipatipaccayā … anantarapaccayā … samanantarapaccayā … sahajātapaccayā … aññamaññapaccayā … nissayapaccayā … upanissayapaccayā … purejātapaccayā … pacchājātapaccayā … āsevanapaccayā … kammapaccayā … vipākapaccayā … āhārapaccayā … indriyapaccayā … jhānapaccayā … maggapaccayā … sampayuttapaccayā … vippayuttapaccayā … atthipaccayā … natthipaccayā … vigatapaccayā.</p>
<p><a class='ref sc' id='sc71'>SC 71</a><a class='ref ms' id='ms36P1_71'>Ms 36P1_71</a><a class='ref msdiv' id='msdiv35'>Msdiv 35</a>Siyā kusalaṃ dhammaṃ paṭicca kusalo dhammo uppajjeyya avigatapaccayā … pe … akusalaṃ dhammaṃ paṭicca … abyākataṃ dhammaṃ paṭicca … kusalañca abyākatañca dhammaṃ paṭicca … akusalañca abyākatañca dhammaṃ paṭicca … kusalañca akusalañca dhammaṃ paṭicca … kusalañca akusalañca abyākatañca dhammaṃ paṭicca kusalo dhammo uppajjeyya … akusalo dhammo uppajjeyya … abyākato dhammo uppajjeyya … kusalo ca abyākato ca dhammā uppajjeyyuṃ … akusalo ca abyākato ca dhammā uppajjeyyuṃ … kusalo ca akusalo ca dhammā uppajjeyyuṃ … kusalo ca akusalo ca abyākato ca dhammā uppajjeyyuṃ avigatapaccayā.</p>
<p><a class='ref sc' id='sc72'>SC 72</a><a class='ref ms' id='ms36P1_72'>Ms 36P1_72</a>(Yathā hetupaccayo vitthārito, evaṃ avigatapaccayopi vitthāretabbo vācanāmaggena.)</p>
<p class='endsutta'><a class='ref sc' id='sc73'>SC 73</a><a class='ref ms' id='ms36P1_73'>Ms 36P1_73</a>Ekamūlakaṃ.</p>
<h5>1.3.1.3. Hetumūlaka</h5>
<p><a class='ref sc' id='sc74'>SC 74</a><a class='ref ms' id='ms36P1_74'>Ms 36P1_74</a><a class='ref msdiv' id='msdiv36'>Msdiv 36</a>Siyā kusalaṃ dhammaṃ paṭicca kusalo dhammo uppajjeyya hetupaccayā ārammaṇapaccayā … pe … siyā kusalañca akusalañca abyākatañca dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā ārammaṇapaccayā.</p>
<p><a class='ref sc' id='sc75'>SC 75</a><a class='ref ms' id='ms36P1_75'>Ms 36P1_75</a><a class='ref msdiv' id='msdiv37'>Msdiv 37</a>Siyā kusalaṃ dhammaṃ paṭicca kusalo dhammo uppajjeyya hetupaccayā adhipatipaccayā … pe … hetupaccayā anantarapaccayā … hetupaccayā samanantarapaccayā … pe … hetupaccayā avigatapaccayā.</p>
<p class='endsutta'><a class='ref sc' id='sc76'>SC 76</a><a class='ref ms' id='ms36P1_76'>Ms 36P1_76</a>Dumūlakaṃ.</p>
<p><a class='ref sc' id='sc77'>SC 77</a><a class='ref ms' id='ms36P1_77'>Ms 36P1_77</a><a class='ref msdiv' id='msdiv38'>Msdiv 38</a>Siyā kusalaṃ dhammaṃ paṭicca kusalo dhammo uppajjeyya hetupaccayā ārammaṇapaccayā adhipatipaccayā … pe … hetupaccayā ārammaṇapaccayā anantarapaccayā … pe … hetupaccayā ārammaṇapaccayā avigatapaccayā.</p>
<p class='endsutta'><a class='ref sc' id='sc78'>SC 78</a><a class='ref ms' id='ms36P1_78'>Ms 36P1_78</a>Timūlakaṃ.</p>
<p><a class='ref sc' id='sc79'>SC 79</a><a class='ref ms' id='ms36P1_79'>Ms 36P1_79</a><a class='ref msdiv' id='msdiv39'>Msdiv 39</a>Siyā kusalaṃ dhammaṃ paṭicca kusalo dhammo uppajjeyya hetupaccayā ārammaṇapaccayā adhipatipaccayā anantarapaccayā … pe … hetupaccayā ārammaṇapaccayā adhipatipaccayā avigatapaccayā.</p>
<p class='endsutta'><a class='ref sc' id='sc80'>SC 80</a><a class='ref ms' id='ms36P1_80'>Ms 36P1_80</a>Catumūlakaṃ.</p>
<p><a class='ref sc' id='sc81'>SC 81</a><a class='ref ms' id='ms36P1_81'>Ms 36P1_81</a>(Pañcamūlakādikā saṃkhittā. Ekamūlakaṃ, dumūlakaṃ, timūlakaṃ, catumūlakaṃ, pañcamūlakaṃ, sabbamūlakaṃ asammuyhantena vitthāretabbaṃ.)</p>
<p class='endsutta'><a class='ref sc' id='sc82'>SC 82</a><a class='ref ms' id='ms36P1_82'>Ms 36P1_82</a>Hetumūlakaṃ.</p>
<h5>1.3.1.4. Ārammaṇamūlakādi</h5>
<p><a class='ref sc' id='sc83'>SC 83</a><a class='ref ms' id='ms36P1_83'>Ms 36P1_83</a><a class='ref msdiv' id='msdiv40'>Msdiv 40</a>Siyā kusalaṃ dhammaṃ paṭicca kusalo dhammo uppajjeyya ārammaṇapaccayā hetupaccayā … ārammaṇapaccayā adhipatipaccayā … pe … ārammaṇapaccayā avigatapaccayā.</p>
<p><a class='ref sc' id='sc84'>SC 84</a><a class='ref ms' id='ms36P1_84'>Ms 36P1_84</a>Siyā kusalaṃ dhammaṃ paṭicca kusalo dhammo uppajjeyya adhipatipaccayā … anantarapaccayā … samanantarapaccayā … sahajātapaccayā … aññamaññapaccayā … pe … avigatapaccayā hetupaccayā … avigatapaccayā ārammaṇapaccayā … avigatapaccayā adhipatipaccayā … pe … avigatapaccayā vigatapaccayā.</p>
<p class='endsutta'><a class='ref sc' id='sc85'>SC 85</a><a class='ref ms' id='ms36P1_85'>Ms 36P1_85</a>Dumūlakaṃ.</p>
<p><a class='ref sc' id='sc86'>SC 86</a><a class='ref ms' id='ms36P1_86'>Ms 36P1_86</a><a class='ref msdiv' id='msdiv41'>Msdiv 41</a>Siyā kusalaṃ dhammaṃ paṭicca kusalo dhammo uppajjeyya avigatapaccayā hetupaccayā ārammaṇapaccayā … avigatapaccayā hetupaccayā adhipatipaccayā … avigatapaccayā hetupaccayā anantarapaccayā … pe … avigatapaccayā hetupaccayā vigatapaccayā.</p>
<p><a class='ref sc' id='sc87'>SC 87</a><a class='ref ms' id='ms36P1_87'>Ms 36P1_87</a><a class='ref msdiv' id='msdiv42'>Msdiv 42</a>Siyā kusalaṃ dhammaṃ paṭicca kusalo dhammo uppajjeyya avigatapaccayā hetupaccayā ārammaṇapaccayā adhipatipaccayā … avigatapaccayā hetupaccayā ārammaṇapaccayā anantarapaccayā … pe … vigatapaccayā.</p>
<p><a class='ref sc' id='sc88'>SC 88</a><a class='ref ms' id='ms36P1_88'>Ms 36P1_88</a>(Ekekassa padassa ekamūlakaṃ, dumūlakaṃ, timūlakaṃ, catumūlakaṃ, pañcamūlakaṃ, sabbamūlakaṃ asammuyhantena vitthāretabbaṃ.)</p>
<blockquote class='gatha'>
<p><a class='ref sc' id='sc89'>SC 89</a><a class='ref ms' id='ms36P1_89'>Ms 36P1_89</a>Tikañca paṭṭhānavaraṃ dukuttamaṃ,<br>
Dukaṃ tikañceva tikaṃ dukañca;<br>
Tikaṃ tikañceva dukaṃ dukañca,<br>
Cha anulomamhi nayā sugambhīrāti. (1)</p>
</blockquote>
<h4>1.1.3.2. Paccayapaccanīya</h4>
<p><a class='ref sc' id='sc90'>SC 90</a><a class='ref ms' id='ms36P1_90'>Ms 36P1_90</a><a class='ref msdiv' id='msdiv43'>Msdiv 43</a>Siyā kusalaṃ dhammaṃ paṭicca kusalo dhammo uppajjeyya nahetupaccayā.</p>
<p><a class='ref sc' id='sc91'>SC 91</a><a class='ref ms' id='ms36P1_91'>Ms 36P1_91</a>(Yathā anulome hetupaccayo vitthārito, evaṃ paccanīyepi nahetupaccayo vitthāretabbo.)</p>
<p><a class='ref sc' id='sc92'>SC 92</a><a class='ref ms' id='ms36P1_92'>Ms 36P1_92</a><a class='ref msdiv' id='msdiv44'>Msdiv 44</a>Siyā kusalaṃ dhammaṃ paṭicca kusalo dhammo uppajjeyya naārammaṇapaccayā … naadhipatipaccayā … naanantarapaccayā … nasamanantarapaccayā … nasahajātapaccayā … naaññamaññapaccayā … nanissayapaccayā … naupanissayapaccayā … napurejātapaccayā … napacchājātapaccayā … naāsevanapaccayā … nakammapaccayā … navipākapaccayā … naāhārapaccayā … naindriyapaccayā … najhānapaccayā … namaggapaccayā … nasampayuttapaccayā … navippayuttapaccayā … noatthipaccayā … nonatthipaccayā … novigatapaccayā … noavigatapaccayā.</p>
<p><a class='ref sc' id='sc93'>SC 93</a><a class='ref ms' id='ms36P1_93'>Ms 36P1_93</a><a class='ref msdiv' id='msdiv45'>Msdiv 45</a>Siyā kusalaṃ dhammaṃ paṭicca kusalo dhammo uppajjeyya nahetupaccayā naārammaṇapaccayā ….</p>
<p><a class='ref sc' id='sc94'>SC 94</a><a class='ref ms' id='ms36P1_94'>Ms 36P1_94</a>(Yathā anulome ekekassa padassa ekamūlakaṃ, dumūlakaṃ, timūlakaṃ, catumūlakaṃ, yāva tevīsatimūlakaṃ evaṃ paccanīyepi vitthāretabbaṃ.)</p>
<blockquote class='gatha'>
<p><a class='ref sc' id='sc95'>SC 95</a><a class='ref ms' id='ms36P1_95'>Ms 36P1_95</a>Tikañca paṭṭhānavaraṃ dukuttamaṃ,<br>
Dukaṃ tikañceva tikaṃ dukañca;<br>
Tikaṃ tikañceva dukaṃ dukañca,<br>
Cha paccanīyamhi nayā sugambhīrāti. (2)</p>
</blockquote>
<h4>1.1.3.3. Paccayānulomapaccanīya</h4>
<p><a class='ref sc' id='sc96'>SC 96</a><a class='ref ms' id='ms36P1_96'>Ms 36P1_96</a><a class='ref msdiv' id='msdiv46'>Msdiv 46</a>Siyā kusalaṃ dhammaṃ paṭicca kusalo dhammo uppajjeyya hetupaccayā naārammaṇapaccayā … siyā kusalaṃ dhammaṃ paṭicca akusalo dhammo uppajjeyya hetupaccayā naārammaṇapaccayā.</p>
<p><a class='ref sc' id='sc97'>SC 97</a><a class='ref ms' id='ms36P1_97'>Ms 36P1_97</a>(Yathā anulome hetupaccayo vitthārito, evaṃ anulomapaccanīyepi padaṃ vitthāretabbaṃ.)</p>
<p><a class='ref sc' id='sc98'>SC 98</a><a class='ref ms' id='ms36P1_98'>Ms 36P1_98</a><a class='ref msdiv' id='msdiv47'>Msdiv 47</a>Siyā kusalaṃ dhammaṃ paṭicca kusalo dhammo uppajjeyya hetupaccayā naadhipatipaccayā … hetupaccayā naanantarapaccayā … pe … hetupaccayā noavigatapaccayā.</p>
<p><a class='ref sc' id='sc99'>SC 99</a><a class='ref ms' id='ms36P1_99'>Ms 36P1_99</a><a class='ref msdiv' id='msdiv48'>Msdiv 48</a>Siyā kusalaṃ dhammaṃ paṭicca kusalo dhammo uppajjeyya hetupaccayā ārammaṇapaccayā naadhipatipaccayā … hetupaccayā ārammaṇapaccayā naanantarapaccayā … pe … hetupaccayā ārammaṇapaccayā noavigatapaccayā.</p>
<p><a class='ref sc' id='sc100'>SC 100</a><a class='ref ms' id='ms36P1_100'>Ms 36P1_100</a>Hetupaccayā ārammaṇapaccayā adhipatipaccayā naanantarapaccayā … pe … hetupaccayā ārammaṇapaccayā adhipatipaccayā noavigatapaccayā.</p>
<p><a class='ref sc' id='sc101'>SC 101</a><a class='ref ms' id='ms36P1_101'>Ms 36P1_101</a>Hetupaccayā ārammaṇapaccayā adhipatipaccayā anantarapaccayā nasamanantarapaccayā … pe … hetupaccayā ārammaṇapaccayā adhipatipaccayā anantarapaccayā noavigatapaccayā … pe ….</p>
<p><a class='ref sc' id='sc102'>SC 102</a><a class='ref ms' id='ms36P1_102'>Ms 36P1_102</a>Hetupaccayā ārammaṇapaccayā adhipatipaccayā anantarapaccayā samanantarapaccayā sahajātapaccayā aññamaññapaccayā nissayapaccayā upanissayapaccayā purejātapaccayā pacchājātapaccayā āsevanapaccayā kammapaccayā vipākapaccayā āhārapaccayā indriyapaccayā jhānapaccayā maggapaccayā sampayuttapaccayā vippayuttapaccayā atthipaccayā natthipaccayā vigatapaccayā noavigatapaccayā.</p>
<p><a class='ref sc' id='sc103'>SC 103</a><a class='ref ms' id='ms36P1_103'>Ms 36P1_103</a><a class='ref msdiv' id='msdiv49'>Msdiv 49</a>Siyā kusalaṃ dhammaṃ paṭicca kusalo dhammo uppajjeyya ārammaṇapaccayā … adhipatipaccayā … anantarapaccayā … pe … avigatapaccayā nahetupaccayā … avigatapaccayā naārammaṇapaccayā … pe … avigatapaccayā novigatapaccayā.</p>
<p><a class='ref sc' id='sc104'>SC 104</a><a class='ref ms' id='ms36P1_104'>Ms 36P1_104</a>Avigatapaccayā hetupaccayā naārammaṇapaccayā … pe … avigatapaccayā hetupaccayā novigatapaccayā.</p>
<p><a class='ref sc' id='sc105'>SC 105</a><a class='ref ms' id='ms36P1_105'>Ms 36P1_105</a>Avigatapaccayā hetupaccayā ārammaṇapaccayā naadhipatipaccayā … pe … avigatapaccayā hetupaccayā ārammaṇapaccayā novigatapaccayā.</p>
<p><a class='ref sc' id='sc106'>SC 106</a><a class='ref ms' id='ms36P1_106'>Ms 36P1_106</a>Avigatapaccayā hetupaccayā ārammaṇapaccayā adhipatipaccayā anantarapaccayā samanantarapaccayā sahajātapaccayā … pe … novigatapaccayā.</p>
<blockquote class='gatha'>
<p><a class='ref sc' id='sc107'>SC 107</a><a class='ref ms' id='ms36P1_107'>Ms 36P1_107</a>Tikañca paṭṭhānavaraṃ dukuttamaṃ,<br>
Dukaṃ tikañceva tikaṃ dukañca;<br>
Tikaṃ tikañceva dukaṃ dukañca,<br>
Cha anulomapaccanīyamhi nayā sugambhīrāti. (3)</p>
</blockquote>
<h4>1.1.3.4. Paccayapaccanīyānuloma</h4>
<p><a class='ref sc' id='sc108'>SC 108</a><a class='ref ms' id='ms36P1_108'>Ms 36P1_108</a><a class='ref msdiv' id='msdiv50'>Msdiv 50</a>Siyā kusalaṃ dhammaṃ paṭicca kusalo dhammo uppajjeyya nahetupaccayā ārammaṇapaccayā. Siyā kusalaṃ dhammaṃ paṭicca kusalo dhammo uppajjeyya nahetupaccayā adhipatipaccayā … pe … nahetupaccayā avigatapaccayā.</p>
<p><a class='ref sc' id='sc109'>SC 109</a><a class='ref ms' id='ms36P1_109'>Ms 36P1_109</a><a class='ref msdiv' id='msdiv51'>Msdiv 51</a>Siyā kusalaṃ dhammaṃ paṭicca kusalo dhammo uppajjeyya nahetupaccayā naārammaṇapaccayā adhipatipaccayā … pe … avigatapaccayā.</p>
<p><a class='ref sc' id='sc110'>SC 110</a><a class='ref ms' id='ms36P1_110'>Ms 36P1_110</a>Nahetupaccayā naārammaṇapaccayā naadhipatipaccayā … pe … avigatapaccayā.</p>
<p><a class='ref sc' id='sc111'>SC 111</a><a class='ref ms' id='ms36P1_111'>Ms 36P1_111</a>Nahetupaccayā naārammaṇapaccayā naadhipatipaccayā naanantarapaccayā nasamanantarapaccayā … pe … noatthipaccayā nonatthipaccayā novigatapaccayā avigatapaccayā.</p>
<p><a class='ref sc' id='sc112'>SC 112</a><a class='ref ms' id='ms36P1_112'>Ms 36P1_112</a><a class='ref msdiv' id='msdiv52'>Msdiv 52</a>Siyā kusalaṃ dhammaṃ paṭicca kusalo dhammo uppajjeyya naārammaṇapaccayā hetupaccayā.</p>
<p><a class='ref sc' id='sc113'>SC 113</a><a class='ref ms' id='ms36P1_113'>Ms 36P1_113</a><a class='ref msdiv' id='msdiv53'>Msdiv 53</a>Siyā kusalaṃ dhammaṃ paṭicca kusalo dhammo uppajjeyya naārammaṇapaccayā adhipatipaccayā … pe … naārammaṇapaccayā avigatapaccayā … pe … noavigatapaccayā hetupaccayā … noavigatapaccayā ārammaṇapaccayā … pe … noavigatapaccayā vigatapaccayā.</p>
<p><a class='ref sc' id='sc114'>SC 114</a><a class='ref ms' id='ms36P1_114'>Ms 36P1_114</a>Noavigatapaccayā nahetupaccayā ārammaṇapaccayā … pe … noavigatapaccayā nahetupaccayā vigatapaccayā.</p>
<p><a class='ref sc' id='sc115'>SC 115</a><a class='ref ms' id='ms36P1_115'>Ms 36P1_115</a>Noavigatapaccayā nahetupaccayā naārammaṇapaccayā naadhipatipaccayā … pe … noatthipaccayā nonatthipaccayā vigatapaccayā.</p>
<blockquote class='gatha'>
<p><a class='ref sc' id='sc116'>SC 116</a><a class='ref ms' id='ms36P1_116'>Ms 36P1_116</a>Tikañca paṭṭhānavaraṃ dukuttamaṃ,<br>
Dukaṃ tikañceva tikaṃ dukañca;<br>
Tikaṃ tikañceva dukaṃ dukañca,<br>
Cha paccanīyānulomamhi nayā sugambhīrāti. (4)</p>
</blockquote>
<p class='endsutta'><a class='ref sc' id='sc117'>SC 117</a><a class='ref ms' id='ms36P1_117'>Ms 36P1_117</a>Paṇṇattivāro.</p>
<p class='endsection'><a class='ref sc' id='sc118'>SC 118</a><a class='ref ms' id='ms36P1_118'>Ms 36P1_118</a>Niddesavāre tevīsatipaccayā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
