<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='patthana1.19' lang='pli'>
<header>
<ul>
<li class='division'>Paṭṭhānapakaraṇa</li>
<li class='subdivision'>Dhammānuloma (1), Tikapaṭṭhānapāḷi (1)</li>
</ul>
<h1>1.19. Atītattika</h1>
</header>
<h3>1.19.7. Pañhāvāra</h3>
<h4>1.19.7.1. Paccayānuloma</h4>
<h5>Vibhaṅgavāra</h5>
<h6>Hetu</h6>
<p><a class='ref sc' id='sc1'>SC 1</a><a class='ref ms' id='ms37P1_2629'>Ms 37P1_2629</a><a class='ref msdiv' id='msdiv1' href='#sc1'>SC 1</a><a class='ref ms' id='ms37P1_2629'>Ms 37P1_2629</a><a class='ref msdiv' id='msdiv1'>Msdiv 1</a>Paccuppanno dhammo paccuppannassa dhammassa hetupaccayena paccayo—paccuppannā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. Paṭisandhikkhaṇe … pe …. (1)</p>
<h6>Ārammaṇa</h6>
<p><a class='ref sc' id='sc2'>SC 2</a><a class='ref ms' id='ms37P1_2630'>Ms 37P1_2630</a><a class='ref msdiv' id='msdiv2' href='#sc2'>SC 2</a><a class='ref ms' id='ms37P1_2630'>Ms 37P1_2630</a><a class='ref msdiv' id='msdiv2'>Msdiv 2</a>Atīto dhammo paccuppannassa dhammassa ārammaṇapaccayena paccayo—dānaṃ datvā sīlaṃ samādiyitvā uposathakammaṃ … pe … paccavekkhati, pubbe suciṇṇāni paccavekkhati, jhānā vuṭṭhahitvā jhānaṃ paccavekkhati. Ariyā maggā vuṭṭhahitvā maggaṃ paccavekkhanti, phalaṃ paccavekkhanti, pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti. Atītaṃ cakkhuṃ aniccato dukkhato anattato vipassati … pe … domanassaṃ uppajjati. Atītaṃ sotaṃ … pe … ghānaṃ … jivhaṃ … kāyaṃ … rūpe … sadde … gandhe … rase … phoṭṭhabbe … vatthuṃ … atīte khandhe aniccato dukkhato anattato vipassati, assādeti abhinandati, taṃ ārabbha rāgo uppajjati, diṭṭhi uppajjati, vicikicchā … uddhaccaṃ … domanassaṃ uppajjati, ākāsānañcāyatanaṃ viññāṇañcāyatanassa ārammaṇapaccayena paccayo. Ākiñcaññāyatanaṃ nevasaññānāsaññāyatanassa ārammaṇapaccayena paccayo. Atītā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, āvajjanāya ārammaṇapaccayena paccayo. (1)</p>
<p><a class='ref sc' id='sc3'>SC 3</a><a class='ref ms' id='ms37P1_2631'>Ms 37P1_2631</a><a class='ref msdiv' id='msdiv3' href='#sc3'>SC 3</a><a class='ref ms' id='ms37P1_2631'>Ms 37P1_2631</a><a class='ref msdiv' id='msdiv3'>Msdiv 3</a>Anāgato dhammo paccuppannassa dhammassa ārammaṇapaccayena paccayo—anāgataṃ cakkhuṃ … pe … vatthuṃ … anāgate khandhe aniccato … pe … domanassaṃ uppajjati. Anāgatā khandhā iddhividhañāṇassa, cetopariyañāṇassa, anāgataṃsañāṇassa, āvajjanāya ārammaṇapaccayena paccayo. (1)</p>
<p><a class='ref sc' id='sc4'>SC 4</a><a class='ref ms' id='ms37P1_2632' href='#sc4'>SC 4</a><a class='ref ms' id='ms37P1_2632'>Ms 37P1_2632</a>Paccuppanno dhammo paccuppannassa dhammassa ārammaṇapaccayena paccayo— paccuppannaṃ cakkhuṃ … pe … kāyaṃ … rūpe … sadde … gandhe … rase … phoṭṭhabbe … vatthuṃ … paccuppanne khandhe aniccato … pe … domanassaṃ uppajjati, dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa … pe … phoṭṭhabbāyatanaṃ kāyaviññāṇassa … pe … paccuppannā khandhā iddhividhañāṇassa, āvajjanāya ārammaṇapaccayena paccayo. (1)</p>
<h6>Adhipati</h6>
<p><a class='ref sc' id='sc5'>SC 5</a><a class='ref ms' id='ms37P1_2633'>Ms 37P1_2633</a><a class='ref msdiv' id='msdiv4' href='#sc5'>SC 5</a><a class='ref ms' id='ms37P1_2633'>Ms 37P1_2633</a><a class='ref msdiv' id='msdiv4'>Msdiv 4</a>Atīto dhammo paccuppannassa dhammassa adhipatipaccayena paccayo. <strong>Ārammaṇādhipati</strong>—dānaṃ datvā sīlaṃ samādiyitvā … pe … pubbe suciṇṇāni garuṃ katvā paccavekkhati, jhānā vuṭṭhahitvā jhānaṃ garuṃ katvā paccavekkhati. Ariyā maggā vuṭṭhahitvā maggaṃ garuṃ katvā paccavekkhanti, phalaṃ garuṃ katvā paccavekkhanti. Atītaṃ cakkhuṃ … pe … kāyaṃ … rūpe … sadde … gandhe … rase … phoṭṭhabbe … vatthuṃ … atīte khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (1)</p>
<p><a class='ref sc' id='sc6'>SC 6</a><a class='ref ms' id='ms37P1_2634' href='#sc6'>SC 6</a><a class='ref ms' id='ms37P1_2634'>Ms 37P1_2634</a>Anāgato dhammo paccuppannassa dhammassa adhipatipaccayena paccayo. <strong>Ārammaṇādhipati</strong>—anāgataṃ cakkhuṃ … pe … vatthuṃ … anāgate khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (1)</p>
<p><a class='ref sc' id='sc7'>SC 7</a><a class='ref ms' id='ms37P1_2635' href='#sc7'>SC 7</a><a class='ref ms' id='ms37P1_2635'>Ms 37P1_2635</a>Paccuppanno dhammo paccuppannassa dhammassa adhipatipaccayena paccayo— ārammaṇādhipati, sahajātādhipati. <strong>Ārammaṇādhipati</strong>—paccuppannaṃ cakkhuṃ … pe … vatthuṃ … paccuppanne khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. <strong>Sahajātādhipati</strong>—paccuppannādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)</p>
<h6>Anantara</h6>
<p><a class='ref sc' id='sc8'>SC 8</a><a class='ref ms' id='ms37P1_2636'>Ms 37P1_2636</a><a class='ref msdiv' id='msdiv5' href='#sc8'>SC 8</a><a class='ref ms' id='ms37P1_2636'>Ms 37P1_2636</a><a class='ref msdiv' id='msdiv5'>Msdiv 5</a>Atīto dhammo paccuppannassa dhammassa anantarapaccayena paccayo—purimā purimā atītā khandhā pacchimānaṃ pacchimānaṃ paccuppannānaṃ khandhānaṃ anantarapaccayena paccayo. Anulomaṃ gotrabhussa … anulomaṃ vodānassa … gotrabhu maggassa … vodānaṃ maggassa … maggo phalassa … phalaṃ phalassa … anulomaṃ phalasamāpattiyā … nirodhā vuṭṭhahantassa nevasaññānāsaññāyatanaṃ phalasamāpattiyā anantarapaccayena paccayo. (1)</p>
<h6>Samanantara</h6>
<p><a class='ref sc' id='sc9'>SC 9</a><a class='ref ms' id='ms37P1_2637'>Ms 37P1_2637</a><a class='ref msdiv' id='msdiv6' href='#sc9'>SC 9</a><a class='ref ms' id='ms37P1_2637'>Ms 37P1_2637</a><a class='ref msdiv' id='msdiv6'>Msdiv 6</a>Atīto dhammo paccuppannassa dhammassa samanantarapaccayena paccayo. (Anantarasadisaṃ.) (1)</p>
<h6>Sahajātādi</h6>
<p><a class='ref sc' id='sc10'>SC 10</a><a class='ref ms' id='ms37P1_2638'>Ms 37P1_2638</a><a class='ref msdiv' id='msdiv7' href='#sc10'>SC 10</a><a class='ref ms' id='ms37P1_2638'>Ms 37P1_2638</a><a class='ref msdiv' id='msdiv7'>Msdiv 7</a>Paccuppanno dhammo paccuppannassa dhammassa sahajātapaccayena paccayo … aññamaññapaccayena paccayo … nissayapaccayena paccayo. (Saṃkhittaṃ.) (1)</p>
<h6>Upanissaya</h6>
<p><a class='ref sc' id='sc11'>SC 11</a><a class='ref ms' id='ms37P1_2639'>Ms 37P1_2639</a><a class='ref msdiv' id='msdiv8' href='#sc11'>SC 11</a><a class='ref ms' id='ms37P1_2639'>Ms 37P1_2639</a><a class='ref msdiv' id='msdiv8'>Msdiv 8</a>Atīto dhammo paccuppannassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo … pe …. <strong>Pakatūpanissayo</strong>—atītaṃ saddhaṃ upanissāya dānaṃ deti, sīlaṃ samādiyati, uposathakammaṃ karoti, jhānaṃ uppādeti, vipassanaṃ … maggaṃ … abhiññaṃ … samāpattiṃ uppādeti, mānaṃ jappeti, diṭṭhiṃ gaṇhāti. Atītaṃ sīlaṃ … pe … paññaṃ … rāgaṃ … pe … patthanaṃ … kāyikaṃ sukhaṃ … kāyikaṃ dukkhaṃ upanissāya dānaṃ deti sīlaṃ samādiyati, uposathakammaṃ … pe … samāpattiṃ uppādeti, pāṇaṃ hanati … pe … saṃghaṃ bhindati. Atītā saddhā … pe … paññā, rāgo … pe … patthanā, kāyikaṃ sukhaṃ … kāyikaṃ dukkhaṃ … paccuppannāya saddhāya … pe … paññāya, rāgassa … pe … patthanāya … pe … phalasamāpattiyā upanissayapaccayena paccayo. (1)</p>
<p><a class='ref sc' id='sc12'>SC 12</a><a class='ref ms' id='ms37P1_2640' href='#sc12'>SC 12</a><a class='ref ms' id='ms37P1_2640'>Ms 37P1_2640</a>Anāgato dhammo paccuppannassa dhammassa upanissayapaccayena paccayo— ārammaṇūpanissayo, pakatūpanissayo … pe …. <strong>Pakatūpanissayo</strong>—anāgataṃ cakkhusampadaṃ patthayamāno … pe … sotasampadaṃ … ghānasampadaṃ jivhāsampadaṃ … kāyasampadaṃ … vaṇṇasampadaṃ … saddasampadaṃ … gandhasampadaṃ … rasasampadaṃ … phoṭṭhabbasampadaṃ … patthayamāno … pe … anāgate khandhe patthayamāno dānaṃ deti, sīlaṃ samādiyati, uposathakammaṃ … anāgatā cakkhusampadā … pe … vaṇṇasampadā … pe … phoṭṭhabbasampadā … anāgatā khandhā paccuppannāya saddhāya … pe … paññāya, kāyikassa sukhassa, kāyikassa dukkhassa, maggassa, phalasamāpattiyā upanissayapaccayena paccayo. (1)</p>
<p><a class='ref sc' id='sc13'>SC 13</a><a class='ref ms' id='ms37P1_2641' href='#sc13'>SC 13</a><a class='ref ms' id='ms37P1_2641'>Ms 37P1_2641</a>Paccuppanno dhammo paccuppannassa dhammassa upanissayapaccayena paccayo— ārammaṇūpanissayo, pakatūpanissayo … pe …. <strong>Pakatūpanissayo</strong>—paccuppannaṃ utuṃ upanissāya jhānaṃ uppādeti, vipassanaṃ … pe … paccuppannaṃ bhojanaṃ senāsanaṃ upanissāya jhānaṃ uppādeti … pe … samāpattiṃ uppādeti. Paccuppannaṃ utu … bhojanaṃ … senāsanaṃ paccuppannāya saddhāya … pe … paññāya kāyikassa … pe … phalasamāpattiyā upanissayapaccayena paccayo. (1)</p>
<h6>Purejāta</h6>
<p><a class='ref sc' id='sc14'>SC 14</a><a class='ref ms' id='ms37P1_2642'>Ms 37P1_2642</a><a class='ref msdiv' id='msdiv9' href='#sc14'>SC 14</a><a class='ref ms' id='ms37P1_2642'>Ms 37P1_2642</a><a class='ref msdiv' id='msdiv9'>Msdiv 9</a>Paccuppanno dhammo paccuppannassa dhammassa purejātapaccayena paccayo— ārammaṇapurejātaṃ, vatthupurejātaṃ. <strong>Ārammaṇapurejātaṃ</strong>—cakkhuṃ … pe … vatthuṃ aniccato … pe … domanassaṃ uppajjati, dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa … pe … phoṭṭhabbāyatanaṃ kāyaviññāṇassa purejātapaccayena paccayo. <strong>Vatthupurejātaṃ</strong>—cakkhāyatanaṃ cakkhuviññāṇassa … pe … kāyāyatanaṃ kāyaviññāṇassa … vatthu paccuppannānaṃ khandhānaṃ purejātapaccayena paccayo. (1)</p>
<h6>Pacchājāta</h6>
<p><a class='ref sc' id='sc15'>SC 15</a><a class='ref ms' id='ms37P1_2643'>Ms 37P1_2643</a><a class='ref msdiv' id='msdiv10' href='#sc15'>SC 15</a><a class='ref ms' id='ms37P1_2643'>Ms 37P1_2643</a><a class='ref msdiv' id='msdiv10'>Msdiv 10</a>Paccuppanno dhammo paccuppannassa dhammassa pacchājātapaccayena paccayo— pacchājātā paccuppannā khandhā purejātassa imassa kāyassa pacchājātapaccayena paccayo. (1)</p>
<h6>Āsevana</h6>
<p><a class='ref sc' id='sc16'>SC 16</a><a class='ref ms' id='ms37P1_2644'>Ms 37P1_2644</a><a class='ref msdiv' id='msdiv11' href='#sc16'>SC 16</a><a class='ref ms' id='ms37P1_2644'>Ms 37P1_2644</a><a class='ref msdiv' id='msdiv11'>Msdiv 11</a>Atīto dhammo paccuppannassa dhammassa āsevanapaccayena paccayo—purimā purimā atītā khandhā pacchimānaṃ pacchimānaṃ paccuppannānaṃ khandhānaṃ āsevanapaccayena paccayo. Anulomaṃ gotrabhussa … anulomaṃ vodānassa … gotrabhu maggassa … vodānaṃ maggassa āsevanapaccayena paccayo. (1)</p>
<h6>Kamma</h6>
<p><a class='ref sc' id='sc17'>SC 17</a><a class='ref ms' id='ms37P1_2645'>Ms 37P1_2645</a><a class='ref msdiv' id='msdiv12' href='#sc17'>SC 17</a><a class='ref ms' id='ms37P1_2645'>Ms 37P1_2645</a><a class='ref msdiv' id='msdiv12'>Msdiv 12</a>Atīto dhammo paccuppannassa dhammassa kammapaccayena paccayo. <strong>Nānākkhaṇikā</strong>—atītā cetanā paccuppannānaṃ vipākānaṃ khandhānaṃ kaṭattā ca rūpānaṃ kammapaccayena paccayo. (1)</p>
<p><a class='ref sc' id='sc18'>SC 18</a><a class='ref ms' id='ms37P1_2646' href='#sc18'>SC 18</a><a class='ref ms' id='ms37P1_2646'>Ms 37P1_2646</a>Paccuppanno dhammo paccuppannassa dhammassa kammapaccayena paccayo— paccuppannā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. Paṭisandhikkhaṇe paccuppannā cetanā sampayuttakānaṃ khandhānaṃ kaṭattā ca rūpānaṃ kammapaccayena paccayo. (1)</p>
<h6>Vipāka</h6>
<p><a class='ref sc' id='sc19'>SC 19</a><a class='ref ms' id='ms37P1_2647'>Ms 37P1_2647</a><a class='ref msdiv' id='msdiv13' href='#sc19'>SC 19</a><a class='ref ms' id='ms37P1_2647'>Ms 37P1_2647</a><a class='ref msdiv' id='msdiv13'>Msdiv 13</a>Paccuppanno dhammo paccuppannassa dhammassa vipākapaccayena paccayo—vipāko paccuppanno eko khandho tiṇṇannaṃ khandhānaṃ cittasamuṭṭhānānañca rūpānaṃ vipākapaccayena paccayo … pe … dve khandhā … pe … paṭisandhikkhaṇe … pe … khandhā vatthussa vipākapaccayena paccayo. (1)</p>
<h6>Āhārādi</h6>
<p><a class='ref sc' id='sc20'>SC 20</a><a class='ref ms' id='ms37P1_2648'>Ms 37P1_2648</a><a class='ref msdiv' id='msdiv14' href='#sc20'>SC 20</a><a class='ref ms' id='ms37P1_2648'>Ms 37P1_2648</a><a class='ref msdiv' id='msdiv14'>Msdiv 14</a>Paccuppanno dhammo paccuppannassa dhammassa āhārapaccayena paccayo … indriyapaccayena paccayo … jhānapaccayena paccayo … maggapaccayena paccayo … sampayuttapaccayena paccayo … vippayuttapaccayena paccayo—sahajātaṃ, purejātaṃ, pacchājātaṃ. <strong>Sahajātā</strong>—paccuppannā khandhā cittasamuṭṭhānānaṃ rūpānaṃ vippayuttapaccayena paccayo. Paṭisandhikkhaṇe paccuppannā khandhā kaṭattārūpānaṃ vippayuttapaccayena paccayo, khandhā vatthussa vippayuttapaccayena paccayo, vatthu khandhānaṃ vippayuttapaccayena paccayo. <strong>Purejātaṃ</strong>—cakkhāyatanaṃ cakkhuviññāṇassa … pe … kāyāyatanaṃ kāyaviññāṇassa … vatthu paccuppannānaṃ khandhānaṃ vippayuttapaccayena paccayo. <strong>Pacchājātā</strong>—paccuppannā khandhā purejātassa imassa kāyassa vippayuttapaccayena paccayo. (1)</p>
<h6>Atthi</h6>
<p><a class='ref sc' id='sc21'>SC 21</a><a class='ref ms' id='ms37P1_2649'>Ms 37P1_2649</a><a class='ref msdiv' id='msdiv15' href='#sc21'>SC 21</a><a class='ref ms' id='ms37P1_2649'>Ms 37P1_2649</a><a class='ref msdiv' id='msdiv15'>Msdiv 15</a>Paccuppanno dhammo paccuppannassa dhammassa atthipaccayena paccayo. (Uppannattike atthisadisaṃ.) (1)</p>
<h6>Natthi-vigatāvigata</h6>
<p><a class='ref sc' id='sc22'>SC 22</a><a class='ref ms' id='ms37P1_2650'>Ms 37P1_2650</a><a class='ref msdiv' id='msdiv16' href='#sc22'>SC 22</a><a class='ref ms' id='ms37P1_2650'>Ms 37P1_2650</a><a class='ref msdiv' id='msdiv16'>Msdiv 16</a>Atīto dhammo paccuppannassa dhammassa natthipaccayena paccayo … vigatapaccayena paccayo.</p>
<p><a class='ref sc' id='sc23'>SC 23</a><a class='ref ms' id='ms37P1_2651' href='#sc23'>SC 23</a><a class='ref ms' id='ms37P1_2651'>Ms 37P1_2651</a>Paccuppanno dhammo paccuppannassa dhammassa avigatapaccayena paccayo … pe ….</p>
<h5>Saṅkhyāvāra</h5>
<h6>Suddha</h6>
<p><a class='ref sc' id='sc24'>SC 24</a><a class='ref ms' id='ms37P1_2652'>Ms 37P1_2652</a><a class='ref msdiv' id='msdiv17' href='#sc24'>SC 24</a><a class='ref ms' id='ms37P1_2652'>Ms 37P1_2652</a><a class='ref msdiv' id='msdiv17'>Msdiv 17</a>Hetuyā ekaṃ, ārammaṇe tīṇi, adhipatiyā tīṇi, anantare ekaṃ, samanantare ekaṃ, sahajāte aññamaññe nissaye ekaṃ, upanissaye tīṇi, purejāte pacchājāte āsevane ekaṃ, kamme dve, vipāke āhāre ekaṃ … pe … avigate ekaṃ. (Evaṃ gaṇetabbaṃ.)</p>
<p class='endsutta'><a class='ref sc' id='sc25'>SC 25</a><a class='ref ms' id='ms37P1_2653' href='#sc25'>SC 25</a><a class='ref ms' id='ms37P1_2653'>Ms 37P1_2653</a>Anulomaṃ.</p>
<h4>Paccanīyuddhāra</h4>
<p><a class='ref sc' id='sc26'>SC 26</a><a class='ref ms' id='ms37P1_2654'>Ms 37P1_2654</a><a class='ref msdiv' id='msdiv18' href='#sc26'>SC 26</a><a class='ref ms' id='ms37P1_2654'>Ms 37P1_2654</a><a class='ref msdiv' id='msdiv18'>Msdiv 18</a>Atīto dhammo paccuppannassa dhammassa ārammaṇapaccayena paccayo … upanissayapaccayena paccayo … kammapaccayena paccayo. (1)</p>
<p><a class='ref sc' id='sc27'>SC 27</a><a class='ref ms' id='ms37P1_2655' href='#sc27'>SC 27</a><a class='ref ms' id='ms37P1_2655'>Ms 37P1_2655</a>Anāgato dhammo paccuppannassa dhammassa ārammaṇapaccayena paccayo … upanissayapaccayena paccayo. (1)</p>
<p><a class='ref sc' id='sc28'>SC 28</a><a class='ref ms' id='ms37P1_2656' href='#sc28'>SC 28</a><a class='ref ms' id='ms37P1_2656'>Ms 37P1_2656</a>Paccuppanno dhammo paccuppannassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … purejātapaccayena paccayo … pacchājātapaccayena paccayo … āhārapaccayena paccayo … indriyapaccayena paccayo. (1)</p>
<h4>1.19.7.2. Paccayapaccanīya</h4>
<h5>Saṅkhyāvāra</h5>
<h6>Suddha</h6>
<p><a class='ref sc' id='sc29'>SC 29</a><a class='ref ms' id='ms37P1_2657'>Ms 37P1_2657</a><a class='ref msdiv' id='msdiv19' href='#sc29'>SC 29</a><a class='ref ms' id='ms37P1_2657'>Ms 37P1_2657</a><a class='ref msdiv' id='msdiv19'>Msdiv 19</a>Nahetuyā tīṇi, naārammaṇe tīṇi, naadhipatiyā tīṇi, naanantare tīṇi … pe … nasampayutte tīṇi, navippayutte tīṇi, noatthiyā dve, nonatthiyā tīṇi, novigate tīṇi, noavigate dve. (Evaṃ gaṇetabbaṃ.)</p>
<p class='endsutta'><a class='ref sc' id='sc30'>SC 30</a><a class='ref ms' id='ms37P1_2658' href='#sc30'>SC 30</a><a class='ref ms' id='ms37P1_2658'>Ms 37P1_2658</a>Paccanīyaṃ.</p>
<h4>1.19.7.3. Paccayānulomapaccanīya</h4>
<p><a class='ref sc' id='sc31'>SC 31</a><a class='ref ms' id='ms37P1_2659'>Ms 37P1_2659</a><a class='ref msdiv' id='msdiv20' href='#sc31'>SC 31</a><a class='ref ms' id='ms37P1_2659'>Ms 37P1_2659</a><a class='ref msdiv' id='msdiv20'>Msdiv 20</a>Hetupaccayā naārammaṇe ekaṃ, naadhipatiyā naanantare nasamanantare naaññamaññe naupanissaye … pe … nasampayutte navippayutte nonatthiyā novigate ekaṃ. (Evaṃ gaṇetabbaṃ.)</p>
<p class='endsutta'><a class='ref sc' id='sc32'>SC 32</a><a class='ref ms' id='ms37P1_2660' href='#sc32'>SC 32</a><a class='ref ms' id='ms37P1_2660'>Ms 37P1_2660</a>Anulomapaccanīyaṃ.</p>
<h4>1.19.7.4. Paccayapaccanīyānuloma</h4>
<p><a class='ref sc' id='sc33'>SC 33</a><a class='ref ms' id='ms37P1_2661'>Ms 37P1_2661</a><a class='ref msdiv' id='msdiv21' href='#sc33'>SC 33</a><a class='ref ms' id='ms37P1_2661'>Ms 37P1_2661</a><a class='ref msdiv' id='msdiv21'>Msdiv 21</a>Nahetupaccayā ārammaṇe tīṇi, adhipatiyā tīṇi, anantare samanantare sahajāte aññamaññe nissaye ekaṃ, upanissaye tīṇi, purejāte ekaṃ, pacchājāte āsevane ekaṃ … pe … kamme dve, vipāke ekaṃ (imesu padesu ekaṃyeva), avigate ekaṃ. (Evaṃ gaṇetabbaṃ.)</p>
<p class='endsutta'><a class='ref sc' id='sc34'>SC 34</a><a class='ref ms' id='ms37P1_2662' href='#sc34'>SC 34</a><a class='ref ms' id='ms37P1_2662'>Ms 37P1_2662</a>Paccanīyānulomaṃ.<br>
Pañhāvāro.</p>
<p class='endsection'><a class='ref sc' id='sc35'>SC 35</a><a class='ref ms' id='ms37P1_2663' href='#sc35'>SC 35</a><a class='ref ms' id='ms37P1_2663'>Ms 37P1_2663</a>Atītattikaṃ niṭṭhitaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
