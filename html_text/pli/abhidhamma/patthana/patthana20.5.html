<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='patthana20.5' lang='pli'>
<header>
<ul>
<li class='division'>Paṭṭhānapakaraṇa</li>
<li class='subdivision'>Dhammapaccanīyānuloma (4), Dukapaṭṭhānapāḷi (2)</li>
</ul>
<h1>20.5. Mahantaraduka</h1>
</header>
<p><a class='ref sc' id='sc1'>SC 1</a><a class='ref ms' id='ms40P20_63'>Ms 40P20_63</a><a class='ref msdiv' id='msdiv22'>Msdiv 22</a>Nasārammaṇaṃ dhammaṃ paṭicca sārammaṇo dhammo uppajjati hetupaccayā. Nasārammaṇaṃ dhammaṃ paṭicca anārammaṇo dhammo uppajjati hetupaccayā. Nasārammaṇaṃ dhammaṃ paṭicca sārammaṇo ca anārammaṇo ca dhammā uppajjanti hetupaccayā … tīṇi.</p>
<p><a class='ref sc' id='sc2'>SC 2</a><a class='ref ms' id='ms40P20_64'>Ms 40P20_64</a>Naanārammaṇaṃ dhammaṃ paṭicca anārammaṇo dhammo uppajjati hetupaccayā … tīṇi.</p>
<p><a class='ref sc' id='sc3'>SC 3</a><a class='ref ms' id='ms40P20_65'>Ms 40P20_65</a>Nasārammaṇañca naanārammaṇañca dhammaṃ paṭicca sārammaṇo dhammo uppajjati hetupaccayā … tīṇi. (Saṃkhittaṃ.)</p>
<p><a class='ref sc' id='sc4'>SC 4</a><a class='ref ms' id='ms40P20_66'>Ms 40P20_66</a>Hetuyā nava, ārammaṇe tīṇi, adhipatiyā pañca … pe … aññamaññe cha … pe … purejāte āsevane ekaṃ … pe … avigate nava.</p>
<p><a class='ref sc' id='sc5'>SC 5</a><a class='ref ms' id='ms40P20_67'>Ms 40P20_67</a><a class='ref msdiv' id='msdiv23'>Msdiv 23</a>Nacittaṃ dhammaṃ paṭicca citto dhammo uppajjati hetupaccayā. Nacittaṃ dhammaṃ paṭicca nocitto dhammo uppajjati hetupaccayā. Nacittaṃ dhammaṃ paṭicca citto ca nocitto ca dhammā uppajjanti hetupaccayā … tīṇi.</p>
<p><a class='ref sc' id='sc6'>SC 6</a><a class='ref ms' id='ms40P20_68'>Ms 40P20_68</a>Nanocittaṃ dhammaṃ paṭicca nocitto dhammo uppajjati hetupaccayā … ekaṃ.</p>
<p><a class='ref sc' id='sc7'>SC 7</a><a class='ref ms' id='ms40P20_69'>Ms 40P20_69</a>Nacittañca nanocittañca dhammaṃ paṭicca nocitto dhammo uppajjati hetupaccayā … ekaṃ. (Saṃkhittaṃ.)</p>
<p><a class='ref sc' id='sc8'>SC 8</a><a class='ref ms' id='ms40P20_70'>Ms 40P20_70</a>Hetuyā pañca … pe … avigate pañca.</p>
<p><a class='ref sc' id='sc9'>SC 9</a><a class='ref ms' id='ms40P20_71'>Ms 40P20_71</a><a class='ref msdiv' id='msdiv24'>Msdiv 24</a>Nacetasikaṃ dhammaṃ paṭicca cetasiko dhammo uppajjati hetupaccayā. Nacetasikaṃ dhammaṃ paṭicca acetasiko dhammo uppajjati hetupaccayā. Nacetasikaṃ dhammaṃ paṭicca cetasiko ca acetasiko ca dhammā uppajjanti hetupaccayā. (Saṃkhittaṃ.)</p>
<p><a class='ref sc' id='sc10'>SC 10</a><a class='ref ms' id='ms40P20_72'>Ms 40P20_72</a>Hetuyā nava … pe … purejāte āsevane pañca … pe … avigate nava.</p>
<p><a class='ref sc' id='sc11'>SC 11</a><a class='ref ms' id='ms40P20_73'>Ms 40P20_73</a><a class='ref msdiv' id='msdiv25'>Msdiv 25</a>Nacittasampayuttaṃ dhammaṃ paṭicca cittasampayutto dhammo uppajjati hetupaccayā. Nacittasampayuttaṃ dhammaṃ paṭicca cittavippayutto dhammo uppajjati hetupaccayā. Nacittasampayuttaṃ dhammaṃ paṭicca cittasampayutto ca cittavippayutto ca dhammā uppajjanti hetupaccayā. (3)</p>
<p><a class='ref sc' id='sc12'>SC 12</a><a class='ref ms' id='ms40P20_74'>Ms 40P20_74</a>Nacittavippayuttaṃ dhammaṃ paṭicca cittavippayutto dhammo uppajjati hetupaccayā. Nacittavippayuttaṃ dhammaṃ paṭicca cittasampayutto dhammo uppajjati hetupaccayā. Nacittavippayuttaṃ dhammaṃ paṭicca cittasampayutto ca cittavippayutto ca dhammā uppajjanti hetupaccayā. (3)</p>
<p><a class='ref sc' id='sc13'>SC 13</a><a class='ref ms' id='ms40P20_75'>Ms 40P20_75</a>Nacittasampayuttañca nacittavippayuttañca dhammaṃ paṭicca cittasampayutto dhammo uppajjati hetupaccayā … tīṇi. (Saṃkhittaṃ.)</p>
<p><a class='ref sc' id='sc14'>SC 14</a><a class='ref ms' id='ms40P20_76'>Ms 40P20_76</a>Hetuyā nava, ārammaṇe tīṇi, adhipatiyā pañca … pe … aññamaññe cha … pe … purejāte āsevane ekaṃ … pe … avigate nava.</p>
<p><a class='ref sc' id='sc15'>SC 15</a><a class='ref ms' id='ms40P20_77'>Ms 40P20_77</a><a class='ref msdiv' id='msdiv26'>Msdiv 26</a>Nacittasaṃsaṭṭhaṃ dhammaṃ paṭicca cittasaṃsaṭṭho dhammo uppajjati hetupaccayā. Nacittasaṃsaṭṭhaṃ dhammaṃ paṭicca cittavisaṃsaṭṭho dhammo uppajjati hetupaccayā. Nacittasaṃsaṭṭhaṃ dhammaṃ paṭicca cittasaṃsaṭṭho ca cittavisaṃsaṭṭho ca dhammā uppajjanti hetupaccayā. (Saṃkhittaṃ.)</p>
<p><a class='ref sc' id='sc16'>SC 16</a><a class='ref ms' id='ms40P20_78'>Ms 40P20_78</a>Hetuyā nava, ārammaṇe tīṇi, adhipatiyā pañca … pe … aññamaññe cha … pe … purejāte āsevane ekaṃ … pe … avigate nava.</p>
<p><a class='ref sc' id='sc17'>SC 17</a><a class='ref ms' id='ms40P20_79'>Ms 40P20_79</a><a class='ref msdiv' id='msdiv27'>Msdiv 27</a>Nacittasamuṭṭhānaṃ dhammaṃ paṭicca cittasamuṭṭhāno dhammo uppajjati hetupaccayā. Nacittasamuṭṭhānaṃ dhammaṃ paṭicca nocittasamuṭṭhāno dhammo uppajjati hetupaccayā. Nacittasamuṭṭhānaṃ dhammaṃ paṭicca cittasamuṭṭhāno ca nocittasamuṭṭhāno ca dhammā uppajjanti hetupaccayā. (Saṃkhittaṃ.)</p>
<p><a class='ref sc' id='sc18'>SC 18</a><a class='ref ms' id='ms40P20_80'>Ms 40P20_80</a>Hetuyā nava, ārammaṇe nava, adhipatiyā pañca … pe … avigate nava.</p>
<p><a class='ref sc' id='sc19'>SC 19</a><a class='ref ms' id='ms40P20_81'>Ms 40P20_81</a><a class='ref msdiv' id='msdiv28'>Msdiv 28</a>Nacittasahabhuṃ dhammaṃ paṭicca cittasahabhū dhammo uppajjati hetupaccayā. Nacittasahabhuṃ dhammaṃ paṭicca nocittasahabhū dhammo uppajjati hetupaccayā. Nacittasahabhuṃ dhammaṃ paṭicca cittasahabhū ca nocittasahabhū ca dhammā uppajjanti hetupaccayā. (Saṃkhittaṃ.)</p>
<p><a class='ref sc' id='sc20'>SC 20</a><a class='ref ms' id='ms40P20_82'>Ms 40P20_82</a>Hetuyā nava, ārammaṇe nava … pe … purejāte āsevane pañca … pe … avigate nava.</p>
<p><a class='ref sc' id='sc21'>SC 21</a><a class='ref ms' id='ms40P20_83'>Ms 40P20_83</a><a class='ref msdiv' id='msdiv29'>Msdiv 29</a>Nacittānuparivattiṃ dhammaṃ paṭicca cittānuparivattī dhammo uppajjati hetupaccayā. Nacittānuparivattiṃ dhammaṃ paṭicca nocittānuparivattī dhammo uppajjati hetupaccayā. Nacittānuparivattiṃ dhammaṃ paṭicca cittānuparivattī ca nocittānuparivattī ca dhammā uppajjanti hetupaccayā. (Saṃkhittaṃ.)</p>
<p><a class='ref sc' id='sc22'>SC 22</a><a class='ref ms' id='ms40P20_84'>Ms 40P20_84</a>Hetuyā nava, ārammaṇe nava … pe … purejāte āsevane pañca … pe … avigate nava.</p>
<p><a class='ref sc' id='sc23'>SC 23</a><a class='ref ms' id='ms40P20_85'>Ms 40P20_85</a><a class='ref msdiv' id='msdiv30'>Msdiv 30</a>Nacittasaṃsaṭṭhasamuṭṭhānaṃ dhammaṃ paṭicca cittasaṃsaṭṭhasamuṭṭhāno dhammo uppajjati hetupaccayā. (Saṃkhittaṃ.)</p>
<p><a class='ref sc' id='sc24'>SC 24</a><a class='ref ms' id='ms40P20_86'>Ms 40P20_86</a>Hetuyā nava, ārammaṇe nava … pe … purejāte āsevane pañca … pe … avigate nava.</p>
<p><a class='ref sc' id='sc25'>SC 25</a><a class='ref ms' id='ms40P20_87'>Ms 40P20_87</a><a class='ref msdiv' id='msdiv31'>Msdiv 31</a>Nacittasaṃsaṭṭhasamuṭṭhānasahabhuṃ dhammaṃ paṭicca cittasaṃsaṭṭhasamuṭṭhānasahabhū dhammo uppajjati hetupaccayā. (Saṃkhittaṃ.)</p>
<p><a class='ref sc' id='sc26'>SC 26</a><a class='ref ms' id='ms40P20_88'>Ms 40P20_88</a>Hetuyā nava, ārammaṇe nava … pe … purejāte āsevane pañca … pe … avigate nava.</p>
<p><a class='ref sc' id='sc27'>SC 27</a><a class='ref ms' id='ms40P20_89'>Ms 40P20_89</a><a class='ref msdiv' id='msdiv32'>Msdiv 32</a>Nacittasaṃsaṭṭhasamuṭṭhānānuparivattiṃ dhammaṃ paṭicca cittasaṃsaṭṭhasamuṭṭhānānuparivattī dhammo uppajjati hetupaccayā. (Saṃkhittaṃ.)</p>
<p><a class='ref sc' id='sc28'>SC 28</a><a class='ref ms' id='ms40P20_90'>Ms 40P20_90</a>Hetuyā nava, ārammaṇe nava … pe … purejāte āsevane pañca … pe … avigate nava.</p>
<p><a class='ref sc' id='sc29'>SC 29</a><a class='ref ms' id='ms40P20_91'>Ms 40P20_91</a><a class='ref msdiv' id='msdiv33'>Msdiv 33</a>Naajjhattikaṃ dhammaṃ paṭicca ajjhattiko dhammo uppajjati hetupaccayā … tīṇi.</p>
<p><a class='ref sc' id='sc30'>SC 30</a><a class='ref ms' id='ms40P20_92'>Ms 40P20_92</a>Nabāhiraṃ dhammaṃ paṭicca bāhiro dhammo uppajjati hetupaccayā … tīṇi.</p>
<p><a class='ref sc' id='sc31'>SC 31</a><a class='ref ms' id='ms40P20_93'>Ms 40P20_93</a>Naajjhattikañca nabāhirañca dhammaṃ paṭicca ajjhattiko dhammo uppajjati hetupaccayā … tīṇi. (Saṃkhittaṃ.)</p>
<p><a class='ref sc' id='sc32'>SC 32</a><a class='ref ms' id='ms40P20_94'>Ms 40P20_94</a>Hetuyā nava, ārammaṇe pañca … pe … avigate nava.</p>
<p><a class='ref sc' id='sc33'>SC 33</a><a class='ref ms' id='ms40P20_95'>Ms 40P20_95</a><a class='ref msdiv' id='msdiv34'>Msdiv 34</a>Naupādā dhammaṃ paṭicca upādā dhammo uppajjati hetupaccayā. (Saṃkhittaṃ.)</p>
<p><a class='ref sc' id='sc34'>SC 34</a><a class='ref ms' id='ms40P20_96'>Ms 40P20_96</a>Hetuyā pañca, ārammaṇe tīṇi … pe … purejāte āsevane ekaṃ … pe … avigate pañca.</p>
<p><a class='ref sc' id='sc35'>SC 35</a><a class='ref ms' id='ms40P20_97'>Ms 40P20_97</a><a class='ref msdiv' id='msdiv35'>Msdiv 35</a>Naupādinnaṃ dhammaṃ paṭicca anupādinno dhammo uppajjati hetupaccayā. (Saṃkhittaṃ.)</p>
<p><a class='ref sc' id='sc36'>SC 36</a><a class='ref ms' id='ms40P20_98'>Ms 40P20_98</a>Hetuyā pañca, ārammaṇe dve, adhipatiyā ekaṃ … pe … āsevane ekaṃ … pe … avigate pañca.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
