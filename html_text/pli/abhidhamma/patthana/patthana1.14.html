<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='patthana1.14' lang='pli'>
<header>
<ul>
<li class='division'>Paṭṭhānapakaraṇa</li>
<li class='subdivision'>Dhammānuloma (1), Tikapaṭṭhānapāḷi (1)</li>
</ul>
<h1>1.14. Parittārammaṇattika</h1>
</header>
<h3>1.14.1. Paṭiccavāra</h3>
<h4>1.14.1.1. Paccayānuloma</h4>
<h5>Vibhaṅgavāra</h5>
<h6>Hetu</h6>
<p><a class='ref sc' id='sc1'>SC 1</a><a class='ref ms' id='ms37P1_2157'>Ms 37P1_2157</a><a class='ref msdiv' id='msdiv1'>Msdiv 1</a>Parittārammaṇaṃ dhammaṃ paṭicca parittārammaṇo dhammo uppajjati hetupaccayā— parittārammaṇaṃ ekaṃ khandhaṃ paṭicca tayo khandhā … pe … dve khandhā. Paṭisandhikkhaṇe parittārammaṇaṃ ekaṃ khandhaṃ paṭicca tayo khandhā … pe … dve khandhā. (1)</p>
<p><a class='ref sc' id='sc2'>SC 2</a><a class='ref ms' id='ms37P1_2158'>Ms 37P1_2158</a>Mahaggatārammaṇaṃ dhammaṃ paṭicca mahaggatārammaṇo dhammo uppajjati hetupaccayā—mahaggatārammaṇaṃ ekaṃ khandhaṃ paṭicca tayo khandhā … pe … dve khandhā. Paṭisandhikkhaṇe mahaggatārammaṇaṃ … pe …. (1)</p>
<p><a class='ref sc' id='sc3'>SC 3</a><a class='ref ms' id='ms37P1_2159'>Ms 37P1_2159</a>Appamāṇārammaṇaṃ dhammaṃ paṭicca appamāṇārammaṇo dhammo uppajjati hetupaccayā— appamāṇārammaṇaṃ ekaṃ khandhaṃ paṭicca tayo khandhā … pe … dve khandhā. (1)</p>
<h6>Ārammaṇādi</h6>
<p><a class='ref sc' id='sc4'>SC 4</a><a class='ref ms' id='ms37P1_2160'>Ms 37P1_2160</a><a class='ref msdiv' id='msdiv2'>Msdiv 2</a>Parittārammaṇaṃ dhammaṃ paṭicca parittārammaṇo dhammo uppajjati ārammaṇapaccayā … adhipatipaccayā (saṃkhittaṃ) … avigatapaccayā.</p>
<h5>Saṅkhyāvāra</h5>
<h6>Suddha</h6>
<p><a class='ref sc' id='sc5'>SC 5</a><a class='ref ms' id='ms37P1_2161'>Ms 37P1_2161</a><a class='ref msdiv' id='msdiv3'>Msdiv 3</a>Hetuyā tīṇi, ārammaṇe tīṇi, adhipatiyā tīṇi … pe … avigate tīṇi. (Evaṃ gaṇetabbaṃ.)</p>
<p class='endsutta'><a class='ref sc' id='sc6'>SC 6</a><a class='ref ms' id='ms37P1_2162'>Ms 37P1_2162</a>Anulomaṃ.</p>
<h4>1.14.1.2. Paccayapaccanīya</h4>
<h5>Vibhaṅgavāra</h5>
<h6>Nahetu</h6>
<p><a class='ref sc' id='sc7'>SC 7</a><a class='ref ms' id='ms37P1_2163'>Ms 37P1_2163</a><a class='ref msdiv' id='msdiv4'>Msdiv 4</a>Parittārammaṇaṃ dhammaṃ paṭicca parittārammaṇo dhammo uppajjati nahetupaccayā— ahetukaṃ parittārammaṇaṃ ekaṃ khandhaṃ paṭicca tayo khandhā … pe … dve khandhā. Ahetukapaṭisandhikkhaṇe parittārammaṇaṃ ekaṃ khandhaṃ paṭicca tayo khandhā … pe … dve khandhā, vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)</p>
<p><a class='ref sc' id='sc8'>SC 8</a><a class='ref ms' id='ms37P1_2164'>Ms 37P1_2164</a>Mahaggatārammaṇaṃ dhammaṃ paṭicca mahaggatārammaṇo dhammo uppajjati nahetupaccayā—ahetukaṃ mahaggatārammaṇaṃ ekaṃ khandhaṃ paṭicca tayo khandhā … pe … dve khandhā, vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)</p>
<p><a class='ref sc' id='sc9'>SC 9</a><a class='ref ms' id='ms37P1_2165'>Ms 37P1_2165</a>Appamāṇārammaṇaṃ dhammaṃ paṭicca appamāṇārammaṇo dhammo uppajjati nahetupaccayā—ahetukaṃ appamāṇārammaṇaṃ ekaṃ khandhaṃ paṭicca tayo khandhā … pe … dve khandhā. (1)</p>
<h6>Naadhipati</h6>
<p><a class='ref sc' id='sc10'>SC 10</a><a class='ref ms' id='ms37P1_2166'>Ms 37P1_2166</a><a class='ref msdiv' id='msdiv5'>Msdiv 5</a>Parittārammaṇaṃ dhammaṃ paṭicca parittārammaṇo dhammo uppajjati naadhipatipaccayā—parittārammaṇaṃ ekaṃ khandhaṃ paṭicca tayo khandhā … pe … dve khandhā. Paṭisandhikkhaṇe … pe …. (1)</p>
<p><a class='ref sc' id='sc11'>SC 11</a><a class='ref ms' id='ms37P1_2167'>Ms 37P1_2167</a>Mahaggatārammaṇaṃ dhammaṃ paṭicca mahaggatārammaṇo dhammo uppajjati naadhipatipaccayā—mahaggatārammaṇaṃ ekaṃ khandhaṃ paṭicca tayo khandhā … pe … dve khandhā. Paṭisandhikkhaṇe … pe …. (1)</p>
<p><a class='ref sc' id='sc12'>SC 12</a><a class='ref ms' id='ms37P1_2168'>Ms 37P1_2168</a>Appamāṇārammaṇaṃ dhammaṃ paṭicca appamāṇārammaṇo dhammo uppajjati naadhipatipaccayā—appamāṇārammaṇaṃ ekaṃ khandhaṃ paṭicca tayo khandhā … pe … dve khandhā. (1)</p>
<h6>Napurejātādi</h6>
<p><a class='ref sc' id='sc13'>SC 13</a><a class='ref ms' id='ms37P1_2169'>Ms 37P1_2169</a><a class='ref msdiv' id='msdiv6'>Msdiv 6</a>Parittārammaṇaṃ dhammaṃ paṭicca parittārammaṇo dhammo uppajjati napurejātapaccayā—arūpe parittārammaṇaṃ ekaṃ khandhaṃ paṭicca tayo khandhā … pe … paṭisandhikkhaṇe … pe …. (1)</p>
<p><a class='ref sc' id='sc14'>SC 14</a><a class='ref ms' id='ms37P1_2170'>Ms 37P1_2170</a>Mahaggatārammaṇaṃ dhammaṃ paṭicca mahaggatārammaṇo dhammo uppajjati napurejātapaccayā—arūpe mahaggatārammaṇaṃ ekaṃ khandhaṃ paṭicca tayo khandhā … pe … dve khandhā. (Mahaggatārammaṇe paṭisandhi natthi.) (1)</p>
<p><a class='ref sc' id='sc15'>SC 15</a><a class='ref ms' id='ms37P1_2171'>Ms 37P1_2171</a>Appamāṇārammaṇaṃ dhammaṃ paṭicca appamāṇārammaṇo dhammo uppajjati napurejātapaccayā—arūpe appamāṇārammaṇaṃ ekaṃ khandhaṃ paṭicca tayo khandhā … pe … dve khandhā. (Napacchājātapaccayañca naāsevanapaccayañca naadhipatisadisaṃ.)</p>
<h6>Nakamma</h6>
<p><a class='ref sc' id='sc16'>SC 16</a><a class='ref ms' id='ms37P1_2172'>Ms 37P1_2172</a><a class='ref msdiv' id='msdiv7'>Msdiv 7</a>Parittārammaṇaṃ dhammaṃ paṭicca parittārammaṇo dhammo uppajjati nakammapaccayā—parittārammaṇe khandhe paṭicca parittārammaṇā cetanā. (1)</p>
<p><a class='ref sc' id='sc17'>SC 17</a><a class='ref ms' id='ms37P1_2173'>Ms 37P1_2173</a>Mahaggatārammaṇaṃ dhammaṃ paṭicca mahaggatārammaṇo dhammo uppajjati nakammapaccayā—mahaggatārammaṇe khandhe paṭicca mahaggatārammaṇā cetanā. (1)</p>
<p><a class='ref sc' id='sc18'>SC 18</a><a class='ref ms' id='ms37P1_2174'>Ms 37P1_2174</a>Appamāṇārammaṇaṃ dhammaṃ paṭicca appamāṇārammaṇo dhammo uppajjati nakammapaccayā—appamāṇārammaṇe khandhe paṭicca appamāṇārammaṇā cetanā. (1)</p>
<h6>Navipākādi</h6>
<p><a class='ref sc' id='sc19'>SC 19</a><a class='ref ms' id='ms37P1_2175'>Ms 37P1_2175</a><a class='ref msdiv' id='msdiv8'>Msdiv 8</a>Parittārammaṇaṃ dhammaṃ paṭicca parittārammaṇo dhammo uppajjati navipākapaccayā (paṭisandhi natthi) … najhānapaccayā—pañcaviññāṇasahagataṃ ekaṃ khandhaṃ paṭicca tayo khandhā … pe … dve khandhā … namaggapaccayā—ahetukaṃ parittārammaṇaṃ ekaṃ khandhaṃ paṭicca tayo khandhā … pe … dve khandhā; ahetukapaṭisandhikkhaṇe … pe … dve khandhā … pe ….</p>
<p><a class='ref sc' id='sc20'>SC 20</a><a class='ref ms' id='ms37P1_2176'>Ms 37P1_2176</a>Mahaggatārammaṇaṃ dhammaṃ paṭicca mahaggatārammaṇo dhammo uppajjati namaggapaccayā—ahetukaṃ mahaggatārammaṇaṃ ekaṃ khandhaṃ paṭicca tayo khandhā … pe … dve khandhā. (1)</p>
<p><a class='ref sc' id='sc21'>SC 21</a><a class='ref ms' id='ms37P1_2177'>Ms 37P1_2177</a>Appamāṇārammaṇaṃ dhammaṃ paṭicca appamāṇārammaṇo dhammo uppajjati namaggapaccayā—ahetukaṃ appamāṇārammaṇaṃ ekaṃ khandhaṃ paṭicca tayo khandhā … pe … dve khandhā. (1)</p>
<h6>Navippayutta</h6>
<p><a class='ref sc' id='sc22'>SC 22</a><a class='ref ms' id='ms37P1_2178'>Ms 37P1_2178</a><a class='ref msdiv' id='msdiv9'>Msdiv 9</a>Parittārammaṇaṃ dhammaṃ paṭicca parittārammaṇo dhammo uppajjati navippayuttapaccayā—arūpe parittārammaṇaṃ ekaṃ khandhaṃ paṭicca tayo khandhā … pe …. (1)</p>
<p><a class='ref sc' id='sc23'>SC 23</a><a class='ref ms' id='ms37P1_2179'>Ms 37P1_2179</a>Mahaggatārammaṇaṃ dhammaṃ paṭicca mahaggatārammaṇo dhammo uppajjati navippayuttapaccayā—arūpe mahaggatārammaṇaṃ ekaṃ khandhaṃ paṭicca tayo khandhā … pe …. (1)</p>
<p><a class='ref sc' id='sc24'>SC 24</a><a class='ref ms' id='ms37P1_2180'>Ms 37P1_2180</a>Appamāṇārammaṇaṃ dhammaṃ paṭicca appamāṇārammaṇo dhammo uppajjati navippayuttapaccayā—arūpe appamāṇārammaṇaṃ ekaṃ khandhaṃ paṭicca tayo khandhā … pe … dve khandhā. (1)</p>
<h5>Saṅkhyāvāra</h5>
<h6>Suddha</h6>
<p><a class='ref sc' id='sc25'>SC 25</a><a class='ref ms' id='ms37P1_2181'>Ms 37P1_2181</a><a class='ref msdiv' id='msdiv10'>Msdiv 10</a>Nahetuyā tīṇi, naadhipatiyā tīṇi … pe … napurejāte tīṇi, napacchājāte tīṇi, naāsevane tīṇi, nakamme tīṇi, navipāke tīṇi, najhāne ekaṃ, namagge tīṇi, navippayutte tīṇi. (Evaṃ gaṇetabbaṃ.)</p>
<p class='endsutta'><a class='ref sc' id='sc26'>SC 26</a><a class='ref ms' id='ms37P1_2182'>Ms 37P1_2182</a>Paccanīyaṃ.</p>
<h4>1.14.1.3. Paccayānulomapaccanīya</h4>
<p><a class='ref sc' id='sc27'>SC 27</a><a class='ref ms' id='ms37P1_2183'>Ms 37P1_2183</a><a class='ref msdiv' id='msdiv11'>Msdiv 11</a>Hetupaccayā naadhipatiyā tīṇi, napurejāte tīṇi, napacchājāte tīṇi, naāsevane tīṇi, nakamme tīṇi, navipāke tīṇi, navippayutte tīṇi. (Evaṃ gaṇetabbaṃ.)</p>
<p class='endsutta'><a class='ref sc' id='sc28'>SC 28</a><a class='ref ms' id='ms37P1_2184'>Ms 37P1_2184</a>Anulomapaccanīyaṃ.</p>
<h4>1.14.1.4. Paccayapaccanīyānuloma</h4>
<h6>Nahetuduka</h6>
<p><a class='ref sc' id='sc29'>SC 29</a><a class='ref ms' id='ms37P1_2185'>Ms 37P1_2185</a><a class='ref msdiv' id='msdiv12'>Msdiv 12</a>Nahetupaccayā ārammaṇe tīṇi, anantare tīṇi, samanantare tīṇi, sahajāte tīṇi, aññamaññe tīṇi, nissaye tīṇi, upanissaye tīṇi, purejāte tīṇi, āsevane dve, kamme tīṇi, vipāke ekaṃ, āhāre tīṇi, indriye tīṇi, jhāne tīṇi, magge dve, sampayutte tīṇi, vippayutte tīṇi, atthiyā tīṇi, natthiyā tīṇi, vigate tīṇi, avigate tīṇi. (Evaṃ gaṇetabbaṃ.)</p>
<p class='endsutta'><a class='ref sc' id='sc30'>SC 30</a><a class='ref ms' id='ms37P1_2186'>Ms 37P1_2186</a>Paccanīyānulomaṃ.<br>
Paṭiccavāro.</p>
<h3>1.14.2–6. Sahajāta-paccaya-nissaya-saṃsaṭṭha-sampayuttavāra</h3>
<p><a class='ref sc' id='sc31'>SC 31</a><a class='ref ms' id='ms37P1_2187'>Ms 37P1_2187</a>(Sahajātavāropi paccayavāropi nissayavāropi saṃsaṭṭhavāropi sampayuttavāropi paṭiccavārasadiso.)</p>
<h3>1.14.7. Pañhāvāra</h3>
<h4>1.14.7.1. Paccayānuloma</h4>
<h5>Vibhaṅgavāra</h5>
<h6>Hetu</h6>
<p><a class='ref sc' id='sc32'>SC 32</a><a class='ref ms' id='ms37P1_2188'>Ms 37P1_2188</a><a class='ref msdiv' id='msdiv13'>Msdiv 13</a>Parittārammaṇo dhammo parittārammaṇassa dhammassa hetupaccayena paccayo— parittārammaṇā hetū sampayuttakānaṃ khandhānaṃ hetupaccayena paccayo. Paṭisandhikkhaṇe parittārammaṇā hetū sampayuttakānaṃ khandhānaṃ hetupaccayena paccayo. (1)</p>
<p><a class='ref sc' id='sc33'>SC 33</a><a class='ref ms' id='ms37P1_2189'>Ms 37P1_2189</a>Mahaggatārammaṇo dhammo mahaggatārammaṇassa dhammassa hetupaccayena paccayo— mahaggatārammaṇā hetū sampayuttakānaṃ khandhānaṃ hetupaccayena paccayo. Paṭisandhikkhaṇe … pe …. (1)</p>
<p><a class='ref sc' id='sc34'>SC 34</a><a class='ref ms' id='ms37P1_2190'>Ms 37P1_2190</a>Appamāṇārammaṇo dhammo appamāṇārammaṇassa dhammassa hetupaccayena paccayo— appamāṇārammaṇā hetū sampayuttakānaṃ khandhānaṃ hetupaccayena paccayo. (1)</p>
<h6>Ārammaṇa</h6>
<p><a class='ref sc' id='sc35'>SC 35</a><a class='ref ms' id='ms37P1_2191'>Ms 37P1_2191</a><a class='ref msdiv' id='msdiv14'>Msdiv 14</a>Parittārammaṇo dhammo parittārammaṇassa dhammassa ārammaṇapaccayena paccayo— dānaṃ datvā sīlaṃ samādiyitvā uposathakammaṃ katvā taṃ paccavekkhati, pubbe suciṇṇāni paccavekkhati, ariyā parittārammaṇe pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti. Parittārammaṇe paritte khandhe aniccato dukkhato anattato vipassati, assādeti abhinandati, taṃ ārabbha parittārammaṇo rāgo uppajjati … pe … domanassaṃ uppajjati. Cetopariyañāṇena parittārammaṇaparittacittasamaṅgissa cittaṃ jānāti. Parittārammaṇā parittā khandhā cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (1)</p>
<p><a class='ref sc' id='sc36'>SC 36</a><a class='ref ms' id='ms37P1_2192'>Ms 37P1_2192</a>Parittārammaṇo dhammo mahaggatārammaṇassa dhammassa ārammaṇapaccayena paccayo— dibbaṃ cakkhuṃ paccavekkhati, dibbaṃ sotadhātuṃ paccavekkhati, parittārammaṇaṃ iddhividhañāṇaṃ paccavekkhati, cetopariyañāṇaṃ … pe … pubbenivāsānussatiñāṇaṃ … pe … yathākammūpagañāṇaṃ … pe … anāgataṃsañāṇaṃ paccavekkhati. Parittārammaṇe mahaggate khandhe aniccato … pe … vipassati, assādeti abhinandati, taṃ ārabbha mahaggatārammaṇo rāgo uppajjati … pe … domanassaṃ uppajjati. Cetopariyañāṇena parittārammaṇamahaggatacittasamaṅgissa cittaṃ jānāti. Parittārammaṇā mahaggatā khandhā cetopariyañāṇassa, pubbenivāsānussatiñāṇassa, anāgataṃsañāṇassa, āvajjanāya ārammaṇapaccayena paccayo. (2)</p>
<p><a class='ref sc' id='sc37'>SC 37</a><a class='ref ms' id='ms37P1_2193'>Ms 37P1_2193</a><a class='ref msdiv' id='msdiv15'>Msdiv 15</a>Mahaggatārammaṇo dhammo mahaggatārammaṇassa dhammassa ārammaṇapaccayena paccayo—viññāṇañcāyatanaṃ paccavekkhati, nevasaññānāsaññāyatanaṃ paccavekkhati, mahaggatārammaṇaṃ iddhividhañāṇaṃ paccavekkhati, cetopariyañāṇaṃ … pe … pubbenivāsānussatiñāṇaṃ … pe … yathākammūpagañāṇaṃ … pe … anāgataṃsañāṇaṃ paccavekkhati. Mahaggatārammaṇe mahaggate khandhe aniccato … pe … vipassati, assādeti abhinandati, taṃ ārabbha mahaggatārammaṇo rāgo uppajjati … pe … domanassaṃ uppajjati. Cetopariyañāṇena mahaggatārammaṇamahaggatacittasamaṅgissa cittaṃ jānāti. Mahaggatārammaṇā mahaggatā khandhā cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (1)</p>
<p><a class='ref sc' id='sc38'>SC 38</a><a class='ref ms' id='ms37P1_2194'>Ms 37P1_2194</a>Mahaggatārammaṇo dhammo parittārammaṇassa dhammassa ārammaṇapaccayena paccayo— paṭhamajjhānapaccavekkhaṇaṃ paccavekkhati … pe … nevasaññānāsaññāyatanapaccavekkhaṇaṃ paccavekkhati, dibbacakkhupaccavekkhaṇaṃ paccavekkhati, dibbasotadhātupaccavekkhaṇaṃ paccavekkhati, iddhividhañāṇapaccavekkhaṇaṃ … pe … cetopariyañāṇapaccavekkhaṇaṃ … pe … pubbenivāsānussatiñāṇapaccavekkhaṇaṃ … pe … yathākammūpagañāṇapaccavekkhaṇaṃ … pe … anāgataṃsañāṇapaccavekkhaṇaṃ paccavekkhati, ariyā mahaggatārammaṇe pahīne kilese paccavekkhanti, vikkhambhite kilese paccavekkhanti, pubbe samudāciṇṇe kilese jānanti. Mahaggatārammaṇe paritte khandhe aniccato … pe … vipassati, assādeti abhinandati, taṃ ārabbha parittārammaṇo rāgo uppajjati … pe … domanassaṃ uppajjati. Cetopariyañāṇena mahaggatārammaṇaparittacittasamaṅgissa cittaṃ jānāti. Mahaggatārammaṇā parittā khandhā cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (2)</p>
<p><a class='ref sc' id='sc39'>SC 39</a><a class='ref ms' id='ms37P1_2195'>Ms 37P1_2195</a><a class='ref msdiv' id='msdiv16'>Msdiv 16</a>Appamāṇārammaṇo dhammo appamāṇārammaṇassa dhammassa ārammaṇapaccayena paccayo— ariyā maggā vuṭṭhahitvā maggaṃ paccavekkhanti, phalaṃ paccavekkhanti. Cetopariyañāṇena appamāṇārammaṇaappamāṇacittasamaṅgissa cittaṃ jānāti. Appamāṇārammaṇā appamāṇā khandhā cetopariyañāṇassa, pubbenivāsānussatiñāṇassa, anāgataṃsañāṇassa, āvajjanāya ārammaṇapaccayena paccayo. (1)</p>
<p><a class='ref sc' id='sc40'>SC 40</a><a class='ref ms' id='ms37P1_2196'>Ms 37P1_2196</a>Appamāṇārammaṇo dhammo parittārammaṇassa dhammassa ārammaṇapaccayena paccayo— ariyā gotrabhuṃ paccavekkhanti, vodānaṃ paccavekkhanti, maggapaccavekkhaṇaṃ paccavekkhanti, phalapaccavekkhaṇaṃ paccavekkhanti, nibbānapaccavekkhaṇaṃ paccavekkhanti. Appamāṇārammaṇe paritte khandhe aniccato … pe … vipassati, cetopariyañāṇena appamāṇārammaṇaparittacittasamaṅgissa cittaṃ jānāti. Appamāṇārammaṇā parittā khandhā cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa āvajjanāya ārammaṇapaccayena paccayo. (2)</p>
<p><a class='ref sc' id='sc41'>SC 41</a><a class='ref ms' id='ms37P1_2197'>Ms 37P1_2197</a>Appamāṇārammaṇo dhammo mahaggatārammaṇassa dhammassa ārammaṇapaccayena paccayo—ariyā appamāṇārammaṇaṃ cetopariyañāṇaṃ paccavekkhanti, pubbenivāsānussatiñāṇaṃ paccavekkhanti, anāgataṃsañāṇaṃ paccavekkhanti. Cetopariyañāṇena appamāṇārammaṇamahaggatacittasamaṅgissa cittaṃ jānanti. Appamāṇārammaṇaṃ mahaggatā khandhā cetopariyañāṇassa, pubbenivāsānussatiñāṇassa, anāgataṃsañāṇassa, āvajjanāya ārammaṇapaccayena paccayo. (3)</p>
<h6>Adhipati</h6>
<p><a class='ref sc' id='sc42'>SC 42</a><a class='ref ms' id='ms37P1_2198'>Ms 37P1_2198</a><a class='ref msdiv' id='msdiv17'>Msdiv 17</a>Parittārammaṇo dhammo parittārammaṇassa dhammassa adhipatipaccayena paccayo— ārammaṇādhipati, sahajātādhipati. <strong>Ārammaṇādhipati</strong>—dānaṃ datvā sīlaṃ samādiyitvā uposathakammaṃ katvā taṃ garuṃ katvā paccavekkhati, pubbe suciṇṇāni garuṃ katvā paccavekkhati, parittārammaṇe paritte khandhe garuṃ katvā assādeti abhinandati, taṃ garuṃ katvā parittārammaṇo rāgo uppajjati, diṭṭhi uppajjati. <strong>Sahajātādhipati</strong>—parittārammaṇādhipati sampayuttakānaṃ khandhānaṃ adhipatipaccayena paccayo. (1)</p>
<p><a class='ref sc' id='sc43'>SC 43</a><a class='ref ms' id='ms37P1_2199'>Ms 37P1_2199</a>Parittārammaṇo dhammo mahaggatārammaṇassa dhammassa adhipatipaccayena paccayo. <strong>Ārammaṇādhipati</strong>—dibbaṃ cakkhuṃ garuṃ katvā paccavekkhati, dibbaṃ sotadhātuṃ … pe … parittārammaṇaṃ iddhividhañāṇaṃ … pe … cetopariyañāṇaṃ … pe … pubbenivāsānussatiñāṇaṃ … pe … yathākammūpagañāṇaṃ … pe … anāgataṃsañāṇaṃ garuṃ katvā paccavekkhati. Parittārammaṇe mahaggate khandhe garuṃ katvā assādeti abhinandati, taṃ garuṃ katvā mahaggatārammaṇo rāgo uppajjati, diṭṭhi uppajjati. (2)</p>
<p><a class='ref sc' id='sc44'>SC 44</a><a class='ref ms' id='ms37P1_2200'>Ms 37P1_2200</a><a class='ref msdiv' id='msdiv18'>Msdiv 18</a>Mahaggatārammaṇo dhammo mahaggatārammaṇassa dhammassa adhipatipaccayena paccayo—ārammaṇādhipati, sahajātādhipati. <strong>Ārammaṇādhipati</strong>—viññāṇañcāyatanaṃ garuṃ katvā paccavekkhati, nevasaññānāsaññāyatanaṃ … pe … mahaggatārammaṇaṃ iddhividhañāṇaṃ … pe … cetopariyañāṇaṃ … pe … pubbenivāsānussatiñāṇaṃ … pe … yathākammūpagañāṇaṃ … pe … anāgataṃsañāṇaṃ garuṃ katvā paccavekkhati. Mahaggatārammaṇe mahaggate khandhe garuṃ katvā assādeti abhinandati, taṃ garuṃ katvā mahaggatārammaṇo rāgo uppajjati, diṭṭhi uppajjati. <strong>Sahajātādhipati</strong>—mahaggatārammaṇādhipati sampayuttakānaṃ khandhānaṃ adhipatipaccayena paccayo. (1)</p>
<p><a class='ref sc' id='sc45'>SC 45</a><a class='ref ms' id='ms37P1_2201'>Ms 37P1_2201</a>Mahaggatārammaṇo dhammo parittārammaṇassa dhammassa adhipatipaccayena paccayo. <strong>Ārammaṇādhipati</strong>—paṭhamajjhānapaccavekkhaṇaṃ garuṃ katvā paccavekkhati … pe … anāgataṃsañāṇapaccavekkhaṇaṃ garuṃ katvā paccavekkhati. Mahaggatārammaṇe paritte khandhe garuṃ katvā assādeti abhinandati, taṃ garuṃ katvā parittārammaṇo rāgo uppajjati, diṭṭhi uppajjati. (2)</p>
<p><a class='ref sc' id='sc46'>SC 46</a><a class='ref ms' id='ms37P1_2202'>Ms 37P1_2202</a><a class='ref msdiv' id='msdiv19'>Msdiv 19</a>Appamāṇārammaṇo dhammo appamāṇārammaṇassa dhammassa adhipatipaccayena paccayo— ārammaṇādhipati, sahajātādhipati. <strong>Ārammaṇādhipati</strong>—ariyā maggā vuṭṭhahitvā maggaṃ garuṃ katvā paccavekkhanti, phalaṃ garuṃ katvā paccavekkhanti. <strong>Sahajātādhipati</strong>—appamāṇārammaṇādhipati sampayuttakānaṃ khandhānaṃ adhipatipaccayena paccayo. (1)</p>
<p><a class='ref sc' id='sc47'>SC 47</a><a class='ref ms' id='ms37P1_2203'>Ms 37P1_2203</a>Appamāṇārammaṇo dhammo parittārammaṇassa dhammassa adhipatipaccayena paccayo. <strong>Ārammaṇādhipati</strong>—sekkhā gotrabhuṃ garuṃ katvā paccavekkhanti, vodānaṃ garuṃ katvā paccavekkhanti, maggapaccavekkhaṇaṃ garuṃ katvā paccavekkhanti, phalapaccavekkhaṇaṃ garuṃ katvā paccavekkhanti, nibbānapaccavekkhaṇaṃ garuṃ katvā paccavekkhanti. (2)</p>
<p><a class='ref sc' id='sc48'>SC 48</a><a class='ref ms' id='ms37P1_2204'>Ms 37P1_2204</a>Appamāṇārammaṇo dhammo mahaggatārammaṇassa dhammassa adhipatipaccayena paccayo. <strong>Ārammaṇādhipati</strong>—sekkhā appamāṇārammaṇaṃ cetopariyañāṇaṃ garuṃ katvā paccavekkhanti. Pubbenivāsānussatiñāṇaṃ … pe … anāgataṃsañāṇaṃ garuṃ katvā paccavekkhanti. (3)</p>
<h6>Anantara</h6>
<p><a class='ref sc' id='sc49'>SC 49</a><a class='ref ms' id='ms37P1_2205'>Ms 37P1_2205</a><a class='ref msdiv' id='msdiv20'>Msdiv 20</a>Parittārammaṇo dhammo parittārammaṇassa dhammassa anantarapaccayena paccayo— purimā purimā parittārammaṇā khandhā pacchimānaṃ pacchimānaṃ parittārammaṇānaṃ khandhānaṃ anantarapaccayena paccayo. (1)</p>
<p><a class='ref sc' id='sc50'>SC 50</a><a class='ref ms' id='ms37P1_2206'>Ms 37P1_2206</a>Parittārammaṇo dhammo mahaggatārammaṇassa dhammassa anantarapaccayena paccayo— parittārammaṇaṃ cuticittaṃ mahaggatārammaṇassa upapatticittassa anantarapaccayena paccayo. Parittārammaṇaṃ bhavaṅgaṃ mahaggatārammaṇāya āvajjanāya anantarapaccayena paccayo. Parittārammaṇā khandhā mahaggatārammaṇassa vuṭṭhānassa anantarapaccayena paccayo. (2)</p>
<p><a class='ref sc' id='sc51'>SC 51</a><a class='ref ms' id='ms37P1_2207'>Ms 37P1_2207</a>Parittārammaṇo dhammo appamāṇārammaṇassa dhammassa anantarapaccayena paccayo— parittārammaṇaṃ bhavaṅgaṃ appamāṇārammaṇāya āvajjanāya anantarapaccayena paccayo. Parittārammaṇaṃ anulomaṃ gotrabhussa … anulomaṃ vodānassa … anulomaṃ phalasamāpattiyā anantarapaccayena paccayo. (3)</p>
<p><a class='ref sc' id='sc52'>SC 52</a><a class='ref ms' id='ms37P1_2208'>Ms 37P1_2208</a><a class='ref msdiv' id='msdiv21'>Msdiv 21</a>Mahaggatārammaṇo dhammo mahaggatārammaṇassa dhammassa anantarapaccayena paccayo—purimā purimā mahaggatārammaṇā khandhā pacchimānaṃ pacchimānaṃ mahaggatārammaṇānaṃ khandhānaṃ anantarapaccayena paccayo. (1)</p>
<p><a class='ref sc' id='sc53'>SC 53</a><a class='ref ms' id='ms37P1_2209'>Ms 37P1_2209</a>Mahaggatārammaṇo dhammo parittārammaṇassa dhammassa anantarapaccayena paccayo— mahaggatārammaṇaṃ cuticittaṃ parittārammaṇassa upapatticittassa anantarapaccayena paccayo. Mahaggatārammaṇaṃ bhavaṅgaṃ parittārammaṇāya āvajjanāya anantarapaccayena paccayo. Mahaggatārammaṇā khandhā parittārammaṇassa vuṭṭhānassa anantarapaccayena paccayo. (2)</p>
<p><a class='ref sc' id='sc54'>SC 54</a><a class='ref ms' id='ms37P1_2210'>Ms 37P1_2210</a>Mahaggatārammaṇo dhammo appamāṇārammaṇassa dhammassa anantarapaccayena paccayo—mahaggatārammaṇaṃ bhavaṅgaṃ appamāṇārammaṇāya āvajjanāya anantarapaccayena paccayo. Mahaggatārammaṇaṃ anulomaṃ gotrabhussa … anulomaṃ vodānassa … anulomaṃ phalasamāpattiyā … nirodhā vuṭṭhahantassa nevasaññānāsaññāyatanaṃ phalasamāpattiyā anantarapaccayena paccayo. (3)</p>
<p><a class='ref sc' id='sc55'>SC 55</a><a class='ref ms' id='ms37P1_2211'>Ms 37P1_2211</a><a class='ref msdiv' id='msdiv22'>Msdiv 22</a>Appamāṇārammaṇo dhammo appamāṇārammaṇassa dhammassa anantarapaccayena paccayo— purimā purimā appamāṇārammaṇā khandhā pacchimānaṃ pacchimānaṃ appamāṇārammaṇānaṃ khandhānaṃ anantarapaccayena paccayo. Gotrabhu maggassa … vodānaṃ maggassa … maggo phalassa … phalaṃ phalassa anantarapaccayena paccayo. (1)</p>
<p><a class='ref sc' id='sc56'>SC 56</a><a class='ref ms' id='ms37P1_2212'>Ms 37P1_2212</a>Appamāṇārammaṇo dhammo parittārammaṇassa dhammassa anantarapaccayena paccayo— maggapaccavekkhaṇaṃ parittārammaṇassa vuṭṭhānassa … phalapaccavekkhaṇaṃ parittārammaṇassa vuṭṭhānassa … nibbānapaccavekkhaṇaṃ parittārammaṇassa vuṭṭhānassa … appamāṇārammaṇaṃ cetopariyañāṇaṃ parittārammaṇassa vuṭṭhānassa … pubbenivāsānussatiñāṇaṃ parittārammaṇassa vuṭṭhānassa … anāgataṃsañāṇaṃ parittārammaṇassa vuṭṭhānassa … phalaṃ parittārammaṇassa vuṭṭhānassa anantarapaccayena paccayo. (2)</p>
<p><a class='ref sc' id='sc57'>SC 57</a><a class='ref ms' id='ms37P1_2213'>Ms 37P1_2213</a>Appamāṇārammaṇo dhammo mahaggatārammaṇassa dhammassa anantarapaccayena paccayo—maggapaccavekkhaṇaṃ mahaggatārammaṇassa vuṭṭhānassa … phalapaccavekkhaṇaṃ mahaggatārammaṇassa vuṭṭhānassa … nibbānapaccavekkhaṇaṃ mahaggatārammaṇassa vuṭṭhānassa … phalaṃ mahaggatārammaṇassa vuṭṭhānassa anantarapaccayena paccayo. (3)</p>
<h6>Samanantara</h6>
<p><a class='ref sc' id='sc58'>SC 58</a><a class='ref ms' id='ms37P1_2214'>Ms 37P1_2214</a><a class='ref msdiv' id='msdiv23'>Msdiv 23</a>Parittārammaṇo dhammo parittārammaṇassa dhammassa samanantarapaccayena paccayo. (Anantarasadisaṃ.)</p>
<h6>Sahajātādi</h6>
<p><a class='ref sc' id='sc59'>SC 59</a><a class='ref ms' id='ms37P1_2215'>Ms 37P1_2215</a><a class='ref msdiv' id='msdiv24'>Msdiv 24</a>Parittārammaṇo dhammo parittārammaṇassa dhammassa sahajātapaccayena paccayo … aññamaññapaccayena paccayo … nissayapaccayena paccayo … tīṇi. (Paṭiccavārasadisā kātabbā.)</p>
<h6>Upanissaya</h6>
<p><a class='ref sc' id='sc60'>SC 60</a><a class='ref ms' id='ms37P1_2216'>Ms 37P1_2216</a><a class='ref msdiv' id='msdiv25'>Msdiv 25</a>Parittārammaṇo dhammo parittārammaṇassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo … pe …. <strong>Pakatūpanissayo</strong>—parittārammaṇaṃ saddhaṃ upanissāya dānaṃ deti, sīlaṃ … pe … uposathakammaṃ … pe … parittārammaṇaṃ jhānaṃ uppādeti, vipassanaṃ … pe … abhiññaṃ … pe … samāpattiṃ uppādeti, mānaṃ jappeti, diṭṭhiṃ gaṇhāti. Parittārammaṇaṃ sīlaṃ … pe … paññaṃ … rāgaṃ dosaṃ … mohaṃ … mānaṃ … diṭṭhiṃ … patthanaṃ … kāyikaṃ sukhaṃ … kāyikaṃ dukkhaṃ upanissāya dānaṃ deti, sīlaṃ … pe … uposathakammaṃ … pe … parittārammaṇaṃ jhānaṃ uppādeti, vipassanaṃ … pe … abhiññaṃ … pe … samāpattiṃ uppādeti, pāṇaṃ hanati … pe … saṃghaṃ bhindati. Parittārammaṇā saddhā … pe … paññā, rāgo … pe … patthanā, kāyikaṃ sukhaṃ … kāyikaṃ dukkhaṃ … parittārammaṇāya saddhāya … pe … paññāya rāgassa … pe … patthanāya, kāyikassa sukhassa, kāyikassa dukkhassa upanissayapaccayena paccayo. (1)</p>
<p><a class='ref sc' id='sc61'>SC 61</a><a class='ref ms' id='ms37P1_2217'>Ms 37P1_2217</a>Parittārammaṇo dhammo mahaggatārammaṇassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo … pe …. <strong>Pakatūpanissayo</strong>—parittārammaṇaṃ saddhaṃ upanissāya mahaggatārammaṇaṃ jhānaṃ uppādeti, vipassanaṃ … pe … abhiññaṃ … pe … samāpattiṃ uppādeti, mānaṃ jappeti, diṭṭhiṃ gaṇhāti. Parittārammaṇaṃ sīlaṃ … pe … paññaṃ … rāgaṃ … pe … patthanaṃ … kāyikaṃ sukhaṃ, kāyikaṃ dukkhaṃ upanissāya mahaggatārammaṇaṃ jhānaṃ uppādeti, vipassanaṃ … pe … abhiññaṃ … pe … samāpattiṃ uppādeti, mānaṃ jappeti, diṭṭhiṃ gaṇhāti. Parittārammaṇā saddhā … pe … kāyikaṃ sukhaṃ, kāyikaṃ dukkhaṃ, mahaggatārammaṇāya saddhāya … pe … paññāya rāgassa … pe … patthanāya upanissayapaccayena paccayo. (2)</p>
<p><a class='ref sc' id='sc62'>SC 62</a><a class='ref ms' id='ms37P1_2218'>Ms 37P1_2218</a>Parittārammaṇo dhammo appamāṇārammaṇassa dhammassa upanissayapaccayena paccayo—anantarūpanissayo, pakatūpanissayo … pe …. <strong>Pakatūpanissayo</strong>—parittārammaṇaṃ saddhaṃ upanissāya appamāṇārammaṇaṃ jhānaṃ uppādeti, maggaṃ … pe … abhiññaṃ … pe … samāpattiṃ uppādeti. Parittārammaṇaṃ sīlaṃ … pe … paññaṃ, rāgaṃ … pe … kāyikaṃ sukhaṃ, kāyikaṃ dukkhaṃ upanissāya appamāṇārammaṇaṃ jhānaṃ uppādeti, maggaṃ … abhiññaṃ … samāpattiṃ uppādeti. Parittārammaṇā saddhā … pe … kāyikaṃ sukhaṃ, kāyikaṃ dukkhaṃ appamāṇārammaṇāya saddhāya … pe … paññāya upanissayapaccayena paccayo. (3)</p>
<p><a class='ref sc' id='sc63'>SC 63</a><a class='ref ms' id='ms37P1_2219'>Ms 37P1_2219</a><a class='ref msdiv' id='msdiv26'>Msdiv 26</a>Mahaggatārammaṇo dhammo mahaggatārammaṇassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo … pe …. <strong>Pakatūpanissayo</strong>—mahaggatārammaṇaṃ saddhaṃ upanissāya mahaggatārammaṇaṃ jhānaṃ uppādeti, vipassanaṃ … abhiññaṃ … samāpattiṃ uppādeti, mānaṃ jappeti, diṭṭhiṃ gaṇhāti. Mahaggatārammaṇaṃ sīlaṃ … pe … paññaṃ, rāgaṃ … pe … patthanaṃ upanissāya mahaggatārammaṇaṃ jhānaṃ uppādeti … pe … diṭṭhiṃ gaṇhāti. Mahaggatārammaṇā saddhā … pe … paññā, rāgo … pe … patthanā mahaggatārammaṇāya saddhāya … pe … patthanāya upanissayapaccayena paccayo. (1)</p>
<p><a class='ref sc' id='sc64'>SC 64</a><a class='ref ms' id='ms37P1_2220'>Ms 37P1_2220</a>Mahaggatārammaṇo dhammo parittārammaṇassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo … pe …. <strong>Pakatūpanissayo</strong>—mahaggatārammaṇaṃ saddhaṃ upanissāya dānaṃ deti, sīlaṃ samādiyati, uposathakammaṃ karoti, parittārammaṇaṃ jhānaṃ uppādeti, vipassanaṃ … abhiññaṃ … samāpattiṃ uppādeti, mānaṃ jappeti, diṭṭhiṃ gaṇhāti. Mahaggatārammaṇaṃ sīlaṃ … pe … patthanaṃ upanissāya dānaṃ deti … pe … diṭṭhiṃ gaṇhāti. Mahaggatārammaṇā saddhā … pe … patthanā parittārammaṇāya saddhāya … pe … patthanāya kāyikassa sukhassa, kāyikassa dukkhassa upanissayapaccayena paccayo. (2)</p>
<p><a class='ref sc' id='sc65'>SC 65</a><a class='ref ms' id='ms37P1_2221'>Ms 37P1_2221</a>Mahaggatārammaṇo dhammo appamāṇārammaṇassa dhammassa upanissayapaccayena paccayo—anantarūpanissayo, pakatūpanissayo … pe …. <strong>Pakatūpanissayo</strong>—mahaggatārammaṇaṃ saddhaṃ upanissāya appamāṇārammaṇaṃ jhānaṃ uppādeti, maggaṃ … abhiññaṃ … samāpattiṃ uppādeti. Mahaggatārammaṇaṃ sīlaṃ … pe … patthanaṃ upanissāya appamāṇārammaṇaṃ jhānaṃ uppādeti … pe … samāpattiṃ uppādeti. Mahaggatārammaṇā saddhā … pe … patthanā appamāṇārammaṇāya saddhāya … pe … paññāya upanissayapaccayena paccayo (3)</p>
<p><a class='ref sc' id='sc66'>SC 66</a><a class='ref ms' id='ms37P1_2222'>Ms 37P1_2222</a><a class='ref msdiv' id='msdiv27'>Msdiv 27</a>Appamāṇārammaṇo dhammo appamāṇārammaṇassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo … pe …. <strong>Pakatūpanissayo</strong>—appamāṇārammaṇaṃ saddhaṃ upanissāya appamāṇārammaṇaṃ jhānaṃ uppādeti, maggaṃ … abhiññaṃ … samāpattiṃ uppādeti. Appamāṇārammaṇaṃ sīlaṃ … pe … paññaṃ upanissāya appamāṇārammaṇaṃ jhānaṃ uppādeti. Maggaṃ … pe … abhiññaṃ … pe … samāpattiṃ uppādeti appamāṇārammaṇā saddhā … pe … paññā appamāṇārammaṇāya saddhāya … pe … paññāya maggassa phalasamāpattiyā upanissayapaccayena paccayo. (1)</p>
<p><a class='ref sc' id='sc67'>SC 67</a><a class='ref ms' id='ms37P1_2223'>Ms 37P1_2223</a>Appamāṇārammaṇo dhammo parittārammaṇassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo … pe …. <strong>Pakatūpanissayo</strong>—appamāṇārammaṇaṃ saddhaṃ upanissāya dānaṃ deti, sīlaṃ samādiyati, uposathakammaṃ karoti, parittārammaṇaṃ jhānaṃ uppādeti, vipassanaṃ … abhiññaṃ … samāpattiṃ uppādeti. Appamāṇārammaṇaṃ sīlaṃ … pe … paññaṃ upanissāya dānaṃ deti … pe … samāpattiṃ uppādeti. Appamāṇārammaṇā saddhā … pe … paññā parittārammaṇāya saddhāya … pe … paññāya kāyikassa sukhassa, kāyikassa dukkhassa upanissayapaccayena paccayo. (2)</p>
<p><a class='ref sc' id='sc68'>SC 68</a><a class='ref ms' id='ms37P1_2224'>Ms 37P1_2224</a>Appamāṇārammaṇo dhammo mahaggatārammaṇassa dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo … pe …. <strong>Pakatūpanissayo</strong>—appamāṇārammaṇaṃ saddhaṃ upanissāya mahaggatārammaṇaṃ jhānaṃ uppādeti, vipassanaṃ … abhiññaṃ … samāpattiṃ uppādeti. Appamāṇārammaṇaṃ sīlaṃ … pe … paññaṃ upanissāya mahaggatārammaṇaṃ jhānaṃ uppādeti, vipassanaṃ … abhiññaṃ … samāpattiṃ uppādeti. Appamāṇārammaṇā saddhā … pe … paññā mahaggatārammaṇāya saddhāya … pe … paññāya upanissayapaccayena paccayo. (3)</p>
<h6>Āsevana</h6>
<p><a class='ref sc' id='sc69'>SC 69</a><a class='ref ms' id='ms37P1_2225'>Ms 37P1_2225</a><a class='ref msdiv' id='msdiv28'>Msdiv 28</a>Parittārammaṇo dhammo parittārammaṇassa dhammassa āsevanapaccayena paccayo— purimā purimā parittārammaṇā khandhā pacchimānaṃ pacchimānaṃ parittārammaṇānaṃ khandhānaṃ āsevanapaccayena paccayo. (1)</p>
<p><a class='ref sc' id='sc70'>SC 70</a><a class='ref ms' id='ms37P1_2226'>Ms 37P1_2226</a>Parittārammaṇo dhammo appamāṇārammaṇassa dhammassa āsevanapaccayena paccayo— parittārammaṇaṃ anulomaṃ gotrabhussa … anulomaṃ vodānassa āsevanapaccayena paccayo. (2)</p>
<p><a class='ref sc' id='sc71'>SC 71</a><a class='ref ms' id='ms37P1_2227'>Ms 37P1_2227</a><a class='ref msdiv' id='msdiv29'>Msdiv 29</a>Mahaggatārammaṇo dhammo mahaggatārammaṇassa dhammassa āsevanapaccayena paccayo—purimā purimā mahaggatārammaṇā khandhā pacchimānaṃ pacchimānaṃ mahaggatārammaṇānaṃ khandhānaṃ āsevanapaccayena paccayo. (1)</p>
<p><a class='ref sc' id='sc72'>SC 72</a><a class='ref ms' id='ms37P1_2228'>Ms 37P1_2228</a>Mahaggatārammaṇo dhammo appamāṇārammaṇassa dhammassa āsevanapaccayena paccayo— mahaggatārammaṇaṃ anulomaṃ gotrabhussa … anulomaṃ vodānassa āsevanapaccayena paccayo. (2)</p>
<p><a class='ref sc' id='sc73'>SC 73</a><a class='ref ms' id='ms37P1_2229'>Ms 37P1_2229</a><a class='ref msdiv' id='msdiv30'>Msdiv 30</a>Appamāṇārammaṇo dhammo appamāṇārammaṇassa dhammassa āsevanapaccayena paccayo— purimā purimā appamāṇārammaṇā khandhā pacchimānaṃ pacchimānaṃ appamāṇārammaṇānaṃ khandhānaṃ āsevanapaccayena paccayo. Gotrabhu maggassa … vodānaṃ maggassa āsevanapaccayena paccayo. (1)</p>
<h6>Kamma</h6>
<p><a class='ref sc' id='sc74'>SC 74</a><a class='ref ms' id='ms37P1_2230'>Ms 37P1_2230</a><a class='ref msdiv' id='msdiv31'>Msdiv 31</a>Parittārammaṇo dhammo parittārammaṇassa dhammassa kammapaccayena paccayo— sahajātā, nānākkhaṇikā. <strong>Sahajātā</strong>—parittārammaṇā cetanā sampayuttakānaṃ khandhānaṃ kammapaccayena paccayo. Paṭisandhikkhaṇe … pe …. <strong>Nānākkhaṇikā</strong>—parittārammaṇā cetanā vipākānaṃ parittārammaṇānaṃ khandhānaṃ kammapaccayena paccayo. (1)</p>
<p><a class='ref sc' id='sc75'>SC 75</a><a class='ref ms' id='ms37P1_2231'>Ms 37P1_2231</a>Mahaggatārammaṇo dhammo mahaggatārammaṇassa dhammassa kammapaccayena paccayo— sahajātā, nānākkhaṇikā. <strong>Sahajātā</strong>—mahaggatārammaṇā cetanā sampayuttakānaṃ khandhānaṃ kammapaccayena paccayo. Paṭisandhikkhaṇe … pe …. <strong>Nānākkhaṇikā</strong>—mahaggatārammaṇā cetanā vipākānaṃ mahaggatārammaṇānaṃ khandhānaṃ kammapaccayena paccayo. (1)</p>
<p><a class='ref sc' id='sc76'>SC 76</a><a class='ref ms' id='ms37P1_2232'>Ms 37P1_2232</a>Mahaggatārammaṇo dhammo parittārammaṇassa dhammassa kammapaccayena paccayo. <strong>Nānākkhaṇikā</strong>—mahaggatārammaṇā cetanā vipākānaṃ parittārammaṇānaṃ khandhānaṃ kammapaccayena paccayo. (2)</p>
<p><a class='ref sc' id='sc77'>SC 77</a><a class='ref ms' id='ms37P1_2233'>Ms 37P1_2233</a><a class='ref msdiv' id='msdiv32'>Msdiv 32</a>Appamāṇārammaṇo dhammo appamāṇārammaṇassa dhammassa kammapaccayena paccayo— sahajātā, nānākkhaṇikā. <strong>Sahajātā</strong>—appamāṇārammaṇā cetanā sampayuttakānaṃ khandhānaṃ kammapaccayena paccayo. <strong>Nānākkhaṇikā</strong>—appamāṇārammaṇā cetanā vipākānaṃ appamāṇārammaṇānaṃ khandhānaṃ kammapaccayena paccayo. (1)</p>
<p><a class='ref sc' id='sc78'>SC 78</a><a class='ref ms' id='ms37P1_2234'>Ms 37P1_2234</a>Appamāṇārammaṇo dhammo parittārammaṇassa dhammassa kammapaccayena paccayo. <strong>Nānākkhaṇikā</strong>—appamāṇārammaṇā cetanā vipākānaṃ parittārammaṇānaṃ khandhānaṃ kammapaccayena paccayo. (2)</p>
<h6>Vipākādi</h6>
<p><a class='ref sc' id='sc79'>SC 79</a><a class='ref ms' id='ms37P1_2235'>Ms 37P1_2235</a><a class='ref msdiv' id='msdiv33'>Msdiv 33</a>Parittārammaṇo dhammo parittārammaṇassa dhammassa vipākapaccayena paccayo … āhārapaccayena paccayo … indriyapaccayena paccayo … jhānapaccayena paccayo … maggapaccayena paccayo … sampayuttapaccayena paccaya … atthipaccayena paccayo … natthipaccayena paccayo … vigatapaccayena paccaya … avigatapaccayena paccayo.</p>
<h5>Saṅkhyāvāra</h5>
<h6>Suddha</h6>
<p><a class='ref sc' id='sc80'>SC 80</a><a class='ref ms' id='ms37P1_2236'>Ms 37P1_2236</a><a class='ref msdiv' id='msdiv34'>Msdiv 34</a>Hetuyā tīṇi, ārammaṇe satta, adhipatiyā satta, anantare nava, samanantare nava, sahajāte tīṇi, aññamaññe tīṇi, nissaye tīṇi, upanissaye nava, āsevane pañca, kamme pañca, vipāke tīṇi, āhāre tīṇi, indriye jhāne magge sampayutte atthiyā tīṇi, natthiyā nava, vigate nava, avigate tīṇi. (Evaṃ gaṇetabbaṃ.)</p>
<p class='endsutta'><a class='ref sc' id='sc81'>SC 81</a><a class='ref ms' id='ms37P1_2237'>Ms 37P1_2237</a>Anulomaṃ.</p>
<h4>Paccanīyuddhāra</h4>
<p><a class='ref sc' id='sc82'>SC 82</a><a class='ref ms' id='ms37P1_2238'>Ms 37P1_2238</a><a class='ref msdiv' id='msdiv35'>Msdiv 35</a>Parittārammaṇo dhammo parittārammaṇassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo … kammapaccayena paccayo. (1)</p>
<p><a class='ref sc' id='sc83'>SC 83</a><a class='ref ms' id='ms37P1_2239'>Ms 37P1_2239</a>Parittārammaṇo dhammo mahaggatārammaṇassa dhammassa ārammaṇapaccayena paccayo … upanissayapaccayena paccayo. (2)</p>
<p><a class='ref sc' id='sc84'>SC 84</a><a class='ref ms' id='ms37P1_2240'>Ms 37P1_2240</a>Parittārammaṇo dhammo appamāṇārammaṇassa dhammassa upanissayapaccayena paccayo. (3)</p>
<p><a class='ref sc' id='sc85'>SC 85</a><a class='ref ms' id='ms37P1_2241'>Ms 37P1_2241</a><a class='ref msdiv' id='msdiv36'>Msdiv 36</a>Mahaggatārammaṇo dhammo mahaggatārammaṇassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (1)</p>
<p><a class='ref sc' id='sc86'>SC 86</a><a class='ref ms' id='ms37P1_2242'>Ms 37P1_2242</a>Mahaggatārammaṇo dhammo parittārammaṇassa dhammassa ārammaṇapaccayena paccayo … upanissayapaccayena paccayo … kammapaccayena paccayo. (2)</p>
<p><a class='ref sc' id='sc87'>SC 87</a><a class='ref ms' id='ms37P1_2243'>Ms 37P1_2243</a>Mahaggatārammaṇo dhammo appamāṇārammaṇassa dhammassa upanissayapaccayena paccayo. (3)</p>
<p><a class='ref sc' id='sc88'>SC 88</a><a class='ref ms' id='ms37P1_2244'>Ms 37P1_2244</a><a class='ref msdiv' id='msdiv37'>Msdiv 37</a>Appamāṇārammaṇo dhammo appamāṇārammaṇassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo. (1)</p>
<p><a class='ref sc' id='sc89'>SC 89</a><a class='ref ms' id='ms37P1_2245'>Ms 37P1_2245</a>Appamāṇārammaṇo dhammo parittārammaṇassa dhammassa ārammaṇapaccayena paccayo … upanissayapaccayena paccayo … kammapaccayena paccayo. (2)</p>
<p><a class='ref sc' id='sc90'>SC 90</a><a class='ref ms' id='ms37P1_2246'>Ms 37P1_2246</a>Appamāṇārammaṇo dhammo mahaggatārammaṇassa dhammassa ārammaṇapaccayena paccayo … upanissayapaccayena paccayo. (3)</p>
<h4>1.14.7.2. Paccayapaccanīya</h4>
<h5>Saṅkhyāvāra</h5>
<h6>Suddha</h6>
<p><a class='ref sc' id='sc91'>SC 91</a><a class='ref ms' id='ms37P1_2247'>Ms 37P1_2247</a><a class='ref msdiv' id='msdiv38'>Msdiv 38</a>Nahetuyā nava, naārammaṇe nava, naadhipatiyā nava, naanantare nava, nasamanantare nava, nasahajāte nava, naaññamaññe nava, nanissaye nava, naupanissaye satta, napurejāte nava, napacchājāte nava, naāsevane nava … pe … namagge nava, nasampayutte nava, navippayutte nava, noatthiyā nava, nonatthiyā nava, novigate nava, noavigate nava. (Evaṃ gaṇetabbaṃ.)</p>
<p class='endsutta'><a class='ref sc' id='sc92'>SC 92</a><a class='ref ms' id='ms37P1_2248'>Ms 37P1_2248</a>Paccanīyaṃ.</p>
<h4>1.14.7.3. Paccayānulomapaccanīya</h4>
<h6>Hetuduka</h6>
<p><a class='ref sc' id='sc93'>SC 93</a><a class='ref ms' id='ms37P1_2249'>Ms 37P1_2249</a><a class='ref msdiv' id='msdiv39'>Msdiv 39</a>Hetupaccayā naārammaṇe tīṇi, naadhipatiyā naanantare nasamanantare naupanissaye napurejāte napacchājāte naāsevane tīṇi … pe … namagge navippayutte nonatthiyā novigate tīṇi. (Evaṃ gaṇetabbaṃ.)</p>
<p class='endsutta'><a class='ref sc' id='sc94'>SC 94</a><a class='ref ms' id='ms37P1_2250'>Ms 37P1_2250</a>Anulomapaccanīyaṃ.</p>
<h4>1.14.7.4. Paccayapaccanīyānuloma</h4>
<h6>Nahetuduka</h6>
<p><a class='ref sc' id='sc95'>SC 95</a><a class='ref ms' id='ms37P1_2251'>Ms 37P1_2251</a><a class='ref msdiv' id='msdiv40'>Msdiv 40</a>Nahetupaccayā ārammaṇe satta, adhipatiyā satta, anantare nava, samanantare nava, sahajāte tīṇi, aññamaññe tīṇi, nissaye tīṇi, upanissaye nava, āsevane pañca, kamme pañca, vipāke tīṇi … pe … sampayutte tīṇi, atthiyā tīṇi, natthiyā nava, vigate nava, avigate tīṇi. (Evaṃ gaṇetabbaṃ.)</p>
<p class='endsutta'><a class='ref sc' id='sc96'>SC 96</a><a class='ref ms' id='ms37P1_2252'>Ms 37P1_2252</a>Paccanīyānulomaṃ.<br>
Pañhāvāro.</p>
<p class='endsection'><a class='ref sc' id='sc97'>SC 97</a><a class='ref ms' id='ms37P1_2253'>Ms 37P1_2253</a>Parittārammaṇattikaṃ niṭṭhitaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
