<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='patthana12.1' lang='pli'>
<header>
<ul>
<li class='division'>Paṭṭhānapakaraṇa</li>
<li class='subdivision'>Dhammapaccanīya (2), Dukadukapaṭṭhānapāḷi (6)</li>
</ul>
<h1>12.1. Hetuduka, Sahetukadukādi</h1>
</header>
<p class='namo'><a class='ref sc' id='sc1'>SC 1</a><a class='ref ms' id='ms40P12_1'>Ms 40P12_1</a>Namo tassa Bhagavato Arahato Sammāsambuddhassa.</p>
<p><a class='ref sc' id='sc2'>SC 2</a><a class='ref ms' id='ms40P12_2'>Ms 40P12_2</a><a class='ref msdiv' id='msdiv1'>Msdiv 1</a>Nahetuṃ nasahetukaṃ dhammaṃ paṭicca nahetu nasahetuko dhammo uppajjati hetupaccayā. (Saṃkhittaṃ.)</p>
<p><a class='ref sc' id='sc3'>SC 3</a><a class='ref ms' id='ms40P12_3'>Ms 40P12_3</a>Hetuyā tīṇi, ārammaṇe ekaṃ … pe … vipāke ekaṃ … pe … avigate tīṇi.</p>
<p><a class='ref sc' id='sc4'>SC 4</a><a class='ref ms' id='ms40P12_4'>Ms 40P12_4</a><a class='ref msdiv' id='msdiv2'>Msdiv 2</a>Nahetuṃ nasahetukaṃ dhammaṃ paṭicca nahetu nasahetuko dhammo uppajjati nahetupaccayā. (1)</p>
<p><a class='ref sc' id='sc5'>SC 5</a><a class='ref ms' id='ms40P12_5'>Ms 40P12_5</a>Nahetuṃ nasahetukaṃ dhammaṃ paṭicca nahetu nasahetuko dhammo uppajjati naārammaṇapaccayā. (Saṃkhittaṃ.)</p>
<p><a class='ref sc' id='sc6'>SC 6</a><a class='ref ms' id='ms40P12_6'>Ms 40P12_6</a>Nahetuyā ekaṃ, naārammaṇe tīṇi, naadhipatiyā tīṇi … pe … nakamme ekaṃ … pe … naāhāre naindriye najhāne namagge ekaṃ … pe … novigate tīṇi.</p>
<h6>Hetu-ārammaṇa</h6>
<p><a class='ref sc' id='sc7'>SC 7</a><a class='ref ms' id='ms40P12_7'>Ms 40P12_7</a><a class='ref msdiv' id='msdiv3'>Msdiv 3</a>Nanahetu nasahetuko dhammo nahetussa nasahetukassa dhammassa hetupaccayena paccayo. (1)</p>
<p><a class='ref sc' id='sc8'>SC 8</a><a class='ref ms' id='ms40P12_8'>Ms 40P12_8</a>Nahetu nasahetuko dhammo nahetussa nasahetukassa dhammassa ārammaṇapaccayena paccayo. Nahetu nasahetuko dhammo nanahetussa nasahetukassa dhammassa ārammaṇapaccayena paccayo. (Saṃkhittaṃ.)</p>
<p><a class='ref sc' id='sc9'>SC 9</a><a class='ref ms' id='ms40P12_9'>Ms 40P12_9</a>Hetuyā ekaṃ, ārammaṇe cattāri, anantare cattāri … pe … sahajāte tīṇi, aññamaññe ekaṃ, nissaye upanissaye cattāri, purejāte pacchājāte āsevane dve, kamme … pe … jhāne ekaṃ, sampayutte ekaṃ, vippayutte tīṇi … pe … avigate cattāri.</p>
<p><a class='ref sc' id='sc10'>SC 10</a><a class='ref ms' id='ms40P12_10'>Ms 40P12_10</a><a class='ref msdiv' id='msdiv4'>Msdiv 4</a>Nahetuṃ naahetukaṃ dhammaṃ paṭicca nahetu naahetuko dhammo uppajjati hetupaccayā. Nahetuṃ naahetukaṃ dhammaṃ paṭicca nanahetu naahetuko dhammo uppajjati hetupaccayā. Nahetuṃ naahetukaṃ dhammaṃ paṭicca nahetu naahetuko ca nanahetu naahetuko ca dhammā uppajjanti hetupaccayā. (3)</p>
<p><a class='ref sc' id='sc11'>SC 11</a><a class='ref ms' id='ms40P12_11'>Ms 40P12_11</a>Nanahetuṃ naahetukaṃ dhammaṃ paṭicca nanahetu naahetuko dhammo uppajjati hetupaccayā. Nanahetuṃ naahetukaṃ dhammaṃ paṭicca nahetu naahetuko dhammo uppajjati hetupaccayā. Nanahetuṃ naahetukaṃ dhammaṃ paṭicca nahetu naahetuko ca nanahetu naahetuko ca dhammā uppajjanti hetupaccayā. (3)</p>
<p><a class='ref sc' id='sc12'>SC 12</a><a class='ref ms' id='ms40P12_12'>Ms 40P12_12</a>Nahetuṃ naahetukañca nanahetuṃ naahetukañca dhammaṃ paṭicca nahetu naahetuko dhammo uppajjati hetupaccayā. Nahetuṃ naahetukañca nanahetuṃ naahetukañca dhammaṃ paṭicca nanahetu naahetuko dhammo uppajjati hetupaccayā. Nahetuṃ naahetukañca nanahetuṃ naahetukañca dhammaṃ paṭicca nahetu naahetuko ca nanahetu naahetuko ca dhammā uppajjanti hetupaccayā. (3) (Saṃkhittaṃ.)</p>
<p><a class='ref sc' id='sc13'>SC 13</a><a class='ref ms' id='ms40P12_13'>Ms 40P12_13</a>Hetuyā nava, ārammaṇe nava … pe … avigate nava. (Sabbattha nava.)</p>
<p><a class='ref sc' id='sc14'>SC 14</a><a class='ref ms' id='ms40P12_14'>Ms 40P12_14</a><a class='ref msdiv' id='msdiv5'>Msdiv 5</a>Nahetuṃ nahetusampayuttaṃ dhammaṃ paṭicca nahetu nahetusampayutto dhammo uppajjati hetupaccayā … tīṇi. (Saṃkhittaṃ.)</p>
<p><a class='ref sc' id='sc15'>SC 15</a><a class='ref ms' id='ms40P12_15'>Ms 40P12_15</a>Hetuyā tīṇi, ārammaṇe ekaṃ … pe … vipāke ekaṃ … pe … avigate tīṇi.</p>
<p><a class='ref sc' id='sc16'>SC 16</a><a class='ref ms' id='ms40P12_16'>Ms 40P12_16</a><a class='ref msdiv' id='msdiv6'>Msdiv 6</a>Nahetuṃ nahetuvippayuttaṃ dhammaṃ paṭicca nahetu nahetuvippayutto dhammo uppajjati hetupaccayā … tīṇi.</p>
<p><a class='ref sc' id='sc17'>SC 17</a><a class='ref ms' id='ms40P12_17'>Ms 40P12_17</a>Nanahetuṃ nahetuvippayuttaṃ dhammaṃ paṭicca nanahetu nahetuvippayutto dhammo uppajjati hetupaccayā … tīṇi.</p>
<p><a class='ref sc' id='sc18'>SC 18</a><a class='ref ms' id='ms40P12_18'>Ms 40P12_18</a>Nahetuṃ nahetuvippayuttañca nanahetuṃ nahetuvippayuttañca dhammaṃ paṭicca nahetu nahetuvippayutto dhammo uppajjati hetupaccayā … tīṇi. (Saṃkhittaṃ.)</p>
<p><a class='ref sc' id='sc19'>SC 19</a><a class='ref ms' id='ms40P12_19'>Ms 40P12_19</a>Hetuyā nava … pe … avigate nava. (Sabbattha vitthāro.)</p>
<p><a class='ref sc' id='sc20'>SC 20</a><a class='ref ms' id='ms40P12_20'>Ms 40P12_20</a><a class='ref msdiv' id='msdiv7'>Msdiv 7</a>Nahetuṃ nahetuñceva naahetukañca dhammaṃ paṭicca nahetu nahetu ceva naahetuko ca dhammo uppajjati hetupaccayā. (Yāva pañhāvārepi ekaṃ.)</p>
<p><a class='ref sc' id='sc21'>SC 21</a><a class='ref ms' id='ms40P12_21'>Ms 40P12_21</a>Nanahetuṃ naahetukañceva nana ca hetuṃ dhammaṃ paṭicca nanahetu naahetuko ceva nana ca hetu dhammo uppajjati hetupaccayā. (Sabbattha ekaṃ.)</p>
<p><a class='ref sc' id='sc22'>SC 22</a><a class='ref ms' id='ms40P12_22'>Ms 40P12_22</a>Nahetuṃ nahetuñceva nahetuvippayuttañca dhammaṃ paṭicca nahetu nahetu ceva nahetuvippayutto ca dhammo uppajjati hetupaccayā. (Sabbattha ekaṃ.)</p>
<p><a class='ref sc' id='sc23'>SC 23</a><a class='ref ms' id='ms40P12_23'>Ms 40P12_23</a>Nanahetuṃ nahetuvippayuttañceva nana ca hetuṃ dhammaṃ paṭicca nanahetu nahetuvippayutto ceva nana ca hetu dhammo uppajjati hetupaccayā. (Sabbattha ekaṃ.)</p>
<p><a class='ref sc' id='sc24'>SC 24</a><a class='ref ms' id='ms40P12_24'>Ms 40P12_24</a>Nahetuṃ nasahetukaṃ dhammaṃ paṭicca nahetu nasahetuko dhammo uppajjati hetupaccayā. (Sabbattha ekaṃ.)</p>
<p><a class='ref sc' id='sc25'>SC 25</a><a class='ref ms' id='ms40P12_25'>Ms 40P12_25</a>Nahetuṃ naahetukaṃ dhammaṃ paṭicca nahetu naahetuko dhammo uppajjati hetupaccayā. (Sabbattha ekaṃ.)</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
