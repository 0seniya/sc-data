<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='dt2.10' lang='pli'>
<header>
<ul>
<li class='division'>Dhātukathā</li>
<li>2 Niddesa</li>
</ul>
<h1>2.10. Dasamanaya Vippayuttenavippayuttapadaniddesa</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli73' href='#pts-vp-pli73'>PTS vp Pali 73</a><a class='ref ms' id='ms31Dht_443' href='#ms31Dht_443'>Ms 31Dht_443</a><a class='ref msdiv' id='msdiv353' href='#msdiv353'>Msdiv 353</a>Rūpakkhandhena ye dhammā vippayuttā, tehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi vippayuttā? Te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms31Dht_444' href='#ms31Dht_444'>Ms 31Dht_444</a><a class='ref msdiv' id='msdiv354' href='#msdiv354'>Msdiv 354</a>Vedanākkhandhena ye dhammā … saññākkhandhena ye dhammā … saṅkhārakkhandhena ye dhammā … viññāṇakkhandhena ye dhammā … manāyatanena ye dhammā vippayuttā, tehi dhammehi ye dhammā vippayuttā … pe … te dhammā ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms31Dht_445' href='#ms31Dht_445'>Ms 31Dht_445</a><a class='ref msdiv' id='msdiv355' href='#msdiv355'>Msdiv 355</a>Cakkhāyatanena ye dhammā … pe … phoṭṭhabbāyatanena ye dhammā … cakkhudhātuyā ye dhammā … pe … phoṭṭhabbadhātuyā ye dhammā vippayuttā, tehi dhammehi ye dhammā vippayuttā … te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms31Dht_446' href='#ms31Dht_446'>Ms 31Dht_446</a><a class='ref msdiv' id='msdiv356' href='#msdiv356'>Msdiv 356</a>Cakkhuviññāṇadhātuyā ye dhammā … pe … manoviññāṇadhātuyā ye dhammā … samudayasaccena ye dhammā … maggasaccena ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli74' href='#pts-vp-pli74'>PTS vp Pali 74</a><a class='ref ms' id='ms31Dht_447' href='#ms31Dht_447'>Ms 31Dht_447</a><a class='ref msdiv' id='msdiv357' href='#msdiv357'>Msdiv 357</a>Nirodhasaccena ye dhammā … cakkhundriyena ye dhammā … pe … kāyindriyena ye dhammā … itthindriyena ye dhammā … purisindriyena ye dhammā vippayuttā, tehi dhammehi ye dhammā vippayuttā … te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms31Dht_448' href='#ms31Dht_448'>Ms 31Dht_448</a><a class='ref msdiv' id='msdiv358' href='#msdiv358'>Msdiv 358</a>Manindriyena ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms31Dht_449' href='#ms31Dht_449'>Ms 31Dht_449</a><a class='ref msdiv' id='msdiv359' href='#msdiv359'>Msdiv 359</a>Sukhindriyena ye dhammā … dukkhindriyena ye dhammā … somanassindriyena ye dhammā … domanassindriyena ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc8' href='#sc8'>SC 8</a><a class='ref ms' id='ms31Dht_450' href='#ms31Dht_450'>Ms 31Dht_450</a><a class='ref msdiv' id='msdiv360' href='#msdiv360'>Msdiv 360</a>Upekkhindriyena ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi ekādasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc9' href='#sc9'>SC 9</a><a class='ref ms' id='ms31Dht_451' href='#ms31Dht_451'>Ms 31Dht_451</a><a class='ref msdiv' id='msdiv361' href='#msdiv361'>Msdiv 361</a>Saddhindriyena ye dhammā … vīriyindriyena ye dhammā … satindriyena ye dhammā … samādhindriyena ye dhammā … paññindriyena ye dhammā … anaññātaññassāmītindriyena ye dhammā … aññindriyena ye dhammā … aññātāvindriyena ye dhammā … avijjāya ye dhammā … avijjāpaccayā saṅkhārehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc10' href='#sc10'>SC 10</a><a class='ref ms' id='ms31Dht_452' href='#ms31Dht_452'>Ms 31Dht_452</a><a class='ref msdiv' id='msdiv362' href='#msdiv362'>Msdiv 362</a>Saṅkhārapaccayā viññāṇena ye dhammā … saḷāyatanapaccayā phassena ye dhammā … phassapaccayā vedanāya ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc11' href='#sc11'>SC 11</a><a class='ref pts-vp-pli' id='pts-vp-pli75' href='#pts-vp-pli75'>PTS vp Pali 75</a><a class='ref ms' id='ms31Dht_453' href='#ms31Dht_453'>Ms 31Dht_453</a><a class='ref msdiv' id='msdiv363' href='#msdiv363'>Msdiv 363</a>Vedanāpaccayā taṇhāya ye dhammā … taṇhāpaccayā upādānena ye dhammā … kammabhavena ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc12' href='#sc12'>SC 12</a><a class='ref ms' id='ms31Dht_454' href='#ms31Dht_454'>Ms 31Dht_454</a><a class='ref msdiv' id='msdiv364' href='#msdiv364'>Msdiv 364</a>Rūpabhavena ye dhammā vippayuttā, tehi dhammehi ye dhammā vippayuttā … te dhammā na kehici khandhehi na kehici āyatanehi tīhi dhātūhi vippayuttā.</p>
<p><a class='ref sc' id='sc13' href='#sc13'>SC 13</a><a class='ref ms' id='ms31Dht_455' href='#ms31Dht_455'>Ms 31Dht_455</a><a class='ref msdiv' id='msdiv365' href='#msdiv365'>Msdiv 365</a>Asaññābhavena ye dhammā … ekavokārabhavena ye dhammā … paridevena ye dhammā vippayuttā, tehi dhammehi ye dhammā vippayuttā … te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc14' href='#sc14'>SC 14</a><a class='ref ms' id='ms31Dht_456' href='#ms31Dht_456'>Ms 31Dht_456</a><a class='ref msdiv' id='msdiv366' href='#msdiv366'>Msdiv 366</a>Arūpabhavena ye dhammā … nevasaññānāsaññābhavena ye dhammā … catuvokārabhavena ye dhammā … sokena ye dhammā … dukkhena ye dhammā … domanassena ye dhammā … upāyāsena ye dhammā … satipaṭṭhānena ye dhammā … sammappadhānena ye dhammā … iddhipādena ye dhammā … jhānena ye dhammā … appamaññāya ye dhammā … pañcahi indriyehi ye dhammā … pañcahi balehi ye dhammā … sattahi bojjhaṅgehi ye dhammā … ariyena aṭṭhaṅgikena maggena ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc15' href='#sc15'>SC 15</a><a class='ref ms' id='ms31Dht_457' href='#ms31Dht_457'>Ms 31Dht_457</a><a class='ref msdiv' id='msdiv367' href='#msdiv367'>Msdiv 367</a>Phassena ye dhammā … vedanāya ye dhammā … saññāya ye dhammā … cetanāya ye dhammā … cittena ye dhammā … manasikārena ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc16' href='#sc16'>SC 16</a><a class='ref ms' id='ms31Dht_458' href='#ms31Dht_458'>Ms 31Dht_458</a><a class='ref msdiv' id='msdiv368' href='#msdiv368'>Msdiv 368</a>Adhimokkhena ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā.</p>
<h2>2.10.1. Tika</h2>
<p><a class='ref sc' id='sc17' href='#sc17'>SC 17</a><a class='ref pts-vp-pli' id='pts-vp-pli76' href='#pts-vp-pli76'>PTS vp Pali 76</a><a class='ref ms' id='ms31Dht_459' href='#ms31Dht_459'>Ms 31Dht_459</a><a class='ref msdiv' id='msdiv369' href='#msdiv369'>Msdiv 369</a>Kusalehi dhammehi ye dhammā … akusalehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. (1)</p>
<p><a class='ref sc' id='sc18' href='#sc18'>SC 18</a><a class='ref ms' id='ms31Dht_460' href='#ms31Dht_460'>Ms 31Dht_460</a><a class='ref msdiv' id='msdiv370' href='#msdiv370'>Msdiv 370</a>Sukhāya vedanāya sampayuttehi dhammehi ye dhammā … dukkhāya vedanāya sampayuttehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc19' href='#sc19'>SC 19</a><a class='ref ms' id='ms31Dht_461' href='#ms31Dht_461'>Ms 31Dht_461</a><a class='ref msdiv' id='msdiv371' href='#msdiv371'>Msdiv 371</a>Adukkhamasukhāya vedanāya sampayuttehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi ekādasahi dhātūhi vippayuttā; ekenāyatanena ekāya dhātuyā kehici vippayuttā. (2)</p>
<p><a class='ref sc' id='sc20' href='#sc20'>SC 20</a><a class='ref ms' id='ms31Dht_462' href='#ms31Dht_462'>Ms 31Dht_462</a><a class='ref msdiv' id='msdiv372' href='#msdiv372'>Msdiv 372</a>Vipākehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc21' href='#sc21'>SC 21</a><a class='ref ms' id='ms31Dht_463' href='#ms31Dht_463'>Ms 31Dht_463</a><a class='ref msdiv' id='msdiv373' href='#msdiv373'>Msdiv 373</a>Vipākadhammadhammehi ye dhammā … saṃkiliṭṭhasaṃkilesikehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc22' href='#sc22'>SC 22</a><a class='ref ms' id='ms31Dht_464' href='#ms31Dht_464'>Ms 31Dht_464</a><a class='ref msdiv' id='msdiv374' href='#msdiv374'>Msdiv 374</a>Nevavipākanavipākadhammadhammehi ye dhammā … anupādinnupādāniyehi dhammehi ye dhammā vippayuttā, tehi dhammehi ye dhammā vippayuttā … te dhammā na kehici khandhehi na kehici āyatanehi pañcahi dhātūhi vippayuttā. (3)</p>
<p><a class='ref sc' id='sc23' href='#sc23'>SC 23</a><a class='ref ms' id='ms31Dht_465' href='#ms31Dht_465'>Ms 31Dht_465</a><a class='ref msdiv' id='msdiv375' href='#msdiv375'>Msdiv 375</a>Anupādinnaanupādāniyehi dhammehi ye dhammā … asaṃkiliṭṭhaasaṃkilesikehi dhammehi ye dhammā vippayuttā, tehi dhammehi ye dhammā vippayuttā … te dhammā na kehici khandhehi na kehici āyatanehi chahi dhātūhi vippayuttā. (4)</p>
<p><a class='ref sc' id='sc24' href='#sc24'>SC 24</a><a class='ref pts-vp-pli' id='pts-vp-pli77' href='#pts-vp-pli77'>PTS vp Pali 77</a><a class='ref ms' id='ms31Dht_466' href='#ms31Dht_466'>Ms 31Dht_466</a><a class='ref msdiv' id='msdiv376' href='#msdiv376'>Msdiv 376</a>Savitakkasavicārehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc25' href='#sc25'>SC 25</a><a class='ref ms' id='ms31Dht_467' href='#ms31Dht_467'>Ms 31Dht_467</a><a class='ref msdiv' id='msdiv377' href='#msdiv377'>Msdiv 377</a>Avitakkavicāramattehi dhammehi ye dhammā … pītisahagatehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc26' href='#sc26'>SC 26</a><a class='ref ms' id='ms31Dht_468' href='#ms31Dht_468'>Ms 31Dht_468</a><a class='ref msdiv' id='msdiv378' href='#msdiv378'>Msdiv 378</a>Avitakkaavicārehi dhammehi ye dhammā vippayuttā, tehi dhammehi ye dhammā vippayuttā … te dhammā na kehici khandhehi na kehici āyatanehi ekāya dhātuyā vippayuttā. (6)</p>
<p><a class='ref sc' id='sc27' href='#sc27'>SC 27</a><a class='ref ms' id='ms31Dht_469' href='#ms31Dht_469'>Ms 31Dht_469</a><a class='ref msdiv' id='msdiv379' href='#msdiv379'>Msdiv 379</a>Sukhasahagatehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc28' href='#sc28'>SC 28</a><a class='ref ms' id='ms31Dht_470' href='#ms31Dht_470'>Ms 31Dht_470</a><a class='ref msdiv' id='msdiv380' href='#msdiv380'>Msdiv 380</a>Upekkhāsahagatehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi ekādasahi dhātūhi vippayuttā; ekenāyatanena ekāya dhātuyā kehici vippayuttā. (7)</p>
<p><a class='ref sc' id='sc29' href='#sc29'>SC 29</a><a class='ref ms' id='ms31Dht_471' href='#ms31Dht_471'>Ms 31Dht_471</a><a class='ref msdiv' id='msdiv381' href='#msdiv381'>Msdiv 381</a>Dassanena pahātabbehi dhammehi ye dhammā … bhāvanāya pahātabbehi dhammehi ye dhammā … dassanena pahātabbahetukehi dhammehi ye dhammā … bhāvanāya pahātabbahetukehi dhammehi ye dhammā … ācayagāmīhi dhammehi ye dhammā … apacayagāmīhi dhammehi ye dhammā … sekkhehi dhammehi ye dhammā … asekkhehi dhammehi ye dhammā … mahaggatehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc30' href='#sc30'>SC 30</a><a class='ref pts-vp-pli' id='pts-vp-pli78' href='#pts-vp-pli78'>PTS vp Pali 78</a><a class='ref ms' id='ms31Dht_472' href='#ms31Dht_472'>Ms 31Dht_472</a><a class='ref msdiv' id='msdiv382' href='#msdiv382'>Msdiv 382</a>Appamāṇehi dhammehi ye dhammā … paṇītehi dhammehi ye dhammā vippayuttā, tehi dhammehi ye dhammā vippayuttā … te dhammā na kehici khandhehi na kehici āyatanehi chahi dhātūhi vippayuttā. (8–‍12)</p>
<p><a class='ref sc' id='sc31' href='#sc31'>SC 31</a><a class='ref ms' id='ms31Dht_473' href='#ms31Dht_473'>Ms 31Dht_473</a><a class='ref msdiv' id='msdiv383' href='#msdiv383'>Msdiv 383</a>Parittārammaṇehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc32' href='#sc32'>SC 32</a><a class='ref ms' id='ms31Dht_474' href='#ms31Dht_474'>Ms 31Dht_474</a><a class='ref msdiv' id='msdiv384' href='#msdiv384'>Msdiv 384</a>Mahaggatārammaṇehi dhammehi ye dhammā … appamāṇārammaṇehi dhammehi ye dhammā … hīnehi dhammehi ye dhammā … micchattaniyatehi dhammehi ye dhammā … sammattaniyatehi dhammehi ye dhammā … maggārammaṇehi dhammehi ye dhammā … maggahetukehi dhammehi ye dhammā … maggādhipatīhi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā. (13–‍16)</p>
<p><a class='ref sc' id='sc33' href='#sc33'>SC 33</a><a class='ref ms' id='ms31Dht_475' href='#ms31Dht_475'>Ms 31Dht_475</a><a class='ref msdiv' id='msdiv385' href='#msdiv385'>Msdiv 385</a>Anuppannehi dhammehi ye dhammā vippayuttā, tehi dhammehi ye dhammā vippayuttā … te dhammā na kehici khandhehi na kehici āyatanehi pañcahi dhātūhi vippayuttā. (17)</p>
<p><a class='ref sc' id='sc34' href='#sc34'>SC 34</a><a class='ref ms' id='ms31Dht_476' href='#ms31Dht_476'>Ms 31Dht_476</a><a class='ref msdiv' id='msdiv386' href='#msdiv386'>Msdiv 386</a>Atītārammaṇehi dhammehi ye dhammā … anāgatārammaṇehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc35' href='#sc35'>SC 35</a><a class='ref ms' id='ms31Dht_477' href='#ms31Dht_477'>Ms 31Dht_477</a><a class='ref msdiv' id='msdiv387' href='#msdiv387'>Msdiv 387</a>Paccuppannārammaṇehi dhammehi ye dhammā … ajjhattārammaṇehi dhammehi ye dhammā … bahiddhārammaṇehi dhammehi ye dhammā … ajjhattabahiddhārammaṇehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā. (19–‍21)</p>
<p><a class='ref sc' id='sc36' href='#sc36'>SC 36</a><a class='ref pts-vp-pli' id='pts-vp-pli79' href='#pts-vp-pli79'>PTS vp Pali 79</a><a class='ref ms' id='ms31Dht_478' href='#ms31Dht_478'>Ms 31Dht_478</a><a class='ref msdiv' id='msdiv388' href='#msdiv388'>Msdiv 388</a>Sanidassanasappaṭighehi dhammehi ye dhammā … anidassanasappaṭighehi dhammehi ye dhammā vippayuttā, tehi dhammehi ye dhammā vippayuttā … te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā. (22)</p>
<h2>2.10.2. Duka</h2>
<h3>2.10.2.1. Hetugocchaka</h3>
<p><a class='ref sc' id='sc37' href='#sc37'>SC 37</a><a class='ref ms' id='ms31Dht_479' href='#ms31Dht_479'>Ms 31Dht_479</a><a class='ref msdiv' id='msdiv389' href='#msdiv389'>Msdiv 389</a>Hetūhi dhammehi ye dhammā … sahetukehi dhammehi ye dhammā … hetusampayuttehi dhammehi ye dhammā … hetūhi ceva sahetukehi ca dhammehi ye dhammā … sahetukehi ceva na ca hetūhi dhammehi ye dhammā … hetūhi ceva hetusampayuttehi ca dhammehi ye dhammā … hetusampayuttehi ceva na ca hetūhi dhammehi ye dhammā … na hetusahetukehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<h3>2.10.2.2. Cūḷantaraduka</h3>
<p><a class='ref sc' id='sc38' href='#sc38'>SC 38</a><a class='ref ms' id='ms31Dht_480' href='#ms31Dht_480'>Ms 31Dht_480</a><a class='ref msdiv' id='msdiv390' href='#msdiv390'>Msdiv 390</a>Appaccayehi dhammehi ye dhammā … asaṅkhatehi dhammehi ye dhammā … sanidassanehi dhammehi ye dhammā … sappaṭighehi dhammehi ye dhammā … rūpīhi dhammehi ye dhammā vippayuttā, tehi dhammehi ye dhammā vippayuttā … te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc39' href='#sc39'>SC 39</a><a class='ref ms' id='ms31Dht_481' href='#ms31Dht_481'>Ms 31Dht_481</a><a class='ref msdiv' id='msdiv391' href='#msdiv391'>Msdiv 391</a>Lokuttarehi dhammehi ye dhammā vippayuttā, tehi dhammehi ye dhammā vippayuttā … te dhammā na kehici khandhehi na kehici āyatanehi chahi dhātūhi vippayuttā.</p>
<h3>2.10.2.3. Āsavagocchaka</h3>
<p><a class='ref sc' id='sc40' href='#sc40'>SC 40</a><a class='ref ms' id='ms31Dht_482' href='#ms31Dht_482'>Ms 31Dht_482</a><a class='ref msdiv' id='msdiv392' href='#msdiv392'>Msdiv 392</a>Āsavehi dhammehi ye dhammā … āsavasampayuttehi dhammehi ye dhammā … āsavehi ceva sāsavehi ca dhammehi ye dhammā … āsavehi ceva āsavasampayuttehi ca dhammehi ye dhammā … āsavasampayuttehi ceva no ca āsavehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc41' href='#sc41'>SC 41</a><a class='ref pts-vp-pli' id='pts-vp-pli80' href='#pts-vp-pli80'>PTS vp Pali 80</a><a class='ref ms' id='ms31Dht_483' href='#ms31Dht_483'>Ms 31Dht_483</a><a class='ref msdiv' id='msdiv393' href='#msdiv393'>Msdiv 393</a>Anāsavehi dhammehi ye dhammā … āsavavippayuttehi anāsavehi dhammehi ye dhammā vippayuttā, tehi dhammehi ye dhammā vippayuttā … te dhammā na kehici khandhehi na kehici āyatanehi chahi dhātūhi vippayuttā.</p>
<h3>2.10.2.4–9. Saṃyojanagocchakādi</h3>
<p><a class='ref sc' id='sc42' href='#sc42'>SC 42</a><a class='ref ms' id='ms31Dht_484' href='#ms31Dht_484'>Ms 31Dht_484</a><a class='ref msdiv' id='msdiv394' href='#msdiv394'>Msdiv 394</a>Saṃyojanehi dhammehi ye dhammā … ganthehi dhammehi ye dhammā … oghehi dhammehi ye dhammā … yogehi dhammehi ye dhammā … nīvaraṇehi dhammehi ye dhammā … parāmāsehi dhammehi ye dhammā … parāmāsasampayuttehi dhammehi ye dhammā … parāmāsehi ceva parāmaṭṭhehi ca dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc43' href='#sc43'>SC 43</a><a class='ref ms' id='ms31Dht_485' href='#ms31Dht_485'>Ms 31Dht_485</a><a class='ref msdiv' id='msdiv395' href='#msdiv395'>Msdiv 395</a>Aparāmaṭṭhehi dhammehi ye dhammā … parāmāsavippayuttehi aparāmaṭṭhehi dhammehi ye dhammā vippayuttā, tehi dhammehi ye dhammā vippayuttā … te dhammā na kehici khandhehi na kehici āyatanehi chahi dhātūhi vippayuttā.</p>
<h3>2.10.2.10. Saṃyojanagocchakādi</h3>
<p><a class='ref sc' id='sc44' href='#sc44'>SC 44</a><a class='ref ms' id='ms31Dht_486' href='#ms31Dht_486'>Ms 31Dht_486</a><a class='ref msdiv' id='msdiv396' href='#msdiv396'>Msdiv 396</a>Sārammaṇehi dhammehi ye dhammā … cittehi dhammehi ye dhammā … cetasikehi dhammehi ye dhammā … cittasampayuttehi dhammehi ye dhammā … cittasaṃsaṭṭhehi dhammehi ye dhammā … cittasaṃsaṭṭhasamuṭṭhānehi dhammehi ye dhammā … cittasaṃsaṭṭhasamuṭṭhānasahabhūhi dhammehi ye dhammā … cittasaṃsaṭṭhasamuṭṭhānānuparivattīhi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc45' href='#sc45'>SC 45</a><a class='ref ms' id='ms31Dht_487' href='#ms31Dht_487'>Ms 31Dht_487</a><a class='ref msdiv' id='msdiv397' href='#msdiv397'>Msdiv 397</a><span class='var' id='note29' title='ārammaṇehi (pts1)'>Anārammaṇehi</span> dhammehi ye dhammā … cittavippayuttehi dhammehi ye dhammā … <span class='var' id='note30' title='cittasaṃsaṭṭhehi (s1-3, pts1)'>Anārammaṇehi</span> dhammehi ye dhammā … cittavippayuttehi dhammehi ye dhammā … <span class='var' id='note30' title='cittasaṃsaṭṭhehi (s1-3, pts1)'>cittavisaṃsaṭṭhehi</span> dhammehi ye dhammā … upādādhammehi ye dhammā vippayuttā, tehi dhammehi ye dhammā vippayuttā … te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc46' href='#sc46'>SC 46</a><a class='ref pts-vp-pli' id='pts-vp-pli81' href='#pts-vp-pli81'>PTS vp Pali 81</a><a class='ref ms' id='ms31Dht_488' href='#ms31Dht_488'>Ms 31Dht_488</a><a class='ref msdiv' id='msdiv398' href='#msdiv398'>Msdiv 398</a><span class='var' id='note31' title='anupādiṇṇehi (bj, pts1, mr)'>Anupādinnehi</span> dhammehi ye dhammā vippayuttā, tehi dhammehi ye dhammā vippayuttā … te dhammā na kehici khandhehi na kehici āyatanehi pañcahi dhātūhi vippayuttā.</p>
<h3>2.10.2.11–12. Upādānagocchakādi</h3>
<p><a class='ref sc' id='sc47' href='#sc47'>SC 47</a><a class='ref ms' id='ms31Dht_489' href='#ms31Dht_489'>Ms 31Dht_489</a><a class='ref msdiv' id='msdiv399' href='#msdiv399'>Msdiv 399</a>Upādānehi dhammehi ye dhammā … kilesehi dhammehi ye dhammā … saṃkiliṭṭhehi dhammehi ye dhammā … kilesasampayuttehi dhammehi ye dhammā … kilesehi ceva saṃkilesikehi ca dhammehi ye dhammā … kilesehi ceva saṃkiliṭṭhehi ca dhammehi ye dhammā … saṃkiliṭṭhehi ceva no ca kilesehi dhammehi ye dhammā … kilesehi ceva kilesasampayuttehi ca dhammehi ye dhammā … kilesasampayuttehi ceva no ca kilesehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc48' href='#sc48'>SC 48</a><a class='ref ms' id='ms31Dht_490' href='#ms31Dht_490'>Ms 31Dht_490</a><a class='ref msdiv' id='msdiv400' href='#msdiv400'>Msdiv 400</a>Asaṃkilesikehi dhammehi ye dhammā … kilesavippayuttehi asaṃkilesikehi dhammehi ye dhammā vippayuttā, tehi dhammehi ye dhammā vippayuttā … te dhammā na kehici khandhehi na kehici āyatanehi chahi dhātūhi vippayuttā.</p>
<h3>2.10.2.13. Piṭṭhiduka</h3>
<p><a class='ref sc' id='sc49' href='#sc49'>SC 49</a><a class='ref ms' id='ms31Dht_491' href='#ms31Dht_491'>Ms 31Dht_491</a><a class='ref msdiv' id='msdiv401' href='#msdiv401'>Msdiv 401</a>Dassanena pahātabbehi dhammehi ye dhammā … bhāvanāya pahātabbehi dhammehi ye dhammā … dassanena pahātabbahetukehi dhammehi ye dhammā … bhāvanāya pahātabbahetukehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc50' href='#sc50'>SC 50</a><a class='ref ms' id='ms31Dht_492' href='#ms31Dht_492'>Ms 31Dht_492</a><a class='ref msdiv' id='msdiv402' href='#msdiv402'>Msdiv 402</a>Savitakkehi dhammehi ye dhammā … savicārehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc51' href='#sc51'>SC 51</a><a class='ref ms' id='ms31Dht_493' href='#ms31Dht_493'>Ms 31Dht_493</a><a class='ref msdiv' id='msdiv403' href='#msdiv403'>Msdiv 403</a>Avitakkehi dhammehi ye dhammā … avicārehi dhammehi ye dhammā vippayuttā, tehi dhammehi ye dhammā vippayuttā … te dhammā na kehici khandhehi na kehici āyatanehi ekāya dhātuyā vippayuttā.</p>
<p><a class='ref sc' id='sc52' href='#sc52'>SC 52</a><a class='ref pts-vp-pli' id='pts-vp-pli82' href='#pts-vp-pli82'>PTS vp Pali 82</a><a class='ref ms' id='ms31Dht_494' href='#ms31Dht_494'>Ms 31Dht_494</a><a class='ref msdiv' id='msdiv404' href='#msdiv404'>Msdiv 404</a>Sappītikehi dhammehi ye dhammā … pītisahagatehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc53' href='#sc53'>SC 53</a><a class='ref ms' id='ms31Dht_495' href='#ms31Dht_495'>Ms 31Dht_495</a><a class='ref msdiv' id='msdiv405' href='#msdiv405'>Msdiv 405</a>Sukhasahagatehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi pannarasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc54' href='#sc54'>SC 54</a><a class='ref ms' id='ms31Dht_496' href='#ms31Dht_496'>Ms 31Dht_496</a><a class='ref msdiv' id='msdiv406' href='#msdiv406'>Msdiv 406</a>Upekkhāsahagatehi dhammehi ye dhammā vippayuttā, tehi dhammehi ye dhammā vippayuttā … te dhammā ekena khandhena dasahāyatanehi ekādasahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc55' href='#sc55'>SC 55</a><a class='ref ms' id='ms31Dht_497' href='#ms31Dht_497'>Ms 31Dht_497</a><a class='ref msdiv' id='msdiv407' href='#msdiv407'>Msdiv 407</a>Na kāmāvacarehi dhammehi ye dhammā … apariyāpannehi dhammehi ye dhammā … anuttarehi dhammehi ye dhammā vippayuttā, tehi dhammehi ye dhammā vippayuttā … te dhammā na kehici khandhehi na kehici āyatanehi chahi dhātūhi vippayuttā.</p>
<p><a class='ref sc' id='sc56' href='#sc56'>SC 56</a><a class='ref ms' id='ms31Dht_498' href='#ms31Dht_498'>Ms 31Dht_498</a><a class='ref msdiv' id='msdiv408' href='#msdiv408'>Msdiv 408</a>Rūpāvacarehi dhammehi ye dhammā … arūpāvacarehi dhammehi ye dhammā … niyyānikehi dhammehi ye dhammā … niyatehi dhammehi ye dhammā … saraṇehi dhammehi ye dhammā vippayuttā, tehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi vippayuttā? Te dhammā ekena khandhena dasahāyatanehi soḷasahi dhātūhi vippayuttā; ekenāyatanena ekāya dhātuyā kehici vippayuttā.</p>
<blockquote class='gatha'>
<div class='var' title=' etthantare gāthā potthakesu (syā1-3,pā1) '>
<p><a class='ref sc' id='sc57' href='#sc57'>SC 57</a><a class='ref ms' id='ms31Dht_499' href='#ms31Dht_499'>Ms 31Dht_499</a>Dhammāyatanaṃ dhammadhātu,<br>
Dukkhasaccañca jīvitaṃ;<br>
Saḷāyatanaṃ nāmarūpaṃ,<br>
Cattāro ca mahābhavā.</p>
<p><a class='ref sc' id='sc58' href='#sc58'>SC 58</a><a class='ref ms' id='ms31Dht_500' href='#ms31Dht_500'>Ms 31Dht_500</a>Jāti <span class='var' id='note33' title='jāti jarā (bj)'>jarā ca</span> maraṇaṃ,<br>
tikesvekūnavīsati;<br>
Gocchakesu ca paññāsa,<br>
aṭṭha cūḷantare padā.</p>
<p><a class='ref sc' id='sc59' href='#sc59'>SC 59</a><a class='ref ms' id='ms31Dht_501' href='#ms31Dht_501'>Ms 31Dht_501</a>Mahantare pannarasa,<br>
aṭṭhārasa tato pare;<br>
Tevīsa padasataṃ etaṃ,<br>
<span class='var' id='note34' title='sampayogo (si)'>sampayoge</span> na labbhatīti. [123]</p>
</div>
</blockquote>
<p class='endsection'><a class='ref sc' id='sc60' href='#sc60'>SC 60</a><a class='ref ms' id='ms31Dht_502' href='#ms31Dht_502'>Ms 31Dht_502</a>Vippayuttena vippayuttapadaniddeso dasamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
