<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='dt2.9' lang='pli'>
<header>
<ul>
<li class='division'>Dhātukathā</li>
<li>2 Niddesa</li>
</ul>
<h1>2.9. Navamanaya Sampayuttenasampayuttapadaniddesa</h1>
</header>
<p><a class='ref sc' id='sc1'>SC 1</a><a class='pts' id='pts67'></a><a class='ref ms' id='ms31Dht_405'>Ms 31Dht_405</a><a class='ref msdiv' id='msdiv319'>Msdiv 319</a>Vedanākkhandhena ye dhammā … saññākkhandhena ye dhammā … saṅkhārakkhandhena ye dhammā sampayuttā, tehi dhammehi ye dhammā sampayuttā, te dhammā katihi khandhehi katihāyatanehi katihi dhātūhi sampayuttā? Te dhammā tīhi khandhehi ekenāyatanena sattahi dhātūhi sampayuttā; ekenāyatanena ekāya dhātuyā kehici sampayuttā.</p>
<p><a class='ref sc' id='sc2'>SC 2</a><a class='ref ms' id='ms31Dht_406'>Ms 31Dht_406</a><a class='ref msdiv' id='msdiv320'>Msdiv 320</a>Viññāṇakkhandhena ye dhammā … manāyatanena ye dhammā … cakkhuviññāṇadhātuyā ye dhammā … pe … manodhātuyā ye dhammā … manoviññāṇadhātuyā ye dhammā sampayuttā, tehi dhammehi ye dhammā sampayuttā … pe … te dhammā tīhi khandhehi sampayuttā; ekenāyatanena ekāya dhātuyā kehici sampayuttā.</p>
<p><a class='ref sc' id='sc3'>SC 3</a><a class='ref ms' id='ms31Dht_407'>Ms 31Dht_407</a><a class='ref msdiv' id='msdiv321'>Msdiv 321</a>Samudayasaccena ye dhammā … maggasaccena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='ref sc' id='sc4'>SC 4</a><a class='ref ms' id='ms31Dht_408'>Ms 31Dht_408</a><a class='ref msdiv' id='msdiv322'>Msdiv 322</a>Manindriyena ye dhammā sampayuttā, tehi dhammehi ye dhammā sampayuttā … te dhammā tīhi khandhehi sampayuttā; ekenāyatanena ekāya dhātuyā kehici sampayuttā.</p>
<p><a class='ref sc' id='sc5'>SC 5</a><a class='pts' id='pts68'></a><a class='ref ms' id='ms31Dht_409'>Ms 31Dht_409</a><a class='ref msdiv' id='msdiv323'>Msdiv 323</a>Sukhindriyena ye dhammā … dukkhindriyena ye dhammā … somanassindriyena ye dhammā … domanassindriyena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekenāyatanena ekāya dhātuyā kehici sampayuttā.</p>
<p><a class='ref sc' id='sc6'>SC 6</a><a class='ref ms' id='ms31Dht_410'>Ms 31Dht_410</a><a class='ref msdiv' id='msdiv324'>Msdiv 324</a>Upekkhindriyena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena chahi dhātūhi sampayuttā; ekenāyatanena ekāya dhātuyā kehici sampayuttā.</p>
<p><a class='ref sc' id='sc7'>SC 7</a><a class='ref ms' id='ms31Dht_411'>Ms 31Dht_411</a><a class='ref msdiv' id='msdiv325'>Msdiv 325</a>Saddhindriyena ye dhammā … vīriyindriyena ye dhammā … satindriyena ye dhammā … samādhindriyena ye dhammā … paññindriyena ye dhammā … anaññātaññassāmītindriyena ye dhammā … aññindriyena ye dhammā … aññātāvindriyena ye dhammā … avijjāya ye dhammā … avijjāpaccayā saṅkhārehi ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='ref sc' id='sc8'>SC 8</a><a class='ref ms' id='ms31Dht_412'>Ms 31Dht_412</a><a class='ref msdiv' id='msdiv326'>Msdiv 326</a>Saṅkhārapaccayā viññāṇena ye dhammā sampayuttā, tehi dhammehi ye dhammā sampayuttā … te dhammā tīhi khandhehi sampayuttā; ekenāyatanena ekāya dhātuyā kehici sampayuttā.</p>
<p><a class='ref sc' id='sc9'>SC 9</a><a class='ref ms' id='ms31Dht_413'>Ms 31Dht_413</a><a class='ref msdiv' id='msdiv327'>Msdiv 327</a>Saḷāyatanapaccayā phassena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena sattahi dhātūhi sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='ref sc' id='sc10'>SC 10</a><a class='ref ms' id='ms31Dht_414'>Ms 31Dht_414</a><a class='ref msdiv' id='msdiv328'>Msdiv 328</a>Phassapaccayā vedanāya ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena sattahi dhātūhi sampayuttā; ekenāyatanena ekāya dhātuyā kehici sampayuttā.</p>
<p><a class='ref sc' id='sc11'>SC 11</a><a class='pts' id='pts69'></a><a class='ref ms' id='ms31Dht_415'>Ms 31Dht_415</a><a class='ref msdiv' id='msdiv329'>Msdiv 329</a>Vedanāpaccayā taṇhāya ye dhammā … taṇhāpaccayā upādānena ye dhammā … kammabhavena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='ref sc' id='sc12'>SC 12</a><a class='ref ms' id='ms31Dht_416'>Ms 31Dht_416</a><a class='ref msdiv' id='msdiv330'>Msdiv 330</a>Sokena ye dhammā … dukkhena ye dhammā … domanassena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekenāyatanena ekāya dhātuyā kehici sampayuttā.</p>
<p><a class='ref sc' id='sc13'>SC 13</a><a class='ref ms' id='ms31Dht_417'>Ms 31Dht_417</a><a class='ref msdiv' id='msdiv331'>Msdiv 331</a>Upāyāsena ye dhammā … satipaṭṭhānena ye dhammā … sammappadhānena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='ref sc' id='sc14'>SC 14</a><a class='ref ms' id='ms31Dht_418'>Ms 31Dht_418</a><a class='ref msdiv' id='msdiv332'>Msdiv 332</a>Iddhipādena ye dhammā sampayuttā, tehi dhammehi ye dhammā sampayuttā … te dhammā dvīhi khandhehi sampayuttā; ekenāyatanena ekāya dhātuyā kehici sampayuttā.</p>
<p><a class='ref sc' id='sc15'>SC 15</a><a class='ref ms' id='ms31Dht_419'>Ms 31Dht_419</a><a class='ref msdiv' id='msdiv333'>Msdiv 333</a>Jhānena ye dhammā sampayuttā, tehi dhammehi ye dhammā sampayuttā … te dhammā dvīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='ref sc' id='sc16'>SC 16</a><a class='ref ms' id='ms31Dht_420'>Ms 31Dht_420</a><a class='ref msdiv' id='msdiv334'>Msdiv 334</a>Appamaññāya ye dhammā … pañcahi indriyehi ye dhammā … pañcahi balehi ye dhammā … sattahi bojjhaṅgehi ye dhammā … ariyena aṭṭhaṅgikena maggena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='ref sc' id='sc17'>SC 17</a><a class='ref ms' id='ms31Dht_421'>Ms 31Dht_421</a><a class='ref msdiv' id='msdiv335'>Msdiv 335</a>Phassena ye dhammā … cetanāya ye dhammā … manasikārena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena sattahi dhātūhi sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='ref sc' id='sc18'>SC 18</a><a class='pts' id='pts70'></a><a class='ref ms' id='ms31Dht_422'>Ms 31Dht_422</a><a class='ref msdiv' id='msdiv336'>Msdiv 336</a>Vedanāya ye dhammā … saññāya ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena sattahi dhātūhi sampayuttā; ekenāyatanena ekāya dhātuyā kehici sampayuttā.</p>
<p><a class='ref sc' id='sc19'>SC 19</a><a class='ref ms' id='ms31Dht_423'>Ms 31Dht_423</a><a class='ref msdiv' id='msdiv337'>Msdiv 337</a>Cittena ye dhammā sampayuttā, tehi dhammehi ye dhammā sampayuttā … te dhammā tīhi khandhehi sampayuttā; ekenāyatanena ekāya dhātuyā kehici sampayuttā.</p>
<p><a class='ref sc' id='sc20'>SC 20</a><a class='ref ms' id='ms31Dht_424'>Ms 31Dht_424</a><a class='ref msdiv' id='msdiv338'>Msdiv 338</a>Adhimokkhena ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena dvīhi dhātūhi sampayuttā; ekena khandhena ekenāyatanena ekāya dhātuyā kehici sampayuttā.</p>
<h2>2.9.1. Tika</h2>
<p><a class='ref sc' id='sc21'>SC 21</a><a class='ref ms' id='ms31Dht_425'>Ms 31Dht_425</a><a class='ref msdiv' id='msdiv339'>Msdiv 339</a>Sukhāya vedanāya sampayuttehi dhammehi ye dhammā … dukkhāya vedanāya sampayuttehi dhammehi ye dhammā … adukkhamasukhāya vedanāya sampayuttehi dhammehi ye dhammā sampayuttā, tehi dhammehi ye dhammā sampayuttā … te dhammā ekena khandhena sampayuttā; ekenāyatanena ekāya dhātuyā kehici sampayuttā. (2)</p>
<p><a class='ref sc' id='sc22'>SC 22</a><a class='ref ms' id='ms31Dht_426'>Ms 31Dht_426</a><a class='ref msdiv' id='msdiv340'>Msdiv 340</a>Savitakkasavicārehi dhammehi ye dhammā … avitakkavicāramattehi dhammehi ye dhammā … pītisahagatehi dhammehi ye dhammā sampayuttā, tehi dhammehi ye dhammā sampayuttā … te dhammā ekena khandhena ekenāyatanena ekāya dhātuyā kehici sampayuttā. (6)</p>
<p><a class='ref sc' id='sc23'>SC 23</a><a class='ref ms' id='ms31Dht_427'>Ms 31Dht_427</a><a class='ref msdiv' id='msdiv341'>Msdiv 341</a>Sukhasahagatehi dhammehi ye dhammā … upekkhāsahagatehi dhammehi ye dhammā sampayuttā, tehi dhammehi ye dhammā sampayuttā … te dhammā ekena khandhena sampayuttā; ekenāyatanena ekāya dhātuyā kehici sampayuttā. (7)</p>
<h2>2.9.2. Duka</h2>
<h3>2.9.2.1. Hetugocchaka</h3>
<p><a class='ref sc' id='sc24'>SC 24</a><a class='ref ms' id='ms31Dht_428'>Ms 31Dht_428</a><a class='ref msdiv' id='msdiv342'>Msdiv 342</a>Hetūhi dhammehi ye dhammā … hetūhi ceva sahetukehi ca dhammehi ye dhammā … hetūhi ceva hetusampayuttehi ca dhammehi ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='ref sc' id='sc25'>SC 25</a><a class='pts' id='pts71'></a><a class='ref ms' id='ms31Dht_429'>Ms 31Dht_429</a><a class='ref msdiv' id='msdiv343'>Msdiv 343</a>Sahetukehi ceva na ca hetūhi dhammehi ye dhammā … hetusampayuttehi ceva na ca hetūhi dhammehi ye dhammā … na hetusahetukehi dhammehi ye dhammā sampayuttā, tehi dhammehi ye dhammā sampayuttā … te dhammā ekena khandhena ekenāyatanena ekāya dhātuyā kehici sampayuttā.</p>
<h3>2.9.2.3. Āsavagocchaka</h3>
<p><a class='ref sc' id='sc26'>SC 26</a><a class='ref ms' id='ms31Dht_430'>Ms 31Dht_430</a><a class='ref msdiv' id='msdiv344'>Msdiv 344</a>Āsavehi dhammehi ye dhammā … āsavehi ceva sāsavehi ca dhammehi ye dhammā … āsavehi ceva āsavasampayuttehi ca dhammehi ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='ref sc' id='sc27'>SC 27</a><a class='ref ms' id='ms31Dht_431'>Ms 31Dht_431</a><a class='ref msdiv' id='msdiv345'>Msdiv 345</a>Āsavasampayuttehi ceva no ca āsavehi dhammehi ye dhammā sampayuttā, tehi dhammehi ye dhammā sampayuttā … te dhammā ekena khandhena ekenāyatanena ekāya dhātuyā kehici sampayuttā.</p>
<h3>2.9.2.4–9. Saṃyojanagocchakādi</h3>
<p><a class='ref sc' id='sc28'>SC 28</a><a class='ref ms' id='ms31Dht_432'>Ms 31Dht_432</a><a class='ref msdiv' id='msdiv346'>Msdiv 346</a>Saṃyojanehi … ganthehi … oghehi … yogehi … nīvaraṇehi … parāmāsehi dhammehi ye dhammā … parāmāsehi ceva parāmaṭṭhehi ca dhammehi ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='ref sc' id='sc29'>SC 29</a><a class='ref ms' id='ms31Dht_433'>Ms 31Dht_433</a><a class='ref msdiv' id='msdiv347'>Msdiv 347</a>Parāmāsasampayuttehi dhammehi ye dhammā sampayuttā, tehi dhammehi ye dhammā sampayuttā … te dhammā ekena khandhena ekenāyatanena ekāya dhātuyā kehici sampayuttā.</p>
<h3>2.9.2.10. Mahantaraduka</h3>
<p><a class='ref sc' id='sc30'>SC 30</a><a class='ref ms' id='ms31Dht_434'>Ms 31Dht_434</a><a class='ref msdiv' id='msdiv348'>Msdiv 348</a>Cittehi dhammehi ye dhammā sampayuttā, tehi dhammehi ye dhammā sampayuttā … te dhammā tīhi khandhehi sampayuttā; ekenāyatanena ekāya dhātuyā kehici sampayuttā.</p>
<p><a class='ref sc' id='sc31'>SC 31</a><a class='pts' id='pts72'></a><a class='ref ms' id='ms31Dht_435'>Ms 31Dht_435</a><a class='ref msdiv' id='msdiv349'>Msdiv 349</a>Cetasikehi dhammehi ye dhammā … cittasampayuttehi dhammehi ye dhammā … cittasaṃsaṭṭhehi dhammehi ye dhammā … cittasaṃsaṭṭhasamuṭṭhānehi dhammehi ye dhammā … cittasaṃsaṭṭhasamuṭṭhānasahabhūhi dhammehi ye dhammā … cittasaṃsaṭṭhasamuṭṭhānānuparivattīhi dhammehi ye dhammā sampayuttā, tehi dhammehi ye dhammā sampayuttā … te dhammā ekena khandhena ekenāyatanena sattahi dhātūhi sampayuttā.</p>
<h3>2.9.2.11–13. Upādānagocchakādi</h3>
<p><a class='ref sc' id='sc32'>SC 32</a><a class='ref ms' id='ms31Dht_436'>Ms 31Dht_436</a><a class='ref msdiv' id='msdiv350'>Msdiv 350</a>Upādānehi dhammehi ye dhammā … kilesehi dhammehi ye dhammā … kilesehi ceva saṃkilesikehi ca dhammehi ye dhammā … kilesehi ceva saṃkiliṭṭhehi ca dhammehi ye dhammā … kilesehi ceva kilesasampayuttehi ca dhammehi ye dhammā sampayuttā, tehi dhammehi ye dhammā sampayuttā … te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.</p>
<p><a class='ref sc' id='sc33'>SC 33</a><a class='ref ms' id='ms31Dht_437'>Ms 31Dht_437</a><a class='ref msdiv' id='msdiv351'>Msdiv 351</a>Saṃkiliṭṭhehi ceva no ca kilesehi dhammehi ye dhammā … kilesasampayuttehi ceva no ca kilesehi dhammehi ye dhammā … savitakkehi dhammehi ye dhammā … savicārehi dhammehi ye dhammā … sappītikehi dhammehi ye dhammā … pītisahagatehi dhammehi ye dhammā sampayuttā, tehi dhammehi ye dhammā sampayuttā … te dhammā ekena khandhena ekenāyatanena ekāya dhātuyā kehici sampayuttā.</p>
<p><a class='ref sc' id='sc34'>SC 34</a><a class='ref ms' id='ms31Dht_438'>Ms 31Dht_438</a><a class='ref msdiv' id='msdiv352'>Msdiv 352</a>Sukhasahagatehi dhammehi ye dhammā … upekkhāsahagatehi dhammehi ye dhammā sampayuttā, tehi dhammehi ye dhammā sampayuttā, te dhammā katihi khandhehi katihāyatanehi katihi dhātūhi sampayuttā? Te dhammā ekena khandhena sampayuttā; ekenāyatanena ekāya dhātuyā kehici sampayuttā.</p>
<blockquote class='gatha'>
<div class='var' title=' etthantare gāthā potthakesu (syā1-3,pā1) '>
<p><a class='ref sc' id='sc35'>SC 35</a><a class='ref ms' id='ms31Dht_439'>Ms 31Dht_439</a>Arūpakkhandhā cattāro,<br>
manāyatanameva ca;<br>
Viññāṇadhātuyo satta,<br>
dve saccā cuddasindriyā.</p>
<p><a class='ref sc' id='sc36'>SC 36</a><a class='ref ms' id='ms31Dht_440'>Ms 31Dht_440</a>Paccaye dvādasa padā,<br>
tato upari soḷasa;<br>
Tikesu aṭṭha gocchake,<br>
tecattālīsameva ca.</p>
<p><a class='ref sc' id='sc37'>SC 37</a><a class='ref ms' id='ms31Dht_441'>Ms 31Dht_441</a>Mahantaraduke satta,<br>
padā piṭṭhi dukesu cha;<br>
Navamassa padassete,<br>
niddese saṅgahaṃ gatāti. [120]</p>
</div>
</blockquote>
<p class='endsection'><a class='ref sc' id='sc38'>SC 38</a><a class='ref ms' id='ms31Dht_442'>Ms 31Dht_442</a>Sampayuttena sampayuttapadaniddeso navamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
