<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='dt2.7' lang='pli'>
<header>
<ul>
<li class='division'>Dhātukathā</li>
<li>2 Niddesa</li>
</ul>
<h1>2.7. Sattamanaya Sampayuttenavippayuttapadaniddesa</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 63</a><a class='ref ms' id='ms31Dht_387' href='#ms31Dht_387'>Ms 31Dht_387</a><a class='ref msdiv' id='msdiv306' href='#msdiv306'>Msdiv 306</a>Vedanākkhandhena ye dhammā … saññākkhandhena ye dhammā … saṅkhārakkhandhena ye dhammā … viññāṇakkhandhena ye dhammā … manāyatanena ye dhammā sampayuttā, tehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi vippayuttā? Te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms31Dht_388' href='#ms31Dht_388'>Ms 31Dht_388</a><a class='ref msdiv' id='msdiv307' href='#msdiv307'>Msdiv 307</a>Cakkhuviññāṇadhātuyā ye dhammā … pe … manodhātuyā ye dhammā … manoviññāṇadhātuyā ye dhammā sampayuttā, tehi dhammehi ye dhammā vippayuttā … te dhammā na kehici khandhehi na kehici āyatanehi ekāya dhātuyā vippayuttā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms31Dht_389' href='#ms31Dht_389'>Ms 31Dht_389</a><a class='ref msdiv' id='msdiv308' href='#msdiv308'>Msdiv 308</a>Manindriyena ye dhammā sampayuttā, tehi dhammehi ye dhammā vippayuttā … te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms31Dht_390' href='#ms31Dht_390'>Ms 31Dht_390</a><a class='ref msdiv' id='msdiv309' href='#msdiv309'>Msdiv 309</a>Upekkhindriyena ye dhammā sampayuttā, tehi dhammehi ye dhammā vippayuttā … te dhammā na kehici khandhehi na kehici āyatanehi pañcahi dhātūhi vippayuttā.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 64</a><a class='ref ms' id='ms31Dht_391' href='#ms31Dht_391'>Ms 31Dht_391</a><a class='ref msdiv' id='msdiv310' href='#msdiv310'>Msdiv 310</a>Saṅkhārapaccayā viññāṇena ye dhammā … saḷāyatanapaccayā phassena ye dhammā … phassapaccayā vedanāya ye dhammā … phassena ye dhammā … vedanāya ye dhammā … saññāya ye dhammā … cetanāya ye dhammā … cittena ye dhammā … manasikārena ye dhammā sampayuttā, tehi dhammehi ye dhammā vippayuttā … te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms31Dht_392' href='#ms31Dht_392'>Ms 31Dht_392</a><a class='ref msdiv' id='msdiv311' href='#msdiv311'>Msdiv 311</a>Adhimokkhena ye dhammā sampayuttā, tehi dhammehi ye dhammā vippayuttā … te dhammā na kehici khandhehi na kehici āyatanehi ekāya dhātuyā vippayuttā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms31Dht_393' href='#ms31Dht_393'>Ms 31Dht_393</a><a class='ref msdiv' id='msdiv312' href='#msdiv312'>Msdiv 312</a>Adukkhamasukhāya vedanāya sampayuttehi dhammehi ye dhammā … upekkhāsahagatehi dhammehi ye dhammā sampayuttā, tehi dhammehi ye dhammā vippayuttā … te dhammā na kehici khandhehi na kehici āyatanehi pañcahi dhātūhi vippayuttā.</p>
<p><a class='ref sc' id='sc8' href='#sc8'>SC 8</a><a class='ref ms' id='ms31Dht_394' href='#ms31Dht_394'>Ms 31Dht_394</a><a class='ref msdiv' id='msdiv313' href='#msdiv313'>Msdiv 313</a>Savitakkasavicārehi dhammehi ye dhammā sampayuttā, tehi dhammehi ye dhammā vippayuttā … te dhammā na kehici khandhehi na kehici āyatanehi ekāya dhātuyā vippayuttā.</p>
<p><a class='ref sc' id='sc9' href='#sc9'>SC 9</a><a class='ref ms' id='ms31Dht_395' href='#ms31Dht_395'>Ms 31Dht_395</a><a class='ref msdiv' id='msdiv314' href='#msdiv314'>Msdiv 314</a>Cittehi dhammehi ye dhammā … cetasikehi dhammehi ye dhammā … cittasampayuttehi dhammehi ye dhammā … cittasaṃsaṭṭhehi dhammehi ye dhammā … cittasaṃsaṭṭhasamuṭṭhānehi dhammehi ye dhammā … cittasaṃsaṭṭhasamuṭṭhānasahabhūhi dhammehi ye dhammā … cittasaṃsaṭṭhasamuṭṭhānānuparivattīhi dhammehi ye dhammā sampayuttā, tehi dhammehi ye dhammā vippayuttā … te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.</p>
<p><a class='ref sc' id='sc10' href='#sc10'>SC 10</a><a class='ref ms' id='ms31Dht_396' href='#ms31Dht_396'>Ms 31Dht_396</a><a class='ref msdiv' id='msdiv315' href='#msdiv315'>Msdiv 315</a>Savitakkehi dhammehi ye dhammā … savicārehi dhammehi ye dhammā sampayuttā, tehi dhammehi ye dhammā vippayuttā … te dhammā na kehici khandhehi na kehici āyatanehi ekāya dhātuyā vippayuttā.</p>
<p><a class='ref sc' id='sc11' href='#sc11'>SC 11</a><a class='ref ms' id='ms31Dht_397' href='#ms31Dht_397'>Ms 31Dht_397</a><a class='ref msdiv' id='msdiv316' href='#msdiv316'>Msdiv 316</a>Upekkhāsahagatehi dhammehi ye dhammā sampayuttā, tehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi vippayuttā? Te dhammā na kehici khandhehi na kehici āyatanehi pañcahi dhātūhi vippayuttā.</p>
<blockquote class='gatha'>
<p><a class='ref sc' id='sc12' href='#sc12'>SC 12</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 65</a><a class='ref ms' id='ms31Dht_398' href='#ms31Dht_398'>Ms 31Dht_398</a>Khandhā caturo āyatanañca mekaṃ,<br>
Dhātūsu satta dvepi ca indriyato;<br>
Tayo paṭicca tathariva phassapañcamā,<br>
Adhimuccanā manasi tikesu tīṇi;<br>
Sattantarā dve ca manena yuttā,<br>
Vitakkavicāraṇā upekkhakāya cāti. [37]</p>
</blockquote>
<p class='endsection'><a class='ref sc' id='sc13' href='#sc13'>SC 13</a><a class='ref ms' id='ms31Dht_399' href='#ms31Dht_399'>Ms 31Dht_399</a>Sampayuttena vippayuttapadaniddeso sattamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
