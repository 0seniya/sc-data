<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='dt2.2' lang='pli'>
<header>
<ul>
<li class='division'>Dhātukathā</li>
<li>2 Niddesa</li>
</ul>
<h1>2.2. Dutiyanaya Saṅgahitenaasaṅgahitapadaniddesa</h1>
</header>
<p><a class='ref sc' id='sc1'>SC 1</a><a class='pts' id='pts34'></a><a class='ref ms' id='ms31Dht_218'>Ms 31Dht_218</a><a class='ref msdiv' id='msdiv171'>Msdiv 171</a>Cakkhāyatanena ye dhammā … phoṭṭhabbāyatanena ye dhammā … cakkhudhātuyā ye dhammā … phoṭṭhabbadhātuyā ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi asaṅgahitā? Te dhammā catūhi khandhehi dvīhāyatanehi aṭṭhahi dhātūhi asaṅgahitā.</p>
<p><a class='ref sc' id='sc2'>SC 2</a><a class='ref ms' id='ms31Dht_219'>Ms 31Dht_219</a><a class='ref msdiv' id='msdiv172'>Msdiv 172</a>Cakkhuviññāṇadhātuyā ye dhammā … sotaviññāṇadhātuyā ye dhammā … ghānaviññāṇadhātuyā ye dhammā … jivhāviññāṇadhātuyā ye dhammā … kāyaviññāṇadhātuyā ye dhammā … manodhātuyā ye dhammā … manoviññāṇadhātuyā ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā … pe … te dhammā catūhi khandhehi ekādasahāyatanehi dvādasahi dhātūhi asaṅgahitā.</p>
<p><a class='ref sc' id='sc3'>SC 3</a><a class='ref ms' id='ms31Dht_220'>Ms 31Dht_220</a><a class='ref msdiv' id='msdiv173'>Msdiv 173</a>Cakkhundriyena ye dhammā … sotindriyena ye dhammā … ghānindriyena ye dhammā … jivhindriyena ye dhammā … kāyindriyena ye dhammā … itthindriyena ye dhammā … purisindriyena ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā … pe … te dhammā catūhi khandhehi dvīhāyatanehi aṭṭhahi dhātūhi asaṅgahitā.</p>
<p><a class='ref sc' id='sc4'>SC 4</a><a class='pts' id='pts35'></a><a class='ref ms' id='ms31Dht_221'>Ms 31Dht_221</a><a class='ref msdiv' id='msdiv174'>Msdiv 174</a>Asaññābhavena ye dhammā … ekavokārabhavena ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā … pe … te dhammā catūhi khandhehi tīhāyatanehi navahi dhātūhi asaṅgahitā.</p>
<p><a class='ref sc' id='sc5'>SC 5</a><a class='ref ms' id='ms31Dht_222'>Ms 31Dht_222</a><a class='ref msdiv' id='msdiv175'>Msdiv 175</a>Paridevena ye dhammā … sanidassanasappaṭighehi dhammehi ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā … pe … te dhammā catūhi khandhehi dvīhāyatanehi aṭṭhahi dhātūhi asaṅgahitā.</p>
<p><a class='ref sc' id='sc6'>SC 6</a><a class='ref ms' id='ms31Dht_223'>Ms 31Dht_223</a><a class='ref msdiv' id='msdiv176'>Msdiv 176</a>Anidassanasappaṭighehi dhammehi ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā … pe … te dhammā catūhi khandhehi dasahāyatanehi soḷasahi dhātūhi asaṅgahitā.</p>
<p><a class='ref sc' id='sc7'>SC 7</a><a class='ref ms' id='ms31Dht_224'>Ms 31Dht_224</a><a class='ref msdiv' id='msdiv177'>Msdiv 177</a>Sanidassanehi dhammehi ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā … pe … te dhammā catūhi khandhehi dvīhāyatanehi aṭṭhahi dhātūhi asaṅgahitā.</p>
<p><a class='ref sc' id='sc8'>SC 8</a><a class='ref ms' id='ms31Dht_225'>Ms 31Dht_225</a><a class='ref msdiv' id='msdiv178'>Msdiv 178</a>Sappaṭighehi dhammehi ye dhammā … upādādhammehi ye dhammā khandhasaṅgahena saṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi asaṅgahitā? Te dhammā catūhi khandhehi ekādasahāyatanehi sattarasahi dhātūhi asaṅgahitā.</p>
<blockquote class='gatha'>
<p><a class='ref sc' id='sc9'>SC 9</a><a class='ref ms' id='ms31Dht_226'>Ms 31Dht_226</a>Dasāyatanā sattarasa dhātuyo,<br>
Sattindriyā <span class='var' id='note5' title='asaññibhavo (si)'>asaññābhavo</span> ekavokārabhavo;<br>
Paridevo sanidassanasappaṭighaṃ,<br>
Anidassanaṃ <span class='var' id='note6' title='punareva (s1-3, pts1)'>punadeva</span> sappaṭighaṃ upādāti. [42]</p>
</blockquote>
<p class='endsection'><a class='ref sc' id='sc10'>SC 10</a><a class='ref ms' id='ms31Dht_227'>Ms 31Dht_227</a>Saṅgahitena asaṅgahitapadaniddeso dutiyo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
