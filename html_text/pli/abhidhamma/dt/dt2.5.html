<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='dt2.5' lang='pli'>
<header>
<ul>
<li class='division'>Dhātukathā</li>
<li>2 Niddesa</li>
</ul>
<h1>2.5. Pañcamanaya Asaṅgahitenaasaṅgahitapadaniddesa</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli41' href='#pts-vp-pli41'>PTS vp Pali 41</a><a class='ref ms' id='ms31Dht_250' href='#ms31Dht_250'>Ms 31Dht_250</a><a class='ref msdiv' id='msdiv193' href='#msdiv193'>Msdiv 193</a>Rūpakkhandhena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi asaṅgahitā? Te dhammā ekena khandhena ekenāyatanena sattahi dhātūhi asaṅgahitā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms31Dht_251' href='#ms31Dht_251'>Ms 31Dht_251</a><a class='ref msdiv' id='msdiv194' href='#msdiv194'>Msdiv 194</a>Vedanākkhandhena ye dhammā … saññākkhandhena ye dhammā … saṅkhārakkhandhena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā dvīhi khandhehi ekādasahāyatanehi sattarasahi dhātūhi asaṅgahitā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms31Dht_252' href='#ms31Dht_252'>Ms 31Dht_252</a><a class='ref msdiv' id='msdiv195' href='#msdiv195'>Msdiv 195</a>Viññāṇakkhandhena ye dhammā … manāyatanena ye dhammā … cakkhuviññāṇadhātuyā ye dhammā … pe … manodhātuyā ye dhammā … manoviññāṇadhātuyā ye dhammā … manindriyena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā catūhi khandhehi ekādasahāyatanehi ekādasahi dhātūhi asaṅgahitā.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli42' href='#pts-vp-pli42'>PTS vp Pali 42</a><a class='ref ms' id='ms31Dht_253' href='#ms31Dht_253'>Ms 31Dht_253</a><a class='ref msdiv' id='msdiv196' href='#msdiv196'>Msdiv 196</a>Cakkhāyatanena ye dhammā … pe … phoṭṭhabbāyatanena ye dhammā … cakkhudhātuyā ye dhammā … pe … phoṭṭhabbadhātuyā ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā catūhi khandhehi dvīhāyatanehi aṭṭhahi dhātūhi asaṅgahitā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms31Dht_254' href='#ms31Dht_254'>Ms 31Dht_254</a><a class='ref msdiv' id='msdiv197' href='#msdiv197'>Msdiv 197</a>Dhammāyatanena ye dhammā … dhammadhātuyā ye dhammā … itthindriyena ye dhammā … purisindriyena ye dhammā … jīvitindriyena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā ekena khandhena ekenāyatanena sattahi dhātūhi asaṅgahitā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms31Dht_255' href='#ms31Dht_255'>Ms 31Dht_255</a><a class='ref msdiv' id='msdiv198' href='#msdiv198'>Msdiv 198</a>Samudayasaccena ye dhammā … maggasaccena ye dhammā … nirodhasaccena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā dvīhi khandhehi ekādasahāyatanehi sattarasahi dhātūhi asaṅgahitā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms31Dht_256' href='#ms31Dht_256'>Ms 31Dht_256</a><a class='ref msdiv' id='msdiv199' href='#msdiv199'>Msdiv 199</a>Cakkhundriyena ye dhammā … pe … kāyindriyena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā catūhi khandhehi dvīhāyatanehi aṭṭhahi dhātūhi asaṅgahitā.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli43' href='#pts-vp-pli43'>PTS vp Pali 43</a><a class='ref ms' id='ms31Dht_257' href='#ms31Dht_257'>Ms 31Dht_257</a><a class='ref msdiv' id='msdiv200' href='#msdiv200'>Msdiv 200</a>Sukhindriyena ye dhammā … dukkhindriyena ye dhammā … somanassindriyena ye dhammā … domanassindriyena ye dhammā … upekkhindriyena ye dhammā … saddhindriyena ye dhammā … vīriyindriyena ye dhammā … satindriyena ye dhammā … samādhindriyena ye dhammā … paññindriyena ye dhammā … anaññātaññassāmītindriyena ye dhammā … aññindriyena ye dhammā … aññātāvindriyena ye dhammā … avijjāya ye dhammā … avijjāpaccayā saṅkhārena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā dvīhi khandhehi ekādasahāyatanehi sattarasahi dhātūhi asaṅgahitā.</p>
<p><a class='ref sc' id='sc9' href='#sc9'>SC 9</a><a class='ref ms' id='ms31Dht_258' href='#ms31Dht_258'>Ms 31Dht_258</a><a class='ref msdiv' id='msdiv201' href='#msdiv201'>Msdiv 201</a>Saṅkhārapaccayā viññāṇena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā catūhi khandhehi ekādasahāyatanehi ekādasahi dhātūhi asaṅgahitā.</p>
<p><a class='ref sc' id='sc10' href='#sc10'>SC 10</a><a class='ref ms' id='ms31Dht_259' href='#ms31Dht_259'>Ms 31Dht_259</a><a class='ref msdiv' id='msdiv202' href='#msdiv202'>Msdiv 202</a>Viññāṇapaccayā nāmarūpena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā ekena khandhena ekenāyatanena sattahi dhātūhi asaṅgahitā.</p>
<p><a class='ref sc' id='sc11' href='#sc11'>SC 11</a><a class='ref ms' id='ms31Dht_260' href='#ms31Dht_260'>Ms 31Dht_260</a><a class='ref msdiv' id='msdiv203' href='#msdiv203'>Msdiv 203</a>Nāmarūpapaccayā saḷāyatanena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā tīhi khandhehi ekenāyatanena ekāya dhātuyā asaṅgahitā.</p>
<p><a class='ref sc' id='sc12' href='#sc12'>SC 12</a><a class='ref ms' id='ms31Dht_261' href='#ms31Dht_261'>Ms 31Dht_261</a><a class='ref msdiv' id='msdiv204' href='#msdiv204'>Msdiv 204</a>Saḷāyatanapaccayā phassena ye dhammā … phassapaccayā vedanāya ye dhammā … vedanāpaccayā taṇhāya ye dhammā … taṇhāpaccayā upādānena ye dhammā … kammabhavena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā dvīhi khandhehi ekādasahāyatanehi sattarasahi dhātūhi asaṅgahitā.</p>
<p><a class='ref sc' id='sc13' href='#sc13'>SC 13</a><a class='ref ms' id='ms31Dht_262' href='#ms31Dht_262'>Ms 31Dht_262</a><a class='ref msdiv' id='msdiv205' href='#msdiv205'>Msdiv 205</a>Arūpabhavena ye dhammā … nevasaññānāsaññābhavena ye dhammā … catuvokārabhavena ye dhammā … iddhipādena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā ekena khandhena dasahāyatanehi dasahi dhātūhi asaṅgahitā.</p>
<p><a class='ref sc' id='sc14' href='#sc14'>SC 14</a><a class='ref pts-vp-pli' id='pts-vp-pli44' href='#pts-vp-pli44'>PTS vp Pali 44</a><a class='ref ms' id='ms31Dht_263' href='#ms31Dht_263'>Ms 31Dht_263</a><a class='ref msdiv' id='msdiv206' href='#msdiv206'>Msdiv 206</a><span class='var' id='note15' title='asaññibhavena (si) | asaññabhavena (pts1)'>Asaññābhavena</span> ye dhammā … ekavokārabhavena ye dhammā … jātiyā ye dhammā … jarāya ye dhammā … maraṇena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā ekena khandhena ekenāyatanena sattahi dhātūhi asaṅgahitā.</p>
<p><a class='ref sc' id='sc15' href='#sc15'>SC 15</a><a class='ref ms' id='ms31Dht_264' href='#ms31Dht_264'>Ms 31Dht_264</a><a class='ref msdiv' id='msdiv207' href='#msdiv207'>Msdiv 207</a>Paridevena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā catūhi khandhehi dvīhāyatanehi aṭṭhahi dhātūhi asaṅgahitā.</p>
<p><a class='ref sc' id='sc16' href='#sc16'>SC 16</a><a class='ref ms' id='ms31Dht_265' href='#ms31Dht_265'>Ms 31Dht_265</a><a class='ref msdiv' id='msdiv208' href='#msdiv208'>Msdiv 208</a>Sokena ye dhammā … dukkhena ye dhammā … domanassena ye dhammā … upāyāsena ye dhammā … satipaṭṭhānena ye dhammā … sammappadhānena ye dhammā … jhānena ye dhammā … appamaññāya ye dhammā … pañcahi indriyehi ye dhammā … pañcahi balehi ye dhammā … sattahi bojjhaṅgehi ye dhammā … ariyena aṭṭhaṅgikena maggena ye dhammā … phassena ye dhammā … vedanāya ye dhammā … saññāya ye dhammā … cetanāya ye dhammā … adhimokkhena ye dhammā … manasikārena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā dvīhi khandhehi ekādasahāyatanehi sattarasahi dhātūhi asaṅgahitā.</p>
<p><a class='ref sc' id='sc17' href='#sc17'>SC 17</a><a class='ref ms' id='ms31Dht_266' href='#ms31Dht_266'>Ms 31Dht_266</a><a class='ref msdiv' id='msdiv209' href='#msdiv209'>Msdiv 209</a>Cittena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā catūhi khandhehi ekādasahāyatanehi ekādasahi dhātūhi asaṅgahitā.</p>
<h2>2.5.1. Tika</h2>
<p><a class='ref sc' id='sc18' href='#sc18'>SC 18</a><a class='ref ms' id='ms31Dht_267' href='#ms31Dht_267'>Ms 31Dht_267</a><a class='ref msdiv' id='msdiv210' href='#msdiv210'>Msdiv 210</a>Kusalehi dhammehi ye dhammā … akusalehi dhammehi ye dhammā …. (1)</p>
<p><a class='ref sc' id='sc19' href='#sc19'>SC 19</a><a class='ref ms' id='ms31Dht_268' href='#ms31Dht_268'>Ms 31Dht_268</a>Sukhāya vedanāya sampayuttehi dhammehi ye dhammā … dukkhāya vedanāya sampayuttehi dhammehi ye dhammā … adukkhamasukhāya vedanāya sampayuttehi dhammehi ye dhammā …. (2)</p>
<p><a class='ref sc' id='sc20' href='#sc20'>SC 20</a><a class='ref ms' id='ms31Dht_269' href='#ms31Dht_269'>Ms 31Dht_269</a>Vipākehi dhammehi ye dhammā … vipākadhammadhammehi ye dhammā …. (3)</p>
<p><a class='ref sc' id='sc21' href='#sc21'>SC 21</a><a class='ref ms' id='ms31Dht_270' href='#ms31Dht_270'>Ms 31Dht_270</a>Anupādinnaanupādāniyehi dhammehi ye dhammā …. (4)</p>
<p><a class='ref sc' id='sc22' href='#sc22'>SC 22</a><a class='ref pts-vp-pli' id='pts-vp-pli45' href='#pts-vp-pli45'>PTS vp Pali 45</a><a class='ref ms' id='ms31Dht_271' href='#ms31Dht_271'>Ms 31Dht_271</a>Saṃkiliṭṭhasaṃkilesikehi dhammehi ye dhammā … asaṃkiliṭṭhaasaṃkilesikehi dhammehi ye dhammā …. (5)</p>
<p><a class='ref sc' id='sc23' href='#sc23'>SC 23</a><a class='ref ms' id='ms31Dht_272' href='#ms31Dht_272'>Ms 31Dht_272</a>Savitakkasavicārehi dhammehi ye dhammā … avitakkavicāramattehi dhammehi ye dhammā …. (6)</p>
<p><a class='ref sc' id='sc24' href='#sc24'>SC 24</a><a class='ref ms' id='ms31Dht_273' href='#ms31Dht_273'>Ms 31Dht_273</a>Pītisahagatehi dhammehi ye dhammā … sukhasahagatehi dhammehi ye dhammā … upekkhāsahagatehi dhammehi ye dhammā …. (7)</p>
<p><a class='ref sc' id='sc25' href='#sc25'>SC 25</a><a class='ref ms' id='ms31Dht_274' href='#ms31Dht_274'>Ms 31Dht_274</a>Dassanena pahātabbehi dhammehi ye dhammā … bhāvanāya pahātabbehi dhammehi ye dhammā …. (8)</p>
<p><a class='ref sc' id='sc26' href='#sc26'>SC 26</a><a class='ref ms' id='ms31Dht_275' href='#ms31Dht_275'>Ms 31Dht_275</a>Dassanena pahātabbahetukehi dhammehi ye dhammā … bhāvanāya pahātabbahetukehi dhammehi ye dhammā …. (9)</p>
<p><a class='ref sc' id='sc27' href='#sc27'>SC 27</a><a class='ref ms' id='ms31Dht_276' href='#ms31Dht_276'>Ms 31Dht_276</a>Ācayagāmīhi dhammehi ye dhammā … apacayagāmīhi dhammehi ye dhammā …. (10)</p>
<p><a class='ref sc' id='sc28' href='#sc28'>SC 28</a><a class='ref ms' id='ms31Dht_277' href='#ms31Dht_277'>Ms 31Dht_277</a>Sekkhehi dhammehi ye dhammā … asekkhehi dhammehi ye dhammā …. (11)</p>
<p><a class='ref sc' id='sc29' href='#sc29'>SC 29</a><a class='ref ms' id='ms31Dht_278' href='#ms31Dht_278'>Ms 31Dht_278</a>Mahaggatehi dhammehi ye dhammā … appamāṇehi dhammehi ye dhammā …. (12)</p>
<p><a class='ref sc' id='sc30' href='#sc30'>SC 30</a><a class='ref ms' id='ms31Dht_279' href='#ms31Dht_279'>Ms 31Dht_279</a>Parittārammaṇehi dhammehi ye dhammā … mahaggatārammaṇehi dhammehi ye dhammā … appamāṇārammaṇehi dhammehi ye dhammā …. (13)</p>
<p><a class='ref sc' id='sc31' href='#sc31'>SC 31</a><a class='ref ms' id='ms31Dht_280' href='#ms31Dht_280'>Ms 31Dht_280</a>Hīnehi dhammehi ye dhammā … paṇītehi dhammehi ye dhammā …. (14)</p>
<p><a class='ref sc' id='sc32' href='#sc32'>SC 32</a><a class='ref ms' id='ms31Dht_281' href='#ms31Dht_281'>Ms 31Dht_281</a>Micchattaniyatehi dhammehi ye dhammā … sammattaniyatehi dhammehi ye dhammā …. (15)</p>
<p><a class='ref sc' id='sc33' href='#sc33'>SC 33</a><a class='ref ms' id='ms31Dht_282' href='#ms31Dht_282'>Ms 31Dht_282</a>Maggārammaṇehi dhammehi ye dhammā … maggahetukehi dhammehi ye dhammā … maggādhipatīhi dhammehi ye dhammā …. (16–‍18)</p>
<p><a class='ref sc' id='sc34' href='#sc34'>SC 34</a><a class='ref ms' id='ms31Dht_283' href='#ms31Dht_283'>Ms 31Dht_283</a>Atītārammaṇehi dhammehi ye dhammā … anāgatārammaṇehi dhammehi ye dhammā … paccuppannārammaṇehi dhammehi ye dhammā …. (19–‍20)</p>
<p><a class='ref sc' id='sc35' href='#sc35'>SC 35</a><a class='ref ms' id='ms31Dht_284' href='#ms31Dht_284'>Ms 31Dht_284</a>Ajjhattārammaṇehi dhammehi ye dhammā … bahiddhārammaṇehi dhammehi ye dhammā … ajjhattabahiddhārammaṇehi dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā ekena khandhena dasahāyatanehi dasahi dhātūhi asaṅgahitā. (21)</p>
<p><a class='ref sc' id='sc36' href='#sc36'>SC 36</a><a class='ref ms' id='ms31Dht_285' href='#ms31Dht_285'>Ms 31Dht_285</a><a class='ref msdiv' id='msdiv211' href='#msdiv211'>Msdiv 211</a>Sanidassanasappaṭighehi dhammehi ye dhammā … anidassanasappaṭighehi dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā catūhi khandhehi dvīhāyatanehi aṭṭhahi dhātūhi asaṅgahitā. (22)</p>
<h2>2.5.2. Duka</h2>
<h3>2.5.2.1. Hetugocchaka</h3>
<p><a class='ref sc' id='sc37' href='#sc37'>SC 37</a><a class='ref pts-vp-pli' id='pts-vp-pli46' href='#pts-vp-pli46'>PTS vp Pali 46</a><a class='ref ms' id='ms31Dht_286' href='#ms31Dht_286'>Ms 31Dht_286</a><a class='ref msdiv' id='msdiv212' href='#msdiv212'>Msdiv 212</a>Hetūhi dhammehi ye dhammā … hetūhi ceva sahetukehi ca dhammehi ye dhammā … hetūhi ceva hetusampayuttehi ca dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā dvīhi khandhehi ekādasahāyatanehi sattarasahi dhātūhi asaṅgahitā.</p>
<p><a class='ref sc' id='sc38' href='#sc38'>SC 38</a><a class='ref ms' id='ms31Dht_287' href='#ms31Dht_287'>Ms 31Dht_287</a><a class='ref msdiv' id='msdiv213' href='#msdiv213'>Msdiv 213</a>Sahetukehi dhammehi ye dhammā … hetusampayuttehi dhammehi ye dhammā … sahetukehi ceva na ca hetūhi dhammehi ye dhammā … hetusampayuttehi ceva na ca hetūhi dhammehi ye dhammā … <span class='var' id='note16' title='na hetū sahetukehi (bj) | na hetūhi dhammehi sahetukehi (s1-3, mr)'>na hetusahetukehi</span> dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā ekena khandhena dasahāyatanehi dasahi dhātūhi asaṅgahitā.</p>
<h3>2.5.2.2. Cūḷantaraduka</h3>
<p><a class='ref sc' id='sc39' href='#sc39'>SC 39</a><a class='ref ms' id='ms31Dht_288' href='#ms31Dht_288'>Ms 31Dht_288</a><a class='ref msdiv' id='msdiv214' href='#msdiv214'>Msdiv 214</a>Appaccayehi dhammehi ye dhammā … asaṅkhatehi dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā dvīhi khandhehi ekādasahāyatanehi sattarasahi dhātūhi asaṅgahitā.</p>
<p><a class='ref sc' id='sc40' href='#sc40'>SC 40</a><a class='ref ms' id='ms31Dht_289' href='#ms31Dht_289'>Ms 31Dht_289</a><a class='ref msdiv' id='msdiv215' href='#msdiv215'>Msdiv 215</a>Sanidassanehi dhammehi ye dhammā … sappaṭighehi dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā catūhi khandhehi dvīhāyatanehi aṭṭhahi dhātūhi asaṅgahitā.</p>
<p><a class='ref sc' id='sc41' href='#sc41'>SC 41</a><a class='ref ms' id='ms31Dht_290' href='#ms31Dht_290'>Ms 31Dht_290</a><a class='ref msdiv' id='msdiv216' href='#msdiv216'>Msdiv 216</a>Rūpīhi dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā ekena khandhena ekenāyatanena sattahi dhātūhi asaṅgahitā.</p>
<p><a class='ref sc' id='sc42' href='#sc42'>SC 42</a><a class='ref pts-vp-pli' id='pts-vp-pli47' href='#pts-vp-pli47'>PTS vp Pali 47</a><a class='ref ms' id='ms31Dht_291' href='#ms31Dht_291'>Ms 31Dht_291</a><a class='ref msdiv' id='msdiv217' href='#msdiv217'>Msdiv 217</a>Arūpīhi dhammehi ye dhammā … lokuttarehi dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā ekena khandhena dasahāyatanehi dasahi dhātūhi asaṅgahitā.</p>
<h3>2.5.2.3. Āsavagocchaka</h3>
<p><a class='ref sc' id='sc43' href='#sc43'>SC 43</a><a class='ref ms' id='ms31Dht_292' href='#ms31Dht_292'>Ms 31Dht_292</a><a class='ref msdiv' id='msdiv218' href='#msdiv218'>Msdiv 218</a>Āsavehi dhammehi ye dhammā … āsavehi ceva sāsavehi ca dhammehi ye dhammā … āsavehi ceva āsavasampayuttehi ca dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā dvīhi khandhehi ekādasahāyatanehi sattarasahi dhātūhi asaṅgahitā.</p>
<p><a class='ref sc' id='sc44' href='#sc44'>SC 44</a><a class='ref ms' id='ms31Dht_293' href='#ms31Dht_293'>Ms 31Dht_293</a><a class='ref msdiv' id='msdiv219' href='#msdiv219'>Msdiv 219</a>Anāsavehi dhammehi ye dhammā … āsavasampayuttehi dhammehi ye dhammā … āsavasampayuttehi ceva no ca āsavehi dhammehi ye dhammā … āsavavippayuttehi anāsavehi dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā ekena khandhena dasahāyatanehi dasahi dhātūhi asaṅgahitā.</p>
<h3>2.5.2.4–10. Saṃyojanagocchakādi</h3>
<p><a class='ref sc' id='sc45' href='#sc45'>SC 45</a><a class='ref ms' id='ms31Dht_294' href='#ms31Dht_294'>Ms 31Dht_294</a><a class='ref msdiv' id='msdiv220' href='#msdiv220'>Msdiv 220</a>Saṃyojanehi dhammehi ye dhammā … ganthehi dhammehi ye dhammā … oghehi dhammehi ye dhammā … yogehi dhammehi ye dhammā … nīvaraṇehi dhammehi ye dhammā … parāmāsehi dhammehi ye dhammā … parāmāsehi ceva parāmaṭṭhehi ca dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā dvīhi khandhehi ekādasahāyatanehi sattarasahi dhātūhi asaṅgahitā.</p>
<p><a class='ref sc' id='sc46' href='#sc46'>SC 46</a><a class='ref pts-vp-pli' id='pts-vp-pli48' href='#pts-vp-pli48'>PTS vp Pali 48</a><a class='ref ms' id='ms31Dht_295' href='#ms31Dht_295'>Ms 31Dht_295</a><a class='ref msdiv' id='msdiv221' href='#msdiv221'>Msdiv 221</a>Aparāmaṭṭhehi dhammehi ye dhammā … parāmāsasampayuttehi dhammehi ye dhammā … parāmāsavippayuttehi aparāmaṭṭhehi dhammehi ye dhammā … sārammaṇehi dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā ekena khandhena dasahāyatanehi dasahi dhātūhi asaṅgahitā.</p>
<p><a class='ref sc' id='sc47' href='#sc47'>SC 47</a><a class='ref ms' id='ms31Dht_296' href='#ms31Dht_296'>Ms 31Dht_296</a><a class='ref msdiv' id='msdiv222' href='#msdiv222'>Msdiv 222</a>Anārammaṇehi dhammehi ye dhammā … no cittehi dhammehi ye dhammā … cittavippayuttehi dhammehi ye dhammā … cittavisaṃsaṭṭhehi dhammehi ye dhammā … cittasamuṭṭhānehi dhammehi ye dhammā … cittasahabhūhi dhammehi ye dhammā … cittānuparivattīhi dhammehi ye dhammā … bāhirehi dhammehi ye dhammā … <span class='var' id='note17' title='upādāhi dhammehi (bj) | upādānehi dhammehi (pts1)'>upādādhammehi</span> ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā ekena khandhena ekenāyatanena sattahi dhātūhi asaṅgahitā.</p>
<p><a class='ref sc' id='sc48' href='#sc48'>SC 48</a><a class='ref ms' id='ms31Dht_297' href='#ms31Dht_297'>Ms 31Dht_297</a><a class='ref msdiv' id='msdiv223' href='#msdiv223'>Msdiv 223</a>Cittehi dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā catūhi khandhehi ekādasahāyatanehi ekādasahi dhātūhi asaṅgahitā.</p>
<p><a class='ref sc' id='sc49' href='#sc49'>SC 49</a><a class='ref ms' id='ms31Dht_298' href='#ms31Dht_298'>Ms 31Dht_298</a><a class='ref msdiv' id='msdiv224' href='#msdiv224'>Msdiv 224</a>Cetasikehi dhammehi ye dhammā … cittasampayuttehi dhammehi ye dhammā … cittasaṃsaṭṭhehi dhammehi ye dhammā … cittasaṃsaṭṭhasamuṭṭhānehi dhammehi ye dhammā … cittasaṃsaṭṭhasamuṭṭhānasahabhūhi dhammehi ye dhammā … cittasaṃsaṭṭhasamuṭṭhānānuparivattīhi dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā dvīhi khandhehi ekādasahāyatanehi sattarasahi dhātūhi asaṅgahitā.</p>
<p><a class='ref sc' id='sc50' href='#sc50'>SC 50</a><a class='ref ms' id='ms31Dht_299' href='#ms31Dht_299'>Ms 31Dht_299</a><a class='ref msdiv' id='msdiv225' href='#msdiv225'>Msdiv 225</a>Ajjhattikehi dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā tehi dhammehi ye dhammā … pe … te dhammā tīhi khandhehi ekenāyatanena ekāya dhātuyā asaṅgahitā.</p>
<h3>2.5.2.11–13. Upādānagocchakādi</h3>
<p><a class='ref sc' id='sc51' href='#sc51'>SC 51</a><a class='ref pts-vp-pli' id='pts-vp-pli49' href='#pts-vp-pli49'>PTS vp Pali 49</a><a class='ref ms' id='ms31Dht_300' href='#ms31Dht_300'>Ms 31Dht_300</a><a class='ref msdiv' id='msdiv226' href='#msdiv226'>Msdiv 226</a>Upādānehi dhammehi ye dhammā … kilesehi dhammehi ye dhammā … kilesehi ceva saṃkilesikehi ca dhammehi ye dhammā … kilesehi ceva saṃkiliṭṭhehi ca dhammehi ye dhammā … kilesehi ceva kilesasampayuttehi ca dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā … pe … te dhammā dvīhi khandhehi ekādasahāyatanehi sattarasahi dhātūhi asaṅgahitā.</p>
<p><a class='ref sc' id='sc52' href='#sc52'>SC 52</a><a class='ref pts-vp-pli' id='pts-vp-pli50' href='#pts-vp-pli50'>PTS vp Pali 50</a><a class='ref ms' id='ms31Dht_301' href='#ms31Dht_301'>Ms 31Dht_301</a><a class='ref msdiv' id='msdiv227' href='#msdiv227'>Msdiv 227</a>Asaṃkilesikehi dhammehi ye dhammā … saṃkiliṭṭhehi dhammehi ye dhammā … kilesasampayuttehi dhammehi ye dhammā … saṃkiliṭṭhehi ceva no ca kilesehi dhammehi ye dhammā … kilesasampayuttehi ceva no ca kilesehi dhammehi ye dhammā … kilesavippayuttehi asaṃkilesikehi dhammehi ye dhammā … dassanena pahātabbehi dhammehi ye dhammā … bhāvanāya pahātabbehi dhammehi ye dhammā … dassanena pahātabbahetukehi dhammehi ye dhammā … bhāvanāya pahātabbahetukehi dhammehi ye dhammā … savitakkehi dhammehi ye dhammā … savicārehi dhammehi ye dhammā … sappītikehi dhammehi ye dhammā … pītisahagatehi dhammehi ye dhammā … sukhasahagatehi dhammehi ye dhammā … upekkhāsahagatehi dhammehi ye dhammā … na kāmāvacarehi dhammehi ye dhammā … rūpāvacarehi dhammehi ye dhammā … arūpāvacarehi dhammehi ye dhammā … apariyāpannehi dhammehi ye dhammā … niyyānikehi dhammehi ye dhammā … niyatehi dhammehi ye dhammā … anuttarehi dhammehi ye dhammā … saraṇehi dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, tehi dhammehi ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi asaṅgahitā? Te dhammā ekena khandhena dasahāyatanehi dasahi dhātūhi asaṅgahitā.</p>
<blockquote class='gatha'>
<p><a class='ref sc' id='sc53' href='#sc53'>SC 53</a><a class='ref ms' id='ms31Dht_302' href='#ms31Dht_302'>Ms 31Dht_302</a>Rūpañca dhammāyatanaṃ dhammadhātu,<br>
Itthipumaṃ jīvitaṃ nāmarūpaṃ;<br>
Dve bhavā jāti jarā maccurūpaṃ,<br>
Anārammaṇaṃ no cittaṃ cittena vippayuttaṃ.</p>
<p><a class='ref sc' id='sc54' href='#sc54'>SC 54</a><a class='ref ms' id='ms31Dht_303' href='#ms31Dht_303'>Ms 31Dht_303</a><span class='var' id='note18' title='visaṃsaṭṭha (pts1)'>Visaṃsaṭṭhaṃ</span> samuṭṭhāna-<br>
Sahabhu anuparivatti;<br>
Bāhiraṃ upādā dve,<br>
<span class='var' id='note19' title='dve visati (bj) | dve vīsati (s1-3, pts1)'>Visayo</span> esanayo subuddho. [22]<br>
<span class='var' id='note20' title='(sabbe bandhā tathāyatana,'>()</span></p>
</blockquote>
<p class='endsection'><a class='ref sc' id='sc55' href='#sc55'>SC 55</a><a class='ref ms' id='ms31Dht_304' href='#ms31Dht_304'>Ms 31Dht_304</a>Asaṅgahitena asaṅgahitapadaniddeso pañcamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
