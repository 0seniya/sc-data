<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ya1.2.1' lang='pli'>
<header>
<ul>
<li class='division'>1 Mūlayamaka</li>
<li>1.2 Niddesa</li>
</ul>
<h1>1.2.1. Mūlavāraniddesa</h1>
</header>
<h2>1.2.1.1. Kusalapada nayacatukka</h2>
<h3>1.2.1.1.1. Mūlanaya</h3>
<p><a class='ref sc' id='sc1'>SC 1</a><a class='ref ms' id='ms33Y1_102'>Ms 33Y1_102</a><a class='ref msdiv' id='msdiv50'>Msdiv 50</a>» Ye keci kusalā dhammā, sabbe te kusalamūlāti? Tīṇeva kusalamūlāni. Avasesā kusalā dhammā na kusalamūlā.</p>
<p><a class='ref sc' id='sc2'>SC 2</a><a class='ref ms' id='ms33Y1_103'>Ms 33Y1_103</a>« Ye vā pana kusalamūlā, sabbe te dhammā kusalāti? Āmantā.</p>
<p><a class='ref sc' id='sc3'>SC 3</a><a class='ref ms' id='ms33Y1_104'>Ms 33Y1_104</a><a class='ref msdiv' id='msdiv51'>Msdiv 51</a>» Ye keci kusalā dhammā, sabbe te kusalamūlena ekamūlāti? Āmantā.</p>
<p><a class='ref sc' id='sc4'>SC 4</a><a class='ref ms' id='ms33Y1_105'>Ms 33Y1_105</a>« Ye vā pana kusalamūlena ekamūlā, sabbe te dhammā kusalāti?</p>
<p><a class='ref sc' id='sc5'>SC 5</a><a class='pts' id='pts1.4'></a><a class='ref ms' id='ms33Y1_106'>Ms 33Y1_106</a>Kusalasamuṭṭhānaṃ rūpaṃ kusalamūlena ekamūlaṃ, na kusalaṃ. Kusalaṃ kusalamūlena ekamūlañceva kusalañca.</p>
<p><a class='ref sc' id='sc6'>SC 6</a><a class='ref ms' id='ms33Y1_107'>Ms 33Y1_107</a><a class='ref msdiv' id='msdiv52'>Msdiv 52</a>» Ye keci kusalamūlena ekamūlā dhammā, sabbe te kusalamūlena aññamaññamūlāti?</p>
<p><a class='ref sc' id='sc7'>SC 7</a><a class='ref ms' id='ms33Y1_108'>Ms 33Y1_108</a>Mūlāni yāni ekato uppajjanti kusalamūlāni ekamūlāni ceva aññamaññamūlāni ca. Avasesā kusalamūlasahajātā dhammā kusalamūlena ekamūlā, na ca aññamaññamūlā.</p>
<p><a class='ref sc' id='sc8'>SC 8</a><a class='ref ms' id='ms33Y1_109'>Ms 33Y1_109</a>« Ye vā pana kusalamūlena aññamaññamūlā, sabbe te dhammā kusalāti? Āmantā. (1)</p>
<h3>1.2.1.1.2. Mūlamūlanaya</h3>
<p><a class='ref sc' id='sc9'>SC 9</a><a class='ref ms' id='ms33Y1_110'>Ms 33Y1_110</a><a class='ref msdiv' id='msdiv53'>Msdiv 53</a>» Ye keci kusalā dhammā, sabbe te kusalamūlamūlāti? Tīṇeva kusalamūlamūlāni. Avasesā kusalā dhammā na kusalamūlamūlā.</p>
<p><a class='ref sc' id='sc10'>SC 10</a><a class='ref ms' id='ms33Y1_111'>Ms 33Y1_111</a>« Ye vā pana kusalamūlamūlā, sabbe te dhammā kusalāti? Āmantā.</p>
<p><a class='ref sc' id='sc11'>SC 11</a><a class='pts' id='pts1.5'></a><a class='ref ms' id='ms33Y1_112'>Ms 33Y1_112</a><a class='ref msdiv' id='msdiv54'>Msdiv 54</a>» Ye keci kusalā dhammā, sabbe te kusalamūlena ekamūlamūlāti? Āmantā.</p>
<p><a class='ref sc' id='sc12'>SC 12</a><a class='ref ms' id='ms33Y1_113'>Ms 33Y1_113</a>« Ye vā pana kusalamūlena ekamūlamūlā, sabbe te dhammā kusalāti?</p>
<p><a class='ref sc' id='sc13'>SC 13</a><a class='ref ms' id='ms33Y1_114'>Ms 33Y1_114</a>Kusalasamuṭṭhānaṃ rūpaṃ kusalamūlena ekamūlamūlaṃ, na kusalaṃ. Kusalaṃ kusalamūlena ekamūlamūlañceva kusalañca.</p>
<p><a class='ref sc' id='sc14'>SC 14</a><a class='ref ms' id='ms33Y1_115'>Ms 33Y1_115</a><a class='ref msdiv' id='msdiv55'>Msdiv 55</a>» Ye keci kusalamūlena ekamūlamūlā dhammā, sabbe te kusalamūlena aññamaññamūlamūlāti?</p>
<p><a class='ref sc' id='sc15'>SC 15</a><a class='ref ms' id='ms33Y1_116'>Ms 33Y1_116</a>Mūlāni yāni ekato uppajjanti kusalamūlāni ekamūlamūlāni ceva aññamaññamūlamūlāni ca. Avasesā kusalamūlasahajātā dhammā kusalamūlena ekamūlamūlā, na ca aññamaññamūlamūlā.</p>
<p><a class='ref sc' id='sc16'>SC 16</a><a class='ref ms' id='ms33Y1_117'>Ms 33Y1_117</a>« Ye vā pana kusalamūlena aññamaññamūlamūlā, sabbe te dhammā kusalāti? Āmantā. (2)</p>
<h3>1.2.1.1.3. Mūlakanaya</h3>
<p><a class='ref sc' id='sc17'>SC 17</a><a class='ref ms' id='ms33Y1_118'>Ms 33Y1_118</a><a class='ref msdiv' id='msdiv56'>Msdiv 56</a>» Ye keci kusalā dhammā, sabbe te kusalamūlakāti? Āmantā.</p>
<p><a class='ref sc' id='sc18'>SC 18</a><a class='pts' id='pts1.6'></a><a class='ref ms' id='ms33Y1_119'>Ms 33Y1_119</a>« Ye vā pana kusalamūlakā, sabbe te dhammā kusalāti?</p>
<p><a class='ref sc' id='sc19'>SC 19</a><a class='ref ms' id='ms33Y1_120'>Ms 33Y1_120</a>Kusalasamuṭṭhānaṃ rūpaṃ kusalamūlakaṃ na kusalaṃ. Kusalaṃ kusalamūlakañceva kusalañca.</p>
<p><a class='ref sc' id='sc20'>SC 20</a><a class='ref ms' id='ms33Y1_121'>Ms 33Y1_121</a><a class='ref msdiv' id='msdiv57'>Msdiv 57</a>» Ye keci kusalā dhammā, sabbe te kusalamūlena ekamūlakāti? Āmantā.</p>
<p><a class='ref sc' id='sc21'>SC 21</a><a class='ref ms' id='ms33Y1_122'>Ms 33Y1_122</a>« Ye vā pana kusalamūlena ekamūlakā, sabbe te dhammā kusalāti?</p>
<p><a class='ref sc' id='sc22'>SC 22</a><a class='ref ms' id='ms33Y1_123'>Ms 33Y1_123</a>Kusalasamuṭṭhānaṃ rūpaṃ kusalamūlena ekamūlakaṃ, na kusalaṃ. Kusalaṃ kusalamūlena ekamūlakañceva kusalañca.</p>
<p><a class='ref sc' id='sc23'>SC 23</a><a class='ref ms' id='ms33Y1_124'>Ms 33Y1_124</a><a class='ref msdiv' id='msdiv58'>Msdiv 58</a>» Ye keci kusalamūlena ekamūlakā dhammā, sabbe te kusalamūlena aññamaññamūlakāti?</p>
<p><a class='ref sc' id='sc24'>SC 24</a><a class='ref ms' id='ms33Y1_125'>Ms 33Y1_125</a>Mūlāni yāni ekato uppajjanti kusalamūlāni ekamūlakāni ceva aññamaññamūlakāni ca. Avasesā kusalamūlasahajātā dhammā kusalamūlena ekamūlakā, na ca aññamaññamūlakā.</p>
<p><a class='ref sc' id='sc25'>SC 25</a><a class='pts' id='pts1.7'></a><a class='ref ms' id='ms33Y1_126'>Ms 33Y1_126</a>« Ye vā pana kusalamūlena aññamaññamūlakā, sabbe te dhammā kusalāti? Āmantā. (3)</p>
<h3>1.2.1.1.4. Mūlamūlakanaya</h3>
<p><a class='ref sc' id='sc26'>SC 26</a><a class='ref ms' id='ms33Y1_127'>Ms 33Y1_127</a><a class='ref msdiv' id='msdiv59'>Msdiv 59</a>» Ye keci kusalā dhammā, sabbe te kusalamūlamūlakāti? Āmantā.</p>
<p><a class='ref sc' id='sc27'>SC 27</a><a class='ref ms' id='ms33Y1_128'>Ms 33Y1_128</a>« Ye vā pana kusalamūlamūlakā, sabbe te dhammā kusalāti?</p>
<p><a class='ref sc' id='sc28'>SC 28</a><a class='ref ms' id='ms33Y1_129'>Ms 33Y1_129</a>Kusalasamuṭṭhānaṃ rūpaṃ kusalamūlamūlakaṃ na kusalaṃ. Kusalaṃ kusalamūlamūlakañceva kusalañca.</p>
<p><a class='ref sc' id='sc29'>SC 29</a><a class='ref ms' id='ms33Y1_130'>Ms 33Y1_130</a><a class='ref msdiv' id='msdiv60'>Msdiv 60</a>» Ye keci kusalā dhammā, sabbe te kusalamūlena ekamūlamūlakāti? Āmantā.</p>
<p><a class='ref sc' id='sc30'>SC 30</a><a class='ref ms' id='ms33Y1_131'>Ms 33Y1_131</a>« Ye vā pana kusalamūlena ekamūlamūlakā, sabbe te dhammā kusalāti?</p>
<p><a class='ref sc' id='sc31'>SC 31</a><a class='ref ms' id='ms33Y1_132'>Ms 33Y1_132</a>Kusalasamuṭṭhānaṃ rūpaṃ kusalamūlena ekamūlamūlakaṃ, na kusalaṃ. Kusalaṃ kusalamūlena ekamūlamūlakañceva kusalañca.</p>
<p><a class='ref sc' id='sc32'>SC 32</a><a class='ref ms' id='ms33Y1_133'>Ms 33Y1_133</a><a class='ref msdiv' id='msdiv61'>Msdiv 61</a>» Ye keci kusalamūlena ekamūlamūlakā dhammā, sabbe te kusalamūlena aññamaññamūlamūlakāti?</p>
<p><a class='ref sc' id='sc33'>SC 33</a><a class='pts' id='pts1.8'></a><a class='ref ms' id='ms33Y1_134'>Ms 33Y1_134</a>Mūlāni yāni ekato uppajjanti kusalamūlāni ekamūlamūlakāni ceva aññamaññamūlamūlakāni ca. Avasesā kusalamūlasahajātā dhammā kusalamūlena ekamūlamūlakā, na ca aññamaññamūlamūlakā.</p>
<p><a class='ref sc' id='sc34'>SC 34</a><a class='ref ms' id='ms33Y1_135'>Ms 33Y1_135</a>« Ye vā pana kusalamūlena aññamaññamūlamūlakā, sabbe te dhammā kusalāti? Āmantā. (4)</p>
<h2>1.2.1.2. Akusalapada nayacatukka</h2>
<h3>1.2.1.2.1. Mūlanaya</h3>
<p><a class='ref sc' id='sc35'>SC 35</a><a class='ref ms' id='ms33Y1_136'>Ms 33Y1_136</a><a class='ref msdiv' id='msdiv62'>Msdiv 62</a>» Ye keci akusalā dhammā, sabbe te akusalamūlāti?</p>
<p><a class='ref sc' id='sc36'>SC 36</a><a class='ref ms' id='ms33Y1_137'>Ms 33Y1_137</a>Tīṇeva akusalamūlāni. Avasesā akusalā dhammā na akusalamūlā.</p>
<p><a class='ref sc' id='sc37'>SC 37</a><a class='ref ms' id='ms33Y1_138'>Ms 33Y1_138</a>« Ye vā pana akusalamūlā, sabbe te dhammā akusalāti? Āmantā.</p>
<p><a class='ref sc' id='sc38'>SC 38</a><a class='ref ms' id='ms33Y1_139'>Ms 33Y1_139</a><a class='ref msdiv' id='msdiv63'>Msdiv 63</a>» Ye keci akusalā dhammā, sabbe te akusalamūlena ekamūlāti?</p>
<p><a class='ref sc' id='sc39'>SC 39</a><a class='ref ms' id='ms33Y1_140'>Ms 33Y1_140</a>Ahetukaṃ akusalaṃ akusalamūlena na ekamūlaṃ. Sahetukaṃ akusalaṃ akusalamūlena ekamūlaṃ.</p>
<p><a class='ref sc' id='sc40'>SC 40</a><a class='ref ms' id='ms33Y1_141'>Ms 33Y1_141</a>« Ye vā pana akusalamūlena ekamūlā, sabbe te dhammā akusalāti?</p>
<p><a class='ref sc' id='sc41'>SC 41</a><a class='pts' id='pts1.9'></a><a class='ref ms' id='ms33Y1_142'>Ms 33Y1_142</a>Akusalasamuṭṭhānaṃ rūpaṃ akusalamūlena ekamūlaṃ, na akusalaṃ. Akusalaṃ akusalamūlena ekamūlañceva akusalañca.</p>
<p><a class='ref sc' id='sc42'>SC 42</a><a class='ref ms' id='ms33Y1_143'>Ms 33Y1_143</a><a class='ref msdiv' id='msdiv64'>Msdiv 64</a>» Ye keci akusalamūlena ekamūlā dhammā, sabbe te akusalamūlena aññamaññamūlāti?</p>
<p><a class='ref sc' id='sc43'>SC 43</a><a class='ref ms' id='ms33Y1_144'>Ms 33Y1_144</a>Mūlāni yāni ekato uppajjanti akusalamūlāni ekamūlāni ceva aññamaññamūlāni ca. Avasesā akusalamūlasahajātā dhammā akusalamūlena ekamūlā, na ca aññamaññamūlā.</p>
<p><a class='ref sc' id='sc44'>SC 44</a><a class='ref ms' id='ms33Y1_145'>Ms 33Y1_145</a>« Ye vā pana akusalamūlena aññamaññamūlā, sabbe te dhammā akusalāti? Āmantā. (1)</p>
<h3>1.2.1.2.2. Mūlamūlanaya</h3>
<p><a class='ref sc' id='sc45'>SC 45</a><a class='ref ms' id='ms33Y1_146'>Ms 33Y1_146</a><a class='ref msdiv' id='msdiv65'>Msdiv 65</a>» Ye keci akusalā dhammā, sabbe te akusalamūlamūlāti?</p>
<p><a class='ref sc' id='sc46'>SC 46</a><a class='ref ms' id='ms33Y1_147'>Ms 33Y1_147</a>Tīṇeva akusalamūlamūlāni. Avasesā akusalā dhammā na akusalamūlamūlā.</p>
<p><a class='ref sc' id='sc47'>SC 47</a><a class='ref ms' id='ms33Y1_148'>Ms 33Y1_148</a>« Ye vā pana akusalamūlamūlā, sabbe te dhammā akusalāti? Āmantā.</p>
<p><a class='ref sc' id='sc48'>SC 48</a><a class='ref ms' id='ms33Y1_149'>Ms 33Y1_149</a><a class='ref msdiv' id='msdiv66'>Msdiv 66</a>» Ye keci akusalā dhammā, sabbe te akusalamūlena ekamūlamūlāti?</p>
<p><a class='ref sc' id='sc49'>SC 49</a><a class='pts' id='pts1.10'></a><a class='ref ms' id='ms33Y1_150'>Ms 33Y1_150</a>Ahetukaṃ akusalaṃ akusalamūlena na ekamūlamūlaṃ. Sahetukaṃ akusalaṃ akusalamūlena ekamūlamūlaṃ.</p>
<p><a class='ref sc' id='sc50'>SC 50</a><a class='ref ms' id='ms33Y1_151'>Ms 33Y1_151</a>« Ye vā pana akusalamūlena ekamūlamūlā, sabbe te dhammā akusalāti?</p>
<p><a class='ref sc' id='sc51'>SC 51</a><a class='ref ms' id='ms33Y1_152'>Ms 33Y1_152</a>Akusalasamuṭṭhānaṃ rūpaṃ akusalamūlena ekamūlamūlaṃ, na akusalaṃ. Akusalaṃ akusalamūlena ekamūlamūlañceva akusalañca.</p>
<p><a class='ref sc' id='sc52'>SC 52</a><a class='ref ms' id='ms33Y1_153'>Ms 33Y1_153</a><a class='ref msdiv' id='msdiv67'>Msdiv 67</a>» Ye keci akusalamūlena ekamūlamūlā dhammā, sabbe te akusalamūlena aññamaññamūlamūlāti?</p>
<p><a class='ref sc' id='sc53'>SC 53</a><a class='ref ms' id='ms33Y1_154'>Ms 33Y1_154</a>Mūlāni yāni ekato uppajjanti akusalamūlāni ekamūlamūlāni ceva aññamaññamūlamūlāni ca. Avasesā akusalamūlasahajātā dhammā akusalamūlena ekamūlamūlā, na ca aññamaññamūlamūlā.</p>
<p><a class='ref sc' id='sc54'>SC 54</a><a class='ref ms' id='ms33Y1_155'>Ms 33Y1_155</a>« Ye vā pana akusalamūlena aññamaññamūlamūlā, sabbe te dhammā akusalāti? Āmantā. (2)</p>
<h3>1.2.1.2.3. Mūlakanaya</h3>
<p><a class='ref sc' id='sc55'>SC 55</a><a class='ref ms' id='ms33Y1_156'>Ms 33Y1_156</a><a class='ref msdiv' id='msdiv68'>Msdiv 68</a>» Ye keci akusalā dhammā, sabbe te akusalamūlakāti?</p>
<p><a class='ref sc' id='sc56'>SC 56</a><a class='ref ms' id='ms33Y1_157'>Ms 33Y1_157</a>Ahetukaṃ akusalaṃ na akusalamūlakaṃ. Sahetukaṃ akusalaṃ akusalamūlakaṃ.</p>
<p><a class='ref sc' id='sc57'>SC 57</a><a class='pts' id='pts1.11'></a><a class='ref ms' id='ms33Y1_158'>Ms 33Y1_158</a>« Ye vā pana akusalamūlakā, sabbe te dhammā akusalāti?</p>
<p><a class='ref sc' id='sc58'>SC 58</a><a class='ref ms' id='ms33Y1_159'>Ms 33Y1_159</a>Akusalasamuṭṭhānaṃ rūpaṃ akusalamūlakaṃ na akusalaṃ. Akusalaṃ akusalamūlakañceva akusalañca.</p>
<p><a class='ref sc' id='sc59'>SC 59</a><a class='ref ms' id='ms33Y1_160'>Ms 33Y1_160</a><a class='ref msdiv' id='msdiv69'>Msdiv 69</a>» Ye keci akusalā dhammā, sabbe te akusalamūlena ekamūlakāti?</p>
<p><a class='ref sc' id='sc60'>SC 60</a><a class='ref ms' id='ms33Y1_161'>Ms 33Y1_161</a>Ahetukaṃ akusalaṃ akusalamūlena na ekamūlakaṃ. Sahetukaṃ akusalaṃ akusalamūlena ekamūlakaṃ.</p>
<p><a class='ref sc' id='sc61'>SC 61</a><a class='ref ms' id='ms33Y1_162'>Ms 33Y1_162</a>« Ye vā pana akusalamūlena ekamūlakā, sabbe te dhammā akusalāti?</p>
<p><a class='ref sc' id='sc62'>SC 62</a><a class='ref ms' id='ms33Y1_163'>Ms 33Y1_163</a>Akusalasamuṭṭhānaṃ rūpaṃ akusalamūlena ekamūlakaṃ, na akusalaṃ. Akusalaṃ akusalamūlena ekamūlakañceva akusalañca.</p>
<p><a class='ref sc' id='sc63'>SC 63</a><a class='ref ms' id='ms33Y1_164'>Ms 33Y1_164</a><a class='ref msdiv' id='msdiv70'>Msdiv 70</a>» Ye keci akusalamūlena ekamūlakā dhammā, sabbe te akusalamūlena aññamaññamūlakāti?</p>
<p><a class='ref sc' id='sc64'>SC 64</a><a class='ref ms' id='ms33Y1_165'>Ms 33Y1_165</a>Mūlāni yāni ekato uppajjanti akusalamūlāni ekamūlakāni ceva aññamaññamūlakāni ca. Avasesā akusalamūlasahajātā dhammā akusalamūlena ekamūlakā, na ca aññamaññamūlakā.</p>
<p><a class='ref sc' id='sc65'>SC 65</a><a class='pts' id='pts1.12'></a><a class='ref ms' id='ms33Y1_166'>Ms 33Y1_166</a>« Ye vā pana akusalamūlena aññamaññamūlakā, sabbe te dhammā akusalāti? Āmantā. (3)</p>
<h3>1.2.1.2.4. Mūlamūlakanaya</h3>
<p><a class='ref sc' id='sc66'>SC 66</a><a class='ref ms' id='ms33Y1_167'>Ms 33Y1_167</a><a class='ref msdiv' id='msdiv71'>Msdiv 71</a>» Ye keci akusalā dhammā, sabbe te akusalamūlamūlakāti?</p>
<p><a class='ref sc' id='sc67'>SC 67</a><a class='ref ms' id='ms33Y1_168'>Ms 33Y1_168</a>Ahetukaṃ akusalaṃ na akusalamūlamūlakaṃ. Sahetukaṃ akusalaṃ akusalamūlamūlakaṃ.</p>
<p><a class='ref sc' id='sc68'>SC 68</a><a class='ref ms' id='ms33Y1_169'>Ms 33Y1_169</a>« Ye vā pana akusalamūlamūlakā, sabbe te dhammā akusalāti?</p>
<p><a class='ref sc' id='sc69'>SC 69</a><a class='ref ms' id='ms33Y1_170'>Ms 33Y1_170</a>Akusalasamuṭṭhānaṃ rūpaṃ akusalamūlamūlakaṃ na akusalaṃ. Akusalaṃ akusalamūlamūlakañceva akusalañca.</p>
<p><a class='ref sc' id='sc70'>SC 70</a><a class='ref ms' id='ms33Y1_171'>Ms 33Y1_171</a><a class='ref msdiv' id='msdiv72'>Msdiv 72</a>» Ye keci akusalā dhammā, sabbe te akusalamūlena ekamūlamūlakāti?</p>
<p><a class='ref sc' id='sc71'>SC 71</a><a class='ref ms' id='ms33Y1_172'>Ms 33Y1_172</a>Ahetukaṃ akusalaṃ akusalamūlena na ekamūlamūlakaṃ. Sahetukaṃ akusalaṃ akusalamūlena ekamūlamūlakaṃ.</p>
<p><a class='ref sc' id='sc72'>SC 72</a><a class='ref ms' id='ms33Y1_173'>Ms 33Y1_173</a>« Ye vā pana akusalamūlena ekamūlamūlakā, sabbe te dhammā akusalāti?</p>
<p><a class='ref sc' id='sc73'>SC 73</a><a class='ref ms' id='ms33Y1_174'>Ms 33Y1_174</a>Akusalasamuṭṭhānaṃ rūpaṃ akusalamūlena ekamūlamūlakaṃ, na akusalaṃ. Akusalaṃ akusalamūlena ekamūlamūlakañceva akusalañca.</p>
<p><a class='ref sc' id='sc74'>SC 74</a><a class='ref ms' id='ms33Y1_175'>Ms 33Y1_175</a><a class='ref msdiv' id='msdiv73'>Msdiv 73</a>» Ye keci akusalamūlena ekamūlamūlakā dhammā, sabbe te akusalamūlena aññamaññamūlamūlakāti?</p>
<p><a class='ref sc' id='sc75'>SC 75</a><a class='pts' id='pts1.13'></a><a class='ref ms' id='ms33Y1_176'>Ms 33Y1_176</a>Mūlāni yāni ekato uppajjanti akusalamūlāni ekamūlamūlakāni ceva aññamaññamūlamūlakāni ca. Avasesā akusalamūlasahajātā dhammā akusalamūlena ekamūlamūlakā, na ca aññamaññamūlamūlakā.</p>
<p><a class='ref sc' id='sc76'>SC 76</a><a class='ref ms' id='ms33Y1_177'>Ms 33Y1_177</a>« Ye vā pana akusalamūlena aññamaññamūlamūlakā, sabbe te dhammā akusalāti? Āmantā. (4)</p>
<h2>1.2.1.3. Abyākatapada nayacatukka</h2>
<h3>1.2.1.3.1. Mūlanaya</h3>
<p><a class='ref sc' id='sc77'>SC 77</a><a class='ref ms' id='ms33Y1_178'>Ms 33Y1_178</a><a class='ref msdiv' id='msdiv74'>Msdiv 74</a>» Ye keci abyākatā dhammā, sabbe te abyākatamūlāti?</p>
<p><a class='ref sc' id='sc78'>SC 78</a><a class='ref ms' id='ms33Y1_179'>Ms 33Y1_179</a>Tīṇeva abyākatamūlāni. Avasesā abyākatā dhammā na abyākatamūlā.</p>
<p><a class='ref sc' id='sc79'>SC 79</a><a class='ref ms' id='ms33Y1_180'>Ms 33Y1_180</a>« Ye vā pana abyākatamūlā, sabbe te dhammā abyākatāti? Āmantā.</p>
<p><a class='ref sc' id='sc80'>SC 80</a><a class='ref ms' id='ms33Y1_181'>Ms 33Y1_181</a><a class='ref msdiv' id='msdiv75'>Msdiv 75</a>» Ye keci abyākatā dhammā, sabbe te abyākatamūlena ekamūlāti?</p>
<p><a class='ref sc' id='sc81'>SC 81</a><a class='ref ms' id='ms33Y1_182'>Ms 33Y1_182</a>Ahetukaṃ abyākataṃ abyākatamūlena na ekamūlaṃ. Sahetukaṃ abyākataṃ abyākatamūlena ekamūlaṃ.</p>
<p><a class='ref sc' id='sc82'>SC 82</a><a class='pts' id='pts1.14'></a><a class='ref ms' id='ms33Y1_183'>Ms 33Y1_183</a>« Ye vā pana abyākatamūlena ekamūlā, sabbe te dhammā abyākatāti? Āmantā.</p>
<p><a class='ref sc' id='sc83'>SC 83</a><a class='ref ms' id='ms33Y1_184'>Ms 33Y1_184</a><a class='ref msdiv' id='msdiv76'>Msdiv 76</a>» Ye keci abyākatamūlena ekamūlā dhammā, sabbe te abyākatamūlena aññamaññamūlāti?</p>
<p><a class='ref sc' id='sc84'>SC 84</a><a class='ref ms' id='ms33Y1_185'>Ms 33Y1_185</a>Mūlāni yāni ekato uppajjanti abyākatamūlāni ekamūlāni ceva aññamaññamūlāni ca. Avasesā abyākatamūlasahajātā dhammā abyākatamūlena ekamūlā, na ca aññamaññamūlā.</p>
<p><a class='ref sc' id='sc85'>SC 85</a><a class='ref ms' id='ms33Y1_186'>Ms 33Y1_186</a>« Ye vā pana abyākatamūlena aññamaññamūlā, sabbe te dhammā abyākatāti? Āmantā. (1)</p>
<h3>1.2.1.3.2. Mūlamūlanaya</h3>
<p><a class='ref sc' id='sc86'>SC 86</a><a class='ref ms' id='ms33Y1_187'>Ms 33Y1_187</a><a class='ref msdiv' id='msdiv77'>Msdiv 77</a>» Ye keci abyākatā dhammā, sabbe te abyākatamūlamūlāti?</p>
<p><a class='ref sc' id='sc87'>SC 87</a><a class='ref ms' id='ms33Y1_188'>Ms 33Y1_188</a>Tīṇeva abyākatamūlamūlāni. Avasesā abyākatā dhammā na abyākatamūlamūlā.</p>
<p><a class='ref sc' id='sc88'>SC 88</a><a class='ref ms' id='ms33Y1_189'>Ms 33Y1_189</a>« Ye vā pana abyākatamūlamūlā, sabbe te dhammā abyākatāti? Āmantā.</p>
<p><a class='ref sc' id='sc89'>SC 89</a><a class='ref ms' id='ms33Y1_190'>Ms 33Y1_190</a><a class='ref msdiv' id='msdiv78'>Msdiv 78</a>» Ye keci abyākatā dhammā, sabbe te abyākatamūlena ekamūlamūlāti?</p>
<p><a class='ref sc' id='sc90'>SC 90</a><a class='pts' id='pts1.15'></a><a class='ref ms' id='ms33Y1_191'>Ms 33Y1_191</a>Ahetukaṃ abyākataṃ abyākatamūlena na ekamūlamūlaṃ. Sahetukaṃ abyākataṃ abyākatamūlena ekamūlamūlaṃ.</p>
<p><a class='ref sc' id='sc91'>SC 91</a><a class='ref ms' id='ms33Y1_192'>Ms 33Y1_192</a>« Ye vā pana abyākatamūlena ekamūlamūlā, sabbe te dhammā abyākatāti? Āmantā.</p>
<p><a class='ref sc' id='sc92'>SC 92</a><a class='ref ms' id='ms33Y1_193'>Ms 33Y1_193</a><a class='ref msdiv' id='msdiv79'>Msdiv 79</a>» Ye keci abyākatamūlena ekamūlamūlā dhammā, sabbe te abyākatamūlena aññamaññamūlamūlāti?</p>
<p><a class='ref sc' id='sc93'>SC 93</a><a class='ref ms' id='ms33Y1_194'>Ms 33Y1_194</a>Mūlāni yāni ekato uppajjanti abyākatamūlāni ekamūlamūlāni ceva aññamaññamūlamūlāni ca. Avasesā abyākatamūlasahajātā dhammā abyākatamūlena ekamūlamūlā, na ca aññamaññamūlamūlā.</p>
<p><a class='ref sc' id='sc94'>SC 94</a><a class='ref ms' id='ms33Y1_195'>Ms 33Y1_195</a>« Ye vā pana abyākatamūlena aññamaññamūlamūlā, sabbe te dhammā abyākatāti? Āmantā. (2)</p>
<h3>1.2.1.3.3. Mūlakanaya</h3>
<p><a class='ref sc' id='sc95'>SC 95</a><a class='ref ms' id='ms33Y1_196'>Ms 33Y1_196</a><a class='ref msdiv' id='msdiv80'>Msdiv 80</a>» Ye keci abyākatā dhammā, sabbe te abyākatamūlakāti?</p>
<p><a class='ref sc' id='sc96'>SC 96</a><a class='ref ms' id='ms33Y1_197'>Ms 33Y1_197</a>Ahetukaṃ abyākataṃ na abyākatamūlakaṃ. Sahetukaṃ abyākataṃ abyākatamūlakaṃ.</p>
<p><a class='ref sc' id='sc97'>SC 97</a><a class='pts' id='pts1.16'></a><a class='ref ms' id='ms33Y1_198'>Ms 33Y1_198</a>« Ye vā pana abyākatamūlakā, sabbe te dhammā abyākatāti? Āmantā.</p>
<p><a class='ref sc' id='sc98'>SC 98</a><a class='ref ms' id='ms33Y1_199'>Ms 33Y1_199</a><a class='ref msdiv' id='msdiv81'>Msdiv 81</a>» Ye keci abyākatā dhammā, sabbe te abyākatamūlena ekamūlakāti?</p>
<p><a class='ref sc' id='sc99'>SC 99</a><a class='ref ms' id='ms33Y1_200'>Ms 33Y1_200</a>Ahetukaṃ abyākataṃ abyākatamūlena na ekamūlakaṃ. Sahetukaṃ abyākataṃ abyākatamūlena ekamūlakaṃ.</p>
<p><a class='ref sc' id='sc100'>SC 100</a><a class='ref ms' id='ms33Y1_201'>Ms 33Y1_201</a>« Ye vā pana abyākatamūlena ekamūlakā, sabbe te dhammā abyākatāti? Āmantā.</p>
<p><a class='ref sc' id='sc101'>SC 101</a><a class='ref ms' id='ms33Y1_202'>Ms 33Y1_202</a><a class='ref msdiv' id='msdiv82'>Msdiv 82</a>» Ye keci abyākatamūlena ekamūlakā dhammā, sabbe te abyākatamūlena aññamaññamūlakāti?</p>
<p><a class='ref sc' id='sc102'>SC 102</a><a class='ref ms' id='ms33Y1_203'>Ms 33Y1_203</a>Mūlāni yāni ekato uppajjanti abyākatamūlāni ekamūlakāni ceva aññamaññamūlakāni ca. Avasesā abyākatamūlasahajātā dhammā abyākatamūlena ekamūlakā, na ca aññamaññamūlakā.</p>
<p><a class='ref sc' id='sc103'>SC 103</a><a class='ref ms' id='ms33Y1_204'>Ms 33Y1_204</a>« Ye vā pana abyākatamūlena aññamaññamūlakā, sabbe te dhammā abyākatāti? Āmantā. (3)</p>
<h3>1.2.1.3.4. Mūlamūlakanaya</h3>
<p><a class='ref sc' id='sc104'>SC 104</a><a class='pts' id='pts1.17'></a><a class='ref ms' id='ms33Y1_205'>Ms 33Y1_205</a><a class='ref msdiv' id='msdiv83'>Msdiv 83</a>» Ye keci abyākatā dhammā, sabbe te abyākatamūlamūlakāti?</p>
<p><a class='ref sc' id='sc105'>SC 105</a><a class='ref ms' id='ms33Y1_206'>Ms 33Y1_206</a>Ahetukaṃ abyākataṃ na abyākatamūlamūlakaṃ. Sahetukaṃ abyākataṃ abyākatamūlamūlakaṃ.</p>
<p><a class='ref sc' id='sc106'>SC 106</a><a class='ref ms' id='ms33Y1_207'>Ms 33Y1_207</a>« Ye vā pana abyākatamūlamūlakā, sabbe te dhammā abyākatāti? Āmantā.</p>
<p><a class='ref sc' id='sc107'>SC 107</a><a class='ref ms' id='ms33Y1_208'>Ms 33Y1_208</a><a class='ref msdiv' id='msdiv84'>Msdiv 84</a>» Ye keci abyākatā dhammā, sabbe te abyākatamūlena ekamūlamūlakāti?</p>
<p><a class='ref sc' id='sc108'>SC 108</a><a class='ref ms' id='ms33Y1_209'>Ms 33Y1_209</a>Ahetukaṃ abyākataṃ abyākatamūlena na ekamūlamūlakaṃ. Sahetukaṃ abyākataṃ abyākatamūlena ekamūlamūlakaṃ.</p>
<p><a class='ref sc' id='sc109'>SC 109</a><a class='ref ms' id='ms33Y1_210'>Ms 33Y1_210</a>« Ye vā pana abyākatamūlena ekamūlamūlakā, sabbe te dhammā abyākatāti? Āmantā.</p>
<p><a class='ref sc' id='sc110'>SC 110</a><a class='ref ms' id='ms33Y1_211'>Ms 33Y1_211</a><a class='ref msdiv' id='msdiv85'>Msdiv 85</a>» Ye keci abyākatamūlena ekamūlamūlakā dhammā, sabbe te abyākatamūlena aññamaññamūlamūlakāti?</p>
<p><a class='ref sc' id='sc111'>SC 111</a><a class='pts' id='pts1.18'></a><a class='ref ms' id='ms33Y1_212'>Ms 33Y1_212</a>Mūlāni yāni ekato uppajjanti abyākatamūlāni ekamūlamūlakāni ceva aññamaññamūlamūlakāni ca. Avasesā abyākatamūlasahajātā dhammā abyākatamūlena ekamūlamūlakā, na ca aññamaññamūlamūlakā.</p>
<p><a class='ref sc' id='sc112'>SC 112</a><a class='ref ms' id='ms33Y1_213'>Ms 33Y1_213</a>« Ye vā pana abyākatamūlena aññamaññamūlamūlakā, sabbe te dhammā abyākatāti? Āmantā. (4)</p>
<h2>1.2.1.4. Nāmapada nayacatukka</h2>
<h3>1.2.1.4.1. Mūlanaya</h3>
<p><a class='ref sc' id='sc113'>SC 113</a><a class='ref ms' id='ms33Y1_214'>Ms 33Y1_214</a><a class='ref msdiv' id='msdiv86'>Msdiv 86</a>» Ye keci nāmā dhammā, sabbe te nāmamūlāti?</p>
<p><a class='ref sc' id='sc114'>SC 114</a><a class='ref ms' id='ms33Y1_215'>Ms 33Y1_215</a>Naveva nāmamūlāni. Avasesā nāmā dhammā na nāmamūlā.</p>
<p><a class='ref sc' id='sc115'>SC 115</a><a class='ref ms' id='ms33Y1_216'>Ms 33Y1_216</a>« Ye vā pana nāmamūlā, sabbe te dhammā nāmāti? Āmantā.</p>
<p><a class='ref sc' id='sc116'>SC 116</a><a class='ref ms' id='ms33Y1_217'>Ms 33Y1_217</a><a class='ref msdiv' id='msdiv87'>Msdiv 87</a>» Ye keci nāmā dhammā, sabbe te nāmamūlena ekamūlāti?</p>
<p><a class='ref sc' id='sc117'>SC 117</a><a class='ref ms' id='ms33Y1_218'>Ms 33Y1_218</a>Ahetukaṃ nāmaṃ nāmamūlena na ekamūlaṃ. Sahetukaṃ nāmaṃ nāmamūlena ekamūlaṃ.</p>
<p><a class='ref sc' id='sc118'>SC 118</a><a class='ref ms' id='ms33Y1_219'>Ms 33Y1_219</a>« Ye vā pana nāmamūlena ekamūlā, sabbe te dhammā nāmāti?</p>
<p><a class='ref sc' id='sc119'>SC 119</a><a class='pts' id='pts1.19'></a><a class='ref ms' id='ms33Y1_220'>Ms 33Y1_220</a>Nāmasamuṭṭhānaṃ rūpaṃ nāmamūlena ekamūlaṃ, na nāmaṃ. Nāmaṃ nāmamūlena ekamūlañceva nāmañca.</p>
<p><a class='ref sc' id='sc120'>SC 120</a><a class='ref ms' id='ms33Y1_221'>Ms 33Y1_221</a><a class='ref msdiv' id='msdiv88'>Msdiv 88</a>» Ye keci nāmamūlena ekamūlā dhammā, sabbe te nāmamūlena aññamaññamūlāti?</p>
<p><a class='ref sc' id='sc121'>SC 121</a><a class='ref ms' id='ms33Y1_222'>Ms 33Y1_222</a>Mūlāni yāni ekato uppajjanti nāmamūlāni ekamūlāni ceva aññamaññamūlāni ca. Avasesā nāmamūlasahajātā dhammā nāmamūlena ekamūlā, na ca aññamaññamūlā.</p>
<p><a class='ref sc' id='sc122'>SC 122</a><a class='ref ms' id='ms33Y1_223'>Ms 33Y1_223</a>« Ye vā pana nāmamūlena aññamaññamūlā, sabbe te dhammā nāmāti? Āmantā. (1)</p>
<h3>1.2.1.4.2. Mūlamūlanaya</h3>
<p><a class='ref sc' id='sc123'>SC 123</a><a class='ref ms' id='ms33Y1_224'>Ms 33Y1_224</a><a class='ref msdiv' id='msdiv89'>Msdiv 89</a>» Ye keci nāmā dhammā, sabbe te nāmamūlamūlāti?</p>
<p><a class='ref sc' id='sc124'>SC 124</a><a class='ref ms' id='ms33Y1_225'>Ms 33Y1_225</a>Naveva nāmamūlamūlāni. Avasesā nāmā dhammā na nāmamūlamūlā.</p>
<p><a class='ref sc' id='sc125'>SC 125</a><a class='ref ms' id='ms33Y1_226'>Ms 33Y1_226</a>« Ye vā pana nāmamūlamūlā, sabbe te dhammā nāmāti? Āmantā.</p>
<p><a class='ref sc' id='sc126'>SC 126</a><a class='ref ms' id='ms33Y1_227'>Ms 33Y1_227</a><a class='ref msdiv' id='msdiv90'>Msdiv 90</a>» Ye keci nāmā dhammā, sabbe te nāmamūlena ekamūlamūlāti?</p>
<p><a class='ref sc' id='sc127'>SC 127</a><a class='pts' id='pts1.20'></a><a class='ref ms' id='ms33Y1_228'>Ms 33Y1_228</a>Ahetukaṃ nāmaṃ nāmamūlena na ekamūlamūlaṃ. Sahetukaṃ nāmaṃ nāmamūlena ekamūlamūlaṃ.</p>
<p><a class='ref sc' id='sc128'>SC 128</a><a class='ref ms' id='ms33Y1_229'>Ms 33Y1_229</a>« Ye vā pana nāmamūlena ekamūlamūlā, sabbe te dhammā nāmāti?</p>
<p><a class='ref sc' id='sc129'>SC 129</a><a class='ref ms' id='ms33Y1_230'>Ms 33Y1_230</a>Nāmasamuṭṭhānaṃ rūpaṃ nāmamūlena ekamūlamūlaṃ, na nāmaṃ. Nāmaṃ nāmamūlena ekamūlamūlañceva nāmañca.</p>
<p><a class='ref sc' id='sc130'>SC 130</a><a class='ref ms' id='ms33Y1_231'>Ms 33Y1_231</a><a class='ref msdiv' id='msdiv91'>Msdiv 91</a>» Ye keci nāmamūlena ekamūlamūlā dhammā, sabbe te nāmamūlena aññamaññamūlamūlāti?</p>
<p><a class='ref sc' id='sc131'>SC 131</a><a class='ref ms' id='ms33Y1_232'>Ms 33Y1_232</a>Mūlāni yāni ekato uppajjanti nāmamūlāni ekamūlamūlāni ceva aññamaññamūlamūlāni ca. Avasesā nāmamūlasahajātā dhammā nāmamūlena ekamūlamūlā, na ca aññamaññamūlamūlā.</p>
<p><a class='ref sc' id='sc132'>SC 132</a><a class='ref ms' id='ms33Y1_233'>Ms 33Y1_233</a>« Ye vā pana nāmamūlena aññamaññamūlamūlā, sabbe te dhammā nāmāti? Āmantā. (2)</p>
<h3>1.2.1.4.3. Mūlakanaya</h3>
<p><a class='ref sc' id='sc133'>SC 133</a><a class='ref ms' id='ms33Y1_234'>Ms 33Y1_234</a><a class='ref msdiv' id='msdiv92'>Msdiv 92</a>» Ye keci nāmā dhammā, sabbe te nāmamūlakāti?</p>
<p><a class='ref sc' id='sc134'>SC 134</a><a class='ref ms' id='ms33Y1_235'>Ms 33Y1_235</a>Ahetukaṃ nāmaṃ na nāmamūlakaṃ. Sahetukaṃ nāmaṃ nāmamūlakaṃ.</p>
<p><a class='ref sc' id='sc135'>SC 135</a><a class='pts' id='pts1.21'></a><a class='ref ms' id='ms33Y1_236'>Ms 33Y1_236</a>« Ye vā pana nāmamūlakā, sabbe te dhammā nāmāti?</p>
<p><a class='ref sc' id='sc136'>SC 136</a><a class='ref ms' id='ms33Y1_237'>Ms 33Y1_237</a>Nāmasamuṭṭhānaṃ rūpaṃ nāmamūlakaṃ, na nāmaṃ. Nāmaṃ nāmamūlakañceva nāmañca.</p>
<p><a class='ref sc' id='sc137'>SC 137</a><a class='ref ms' id='ms33Y1_238'>Ms 33Y1_238</a><a class='ref msdiv' id='msdiv93'>Msdiv 93</a>» Ye keci nāmā dhammā, sabbe te nāmamūlena ekamūlakāti?</p>
<p><a class='ref sc' id='sc138'>SC 138</a><a class='ref ms' id='ms33Y1_239'>Ms 33Y1_239</a>Ahetukaṃ nāmaṃ nāmamūlena na ekamūlakaṃ. Sahetukaṃ nāmaṃ nāmamūlena ekamūlakaṃ.</p>
<p><a class='ref sc' id='sc139'>SC 139</a><a class='ref ms' id='ms33Y1_240'>Ms 33Y1_240</a>« Ye vā pana nāmamūlena ekamūlakā, sabbe te dhammā nāmāti?</p>
<p><a class='ref sc' id='sc140'>SC 140</a><a class='ref ms' id='ms33Y1_241'>Ms 33Y1_241</a>Nāmasamuṭṭhānaṃ rūpaṃ nāmamūlena ekamūlakaṃ, na nāmaṃ. Nāmaṃ nāmamūlena ekamūlakañceva nāmañca.</p>
<p><a class='ref sc' id='sc141'>SC 141</a><a class='ref ms' id='ms33Y1_242'>Ms 33Y1_242</a><a class='ref msdiv' id='msdiv94'>Msdiv 94</a>» Ye keci nāmamūlena ekamūlakā dhammā, sabbe te nāmamūlena aññamaññamūlakāti?</p>
<p><a class='ref sc' id='sc142'>SC 142</a><a class='ref ms' id='ms33Y1_243'>Ms 33Y1_243</a>Mūlāni yāni ekato uppajjanti nāmamūlāni ekamūlakāni ceva aññamaññamūlakāni ca. Avasesā nāmamūlasahajātā dhammā nāmamūlena ekamūlakā, na ca aññamaññamūlakā.</p>
<p><a class='ref sc' id='sc143'>SC 143</a><a class='ref ms' id='ms33Y1_244'>Ms 33Y1_244</a>« Ye vā pana nāmamūlena aññamaññamūlakā, sabbe te dhammā nāmāti? Āmantā. (3)</p>
<h3>1.2.1.4.4. Mūlamūlakanaya</h3>
<p><a class='ref sc' id='sc144'>SC 144</a><a class='pts' id='pts1.22'></a><a class='ref ms' id='ms33Y1_245'>Ms 33Y1_245</a><a class='ref msdiv' id='msdiv95'>Msdiv 95</a>» Ye keci nāmā dhammā, sabbe te nāmamūlamūlakāti?</p>
<p><a class='ref sc' id='sc145'>SC 145</a><a class='ref ms' id='ms33Y1_246'>Ms 33Y1_246</a>Ahetukaṃ nāmaṃ na nāmamūlamūlakaṃ. Sahetukaṃ nāmaṃ nāmamūlamūlakaṃ.</p>
<p><a class='ref sc' id='sc146'>SC 146</a><a class='ref ms' id='ms33Y1_247'>Ms 33Y1_247</a>« Ye vā pana nāmamūlamūlakā, sabbe te dhammā nāmāti?</p>
<p><a class='ref sc' id='sc147'>SC 147</a><a class='ref ms' id='ms33Y1_248'>Ms 33Y1_248</a>Nāmasamuṭṭhānaṃ rūpaṃ nāmamūlamūlakaṃ, na nāmaṃ. Nāmaṃ nāmamūlamūlakañceva nāmañca.</p>
<p><a class='ref sc' id='sc148'>SC 148</a><a class='ref ms' id='ms33Y1_249'>Ms 33Y1_249</a><a class='ref msdiv' id='msdiv96'>Msdiv 96</a>» Ye keci nāmā dhammā, sabbe te nāmamūlena ekamūlamūlakāti?</p>
<p><a class='ref sc' id='sc149'>SC 149</a><a class='ref ms' id='ms33Y1_250'>Ms 33Y1_250</a>Ahetukaṃ nāmaṃ nāmamūlena na ekamūlamūlakaṃ. Sahetukaṃ nāmaṃ nāmamūlena ekamūlamūlakaṃ.</p>
<p><a class='ref sc' id='sc150'>SC 150</a><a class='ref ms' id='ms33Y1_251'>Ms 33Y1_251</a>« Ye vā pana nāmamūlena ekamūlamūlakā, sabbe te dhammā nāmāti?</p>
<p><a class='ref sc' id='sc151'>SC 151</a><a class='ref ms' id='ms33Y1_252'>Ms 33Y1_252</a>Nāmasamuṭṭhānaṃ rūpaṃ nāmamūlena ekamūlamūlakaṃ, na nāmaṃ. Nāmaṃ nāmamūlena ekamūlamūlakañceva nāmañca.</p>
<p><a class='ref sc' id='sc152'>SC 152</a><a class='ref ms' id='ms33Y1_253'>Ms 33Y1_253</a><a class='ref msdiv' id='msdiv97'>Msdiv 97</a>» Ye keci nāmamūlena ekamūlamūlakā dhammā, sabbe te nāmamūlena aññamaññamūlamūlakāti?</p>
<p><a class='ref sc' id='sc153'>SC 153</a><a class='pts' id='pts1.23'></a><a class='ref ms' id='ms33Y1_254'>Ms 33Y1_254</a>Mūlāni yāni ekato uppajjanti nāmamūlāni ekamūlamūlakāni ceva aññamaññamūlamūlakāni ca. Avasesā nāmamūlasahajātā dhammā nāmamūlena ekamūlamūlakā, na ca aññamaññamūlamūlakā.</p>
<p><a class='ref sc' id='sc154'>SC 154</a><a class='ref ms' id='ms33Y1_255'>Ms 33Y1_255</a>« Ye vā pana nāmamūlena aññamaññamūlamūlakā, sabbe te dhammā nāmāti? Āmantā. (4)</p>
<p class='endsutta'><a class='ref sc' id='sc155'>SC 155</a><a class='ref ms' id='ms33Y1_256'>Ms 33Y1_256</a>Mūlavāraniddeso.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
