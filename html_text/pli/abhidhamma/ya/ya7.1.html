<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ya7.1' lang='pli'>
<header>
<ul>
<li class='division'>7 Anusayayamaka</li>
</ul>
<h1>7.1. Uppattiṭṭhānavāra</h1>
</header>
<p class='namo'><a class='ref sc' id='sc1'>SC 1</a><a class='ref ms' id='ms34Y7_1'>Ms 34Y7_1</a>Namo tassa Bhagavato Arahato Sammāsambuddhassa.</p>
<p><a class='ref sc' id='sc2'>SC 2</a><a class='pts' id='pts1.268'></a><a class='ref ms' id='ms34Y7_2'>Ms 34Y7_2</a><a class='ref msdiv' id='msdiv1'>Msdiv 1</a>Sattānusayā—kāmarāgānusayo, paṭighānusayo, mānānusayo, diṭṭhānusayo, vicikicchānusayo, bhavarāgānusayo, avijjānusayo.</p>
<p><a class='ref sc' id='sc3'>SC 3</a><a class='ref ms' id='ms34Y7_3'>Ms 34Y7_3</a><a class='ref msdiv' id='msdiv2'>Msdiv 2</a>Kattha kāmarāgānusayo anuseti? Kāmadhātuyā dvīsu vedanāsu ettha kāmarāgānusayo anuseti.</p>
<p><a class='ref sc' id='sc4'>SC 4</a><a class='ref ms' id='ms34Y7_4'>Ms 34Y7_4</a>Kattha paṭighānusayo anuseti? Dukkhāya vedanāya ettha paṭighānusayo anuseti.</p>
<p><a class='ref sc' id='sc5'>SC 5</a><a class='ref ms' id='ms34Y7_5'>Ms 34Y7_5</a>Kattha mānānusayo anuseti? Kāmadhātuyā dvīsu vedanāsu rūpadhātuyā arūpadhātuyā ettha mānānusayo anuseti.</p>
<p><a class='ref sc' id='sc6'>SC 6</a><a class='ref ms' id='ms34Y7_6'>Ms 34Y7_6</a>Kattha diṭṭhānusayo anuseti? Sabbasakkāyapariyāpannesu dhammesu ettha diṭṭhānusayo anuseti.</p>
<p><a class='ref sc' id='sc7'>SC 7</a><a class='ref ms' id='ms34Y7_7'>Ms 34Y7_7</a>Kattha vicikicchānusayo anuseti? Sabbasakkāyapariyāpannesu dhammesu ettha vicikicchānusayo anuseti.</p>
<p><a class='ref sc' id='sc8'>SC 8</a><a class='ref ms' id='ms34Y7_8'>Ms 34Y7_8</a>Kattha bhavarāgānusayo anuseti? Rūpadhātuyā arūpadhātuyā ettha bhavarāgānusayo anuseti.</p>
<p><a class='ref sc' id='sc9'>SC 9</a><a class='ref ms' id='ms34Y7_9'>Ms 34Y7_9</a>Kattha avijjānusayo anuseti? Sabbasakkāyapariyāpannesu dhammesu ettha avijjānusayo anuseti.</p>
<p class='endsection'><a class='ref sc' id='sc10'>SC 10</a><a class='ref ms' id='ms34Y7_10'>Ms 34Y7_10</a>Uppattiṭṭhānavāro.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
