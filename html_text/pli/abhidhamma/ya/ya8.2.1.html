<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ya8.2.1' lang='pli'>
<header>
<ul>
<li class='division'>8 Cittayamaka</li>
<li>8.2 Niddesa</li>
</ul>
<h1>8.2.1. Suddhacittasāmañña</h1>
</header>
<h2>8.2.1.1. Puggalavāra</h2>
<h3>8.2.1.1.1. Uppādanirodhakālasambhedavāra</h3>
<p><a class='ref sc' id='sc1' href='#sc1'>SC 1</a><a class='ref ms' id='ms34Y8_260' href='#ms34Y8_260'>Ms 34Y8_260</a><a class='ref msdiv' id='msdiv63' href='#msdiv63'>Msdiv 63</a>» Yassa cittaṃ uppajjati na nirujjhati tassa cittaṃ nirujjhissati na uppajjissatīti?</p>
<p><a class='ref sc' id='sc2' href='#sc2'>SC 2</a><a class='ref ms' id='ms34Y8_261' href='#ms34Y8_261'>Ms 34Y8_261</a>Pacchimacittassa uppādakkhaṇe tesaṃ cittaṃ uppajjati na nirujjhati, nirujjhissati na uppajjissati. Itaresaṃ cittassa uppādakkhaṇe tesaṃ cittaṃ uppajjati na nirujjhati, nirujjhissati ceva uppajjissati ca.</p>
<p><a class='ref sc' id='sc3' href='#sc3'>SC 3</a><a class='ref ms' id='ms34Y8_262' href='#ms34Y8_262'>Ms 34Y8_262</a>« Yassa vā pana cittaṃ nirujjhissati na uppajjissati tassa cittaṃ uppajjati na nirujjhatīti? Āmantā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms34Y8_263' href='#ms34Y8_263'>Ms 34Y8_263</a>» Yassa cittaṃ na uppajjati nirujjhati tassa cittaṃ na nirujjhissati uppajjissatīti? No.</p>
<p><a class='ref sc' id='sc5' href='#sc5'>SC 5</a><a class='ref ms' id='ms34Y8_264' href='#ms34Y8_264'>Ms 34Y8_264</a>« Yassa vā pana cittaṃ na nirujjhissati uppajjissati tassa cittaṃ na uppajjati nirujjhatīti? Natthi.</p>
<h3>8.2.1.1.2. Uppāduppannavāra</h3>
<p><a class='ref sc' id='sc6' href='#sc6'>SC 6</a><a class='ref ms' id='ms34Y8_265' href='#ms34Y8_265'>Ms 34Y8_265</a><a class='ref msdiv' id='msdiv64' href='#msdiv64'>Msdiv 64</a>» Yassa cittaṃ uppajjati tassa cittaṃ uppannanti? Āmantā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms34Y8_266' href='#ms34Y8_266'>Ms 34Y8_266</a>« Yassa vā pana cittaṃ uppannaṃ tassa cittaṃ uppajjatīti?</p>
<p><a class='ref sc' id='sc8' href='#sc8'>SC 8</a><a class='ref ms' id='ms34Y8_267' href='#ms34Y8_267'>Ms 34Y8_267</a>Cittassa bhaṅgakkhaṇe tesaṃ cittaṃ uppannaṃ, no ca tesaṃ cittaṃ uppajjati. Cittassa uppādakkhaṇe tesaṃ cittaṃ uppannañceva uppajjati ca.</p>
<p><a class='ref sc' id='sc9' href='#sc9'>SC 9</a><a class='ref ms' id='ms34Y8_268' href='#ms34Y8_268'>Ms 34Y8_268</a>» Yassa cittaṃ na uppajjati tassa cittaṃ na uppannanti?</p>
<p><a class='ref sc' id='sc10' href='#sc10'>SC 10</a><a class='ref pts-vp-pli' id='pts-vp-pli2.10' href='#pts-vp-pli2.10'>PTS vp Pali 2.10</a><a class='ref ms' id='ms34Y8_269' href='#ms34Y8_269'>Ms 34Y8_269</a>Cittassa bhaṅgakkhaṇe tesaṃ cittaṃ na uppajjati, no ca tesaṃ cittaṃ na uppannaṃ. Nirodhasamāpannānaṃ asaññasattānaṃ tesaṃ cittaṃ na ceva uppajjati na ca uppannaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms34Y8_270' href='#ms34Y8_270'>Ms 34Y8_270</a>« Yassa vā pana cittaṃ na uppannaṃ tassa cittaṃ na uppajjatīti? Āmantā.</p>
<h3>8.2.1.1.3. Nirodhuppannavāra</h3>
<p><a class='ref sc' id='sc12' href='#sc12'>SC 12</a><a class='ref ms' id='ms34Y8_271' href='#ms34Y8_271'>Ms 34Y8_271</a><a class='ref msdiv' id='msdiv65' href='#msdiv65'>Msdiv 65</a>» Yassa cittaṃ nirujjhati tassa cittaṃ uppannanti? Āmantā.</p>
<p><a class='ref sc' id='sc13' href='#sc13'>SC 13</a><a class='ref ms' id='ms34Y8_272' href='#ms34Y8_272'>Ms 34Y8_272</a>« Yassa vā pana cittaṃ uppannaṃ tassa cittaṃ nirujjhatīti?</p>
<p><a class='ref sc' id='sc14' href='#sc14'>SC 14</a><a class='ref ms' id='ms34Y8_273' href='#ms34Y8_273'>Ms 34Y8_273</a>Cittassa uppādakkhaṇe tesaṃ cittaṃ uppannaṃ, no ca tesaṃ cittaṃ nirujjhati. Cittassa bhaṅgakkhaṇe tesaṃ cittaṃ uppannañceva nirujjhati ca.</p>
<p><a class='ref sc' id='sc15' href='#sc15'>SC 15</a><a class='ref ms' id='ms34Y8_274' href='#ms34Y8_274'>Ms 34Y8_274</a>» Yassa cittaṃ na nirujjhati tassa cittaṃ na uppannanti?</p>
<p><a class='ref sc' id='sc16' href='#sc16'>SC 16</a><a class='ref ms' id='ms34Y8_275' href='#ms34Y8_275'>Ms 34Y8_275</a>Cittassa uppādakkhaṇe tesaṃ cittaṃ na nirujjhati, no ca tesaṃ cittaṃ na uppannaṃ. Nirodhasamāpannānaṃ asaññasattānaṃ tesaṃ cittaṃ na ceva nirujjhati na ca uppannaṃ.</p>
<p><a class='ref sc' id='sc17' href='#sc17'>SC 17</a><a class='ref ms' id='ms34Y8_276' href='#ms34Y8_276'>Ms 34Y8_276</a>« Yassa vā pana cittaṃ na uppannaṃ tassa cittaṃ na nirujjhatīti? Āmantā.</p>
<h3>8.2.1.1.4. Uppādavāra</h3>
<p><a class='ref sc' id='sc18' href='#sc18'>SC 18</a><a class='ref ms' id='ms34Y8_277' href='#ms34Y8_277'>Ms 34Y8_277</a><a class='ref msdiv' id='msdiv66' href='#msdiv66'>Msdiv 66</a>» Yassa cittaṃ uppajjati tassa cittaṃ uppajjitthāti? Āmantā.</p>
<p><a class='ref sc' id='sc19' href='#sc19'>SC 19</a><a class='ref ms' id='ms34Y8_278' href='#ms34Y8_278'>Ms 34Y8_278</a>« Yassa vā pana cittaṃ uppajjittha tassa cittaṃ uppajjatīti?</p>
<p><a class='ref sc' id='sc20' href='#sc20'>SC 20</a><a class='ref ms' id='ms34Y8_279' href='#ms34Y8_279'>Ms 34Y8_279</a>Cittassa bhaṅgakkhaṇe nirodhasamāpannānaṃ asaññasattānaṃ tesaṃ cittaṃ uppajjittha, no ca tesaṃ cittaṃ uppajjati. Cittassa uppādakkhaṇe tesaṃ cittaṃ uppajjittha ceva uppajjati ca.</p>
<p><a class='ref sc' id='sc21' href='#sc21'>SC 21</a><a class='ref ms' id='ms34Y8_280' href='#ms34Y8_280'>Ms 34Y8_280</a>» Yassa cittaṃ na uppajjati tassa cittaṃ na uppajjitthāti? Uppajjittha.</p>
<p><a class='ref sc' id='sc22' href='#sc22'>SC 22</a><a class='ref ms' id='ms34Y8_281' href='#ms34Y8_281'>Ms 34Y8_281</a>« Yassa vā pana cittaṃ na uppajjittha tassa cittaṃ na uppajjatīti? Natthi.</p>
<p><a class='ref sc' id='sc23' href='#sc23'>SC 23</a><a class='ref ms' id='ms34Y8_282' href='#ms34Y8_282'>Ms 34Y8_282</a><a class='ref msdiv' id='msdiv67' href='#msdiv67'>Msdiv 67</a>» Yassa cittaṃ uppajjati tassa cittaṃ uppajjissatīti?</p>
<p><a class='ref sc' id='sc24' href='#sc24'>SC 24</a><a class='ref ms' id='ms34Y8_283' href='#ms34Y8_283'>Ms 34Y8_283</a>Pacchimacittassa uppādakkhaṇe tesaṃ cittaṃ uppajjati, no ca tesaṃ cittaṃ uppajjissati. Itaresaṃ cittassa uppādakkhaṇe tesaṃ cittaṃ uppajjati ceva uppajjissati ca.</p>
<p><a class='ref sc' id='sc25' href='#sc25'>SC 25</a><a class='ref ms' id='ms34Y8_284' href='#ms34Y8_284'>Ms 34Y8_284</a>« Yassa vā pana cittaṃ uppajjissati tassa cittaṃ uppajjatīti?</p>
<p><a class='ref sc' id='sc26' href='#sc26'>SC 26</a><a class='ref ms' id='ms34Y8_285' href='#ms34Y8_285'>Ms 34Y8_285</a>Cittassa bhaṅgakkhaṇe nirodhasamāpannānaṃ asaññasattānaṃ tesaṃ cittaṃ uppajjissati, no ca tesaṃ cittaṃ uppajjati. Cittassa uppādakkhaṇe tesaṃ cittaṃ uppajjissati ceva uppajjati ca.</p>
<p><a class='ref sc' id='sc27' href='#sc27'>SC 27</a><a class='ref ms' id='ms34Y8_286' href='#ms34Y8_286'>Ms 34Y8_286</a>» Yassa cittaṃ na uppajjati tassa cittaṃ na uppajjissatīti?</p>
<p><a class='ref sc' id='sc28' href='#sc28'>SC 28</a><a class='ref ms' id='ms34Y8_287' href='#ms34Y8_287'>Ms 34Y8_287</a>Cittassa bhaṅgakkhaṇe nirodhasamāpannānaṃ asaññasattānaṃ tesaṃ cittaṃ na uppajjati, no ca tesaṃ cittaṃ na uppajjissati. Pacchimacittassa bhaṅgakkhaṇe tesaṃ cittaṃ na ceva uppajjati na ca uppajjissati.</p>
<p><a class='ref sc' id='sc29' href='#sc29'>SC 29</a><a class='ref ms' id='ms34Y8_288' href='#ms34Y8_288'>Ms 34Y8_288</a>« Yassa vā pana cittaṃ na uppajjissati tassa cittaṃ na uppajjatīti?</p>
<p><a class='ref sc' id='sc30' href='#sc30'>SC 30</a><a class='ref ms' id='ms34Y8_289' href='#ms34Y8_289'>Ms 34Y8_289</a>Pacchimacittassa uppādakkhaṇe tesaṃ cittaṃ na uppajjissati, no ca tesaṃ cittaṃ na uppajjati. Pacchimacittassa bhaṅgakkhaṇe tesaṃ cittaṃ na ceva uppajjissati na ca uppajjati.</p>
<p><a class='ref sc' id='sc31' href='#sc31'>SC 31</a><a class='ref ms' id='ms34Y8_290' href='#ms34Y8_290'>Ms 34Y8_290</a><a class='ref msdiv' id='msdiv68' href='#msdiv68'>Msdiv 68</a>» Yassa cittaṃ uppajjittha tassa cittaṃ uppajjissatīti?</p>
<p><a class='ref sc' id='sc32' href='#sc32'>SC 32</a><a class='ref pts-vp-pli' id='pts-vp-pli2.11' href='#pts-vp-pli2.11'>PTS vp Pali 2.11</a><a class='ref ms' id='ms34Y8_291' href='#ms34Y8_291'>Ms 34Y8_291</a>Pacchimacittasamaṅgīnaṃ tesaṃ cittaṃ uppajjittha, no ca tesaṃ cittaṃ uppajjissati. Itaresaṃ tesaṃ cittaṃ uppajjittha ceva uppajjissati ca.</p>
<p><a class='ref sc' id='sc33' href='#sc33'>SC 33</a><a class='ref ms' id='ms34Y8_292' href='#ms34Y8_292'>Ms 34Y8_292</a>« Yassa vā pana cittaṃ uppajjissati tassa cittaṃ uppajjitthāti? Āmantā.</p>
<p><a class='ref sc' id='sc34' href='#sc34'>SC 34</a><a class='ref ms' id='ms34Y8_293' href='#ms34Y8_293'>Ms 34Y8_293</a>» Yassa cittaṃ na uppajjittha tassa cittaṃ na uppajjissatīti? Natthi.</p>
<p><a class='ref sc' id='sc35' href='#sc35'>SC 35</a><a class='ref ms' id='ms34Y8_294' href='#ms34Y8_294'>Ms 34Y8_294</a>« Yassa vā pana cittaṃ na uppajjissati tassa cittaṃ na uppajjitthāti? Uppajjittha.</p>
<h3>8.2.1.1.5. Nirodhavāra</h3>
<p><a class='ref sc' id='sc36' href='#sc36'>SC 36</a><a class='ref ms' id='ms34Y8_295' href='#ms34Y8_295'>Ms 34Y8_295</a><a class='ref msdiv' id='msdiv69' href='#msdiv69'>Msdiv 69</a>» Yassa cittaṃ nirujjhati tassa cittaṃ nirujjhitthāti? Āmantā.</p>
<p><a class='ref sc' id='sc37' href='#sc37'>SC 37</a><a class='ref ms' id='ms34Y8_296' href='#ms34Y8_296'>Ms 34Y8_296</a>« Yassa vā pana cittaṃ nirujjhittha tassa cittaṃ nirujjhatīti?</p>
<p><a class='ref sc' id='sc38' href='#sc38'>SC 38</a><a class='ref ms' id='ms34Y8_297' href='#ms34Y8_297'>Ms 34Y8_297</a>Cittassa uppādakkhaṇe nirodhasamāpannānaṃ asaññasattānaṃ tesaṃ cittaṃ nirujjhittha, no ca tesaṃ cittaṃ nirujjhati. Cittassa bhaṅgakkhaṇe tesaṃ cittaṃ nirujjhittha ceva nirujjhati ca.</p>
<p><a class='ref sc' id='sc39' href='#sc39'>SC 39</a><a class='ref ms' id='ms34Y8_298' href='#ms34Y8_298'>Ms 34Y8_298</a>» Yassa cittaṃ na nirujjhati tassa cittaṃ na nirujjhitthāti? Nirujjhittha.</p>
<p><a class='ref sc' id='sc40' href='#sc40'>SC 40</a><a class='ref ms' id='ms34Y8_299' href='#ms34Y8_299'>Ms 34Y8_299</a>« Yassa vā pana cittaṃ na nirujjhittha tassa cittaṃ na nirujjhatīti? Natthi.</p>
<p><a class='ref sc' id='sc41' href='#sc41'>SC 41</a><a class='ref ms' id='ms34Y8_300' href='#ms34Y8_300'>Ms 34Y8_300</a><a class='ref msdiv' id='msdiv70' href='#msdiv70'>Msdiv 70</a>» Yassa cittaṃ nirujjhati tassa cittaṃ nirujjhissatīti?</p>
<p><a class='ref sc' id='sc42' href='#sc42'>SC 42</a><a class='ref ms' id='ms34Y8_301' href='#ms34Y8_301'>Ms 34Y8_301</a>Pacchimacittassa bhaṅgakkhaṇe tesaṃ cittaṃ nirujjhati, no ca tesaṃ cittaṃ nirujjhissati. Itaresaṃ cittassa bhaṅgakkhaṇe tesaṃ cittaṃ nirujjhati ceva nirujjhissati ca.</p>
<p><a class='ref sc' id='sc43' href='#sc43'>SC 43</a><a class='ref ms' id='ms34Y8_302' href='#ms34Y8_302'>Ms 34Y8_302</a>« Yassa vā pana cittaṃ nirujjhissati tassa cittaṃ nirujjhatīti?</p>
<p><a class='ref sc' id='sc44' href='#sc44'>SC 44</a><a class='ref ms' id='ms34Y8_303' href='#ms34Y8_303'>Ms 34Y8_303</a>Cittassa uppādakkhaṇe nirodhasamāpannānaṃ asaññasattānaṃ tesaṃ cittaṃ nirujjhissati, no ca tesaṃ cittaṃ nirujjhati. Cittassa bhaṅgakkhaṇe tesaṃ cittaṃ nirujjhissati ceva nirujjhati ca.</p>
<p><a class='ref sc' id='sc45' href='#sc45'>SC 45</a><a class='ref ms' id='ms34Y8_304' href='#ms34Y8_304'>Ms 34Y8_304</a>» Yassa cittaṃ na nirujjhati tassa cittaṃ na nirujjhissatīti? Nirujjhissati.</p>
<p><a class='ref sc' id='sc46' href='#sc46'>SC 46</a><a class='ref ms' id='ms34Y8_305' href='#ms34Y8_305'>Ms 34Y8_305</a>« Yassa vā pana cittaṃ na nirujjhissati tassa cittaṃ na nirujjhatīti? Nirujjhati.</p>
<p><a class='ref sc' id='sc47' href='#sc47'>SC 47</a><a class='ref ms' id='ms34Y8_306' href='#ms34Y8_306'>Ms 34Y8_306</a><a class='ref msdiv' id='msdiv71' href='#msdiv71'>Msdiv 71</a>» Yassa cittaṃ nirujjhittha tassa cittaṃ nirujjhissatīti?</p>
<p><a class='ref sc' id='sc48' href='#sc48'>SC 48</a><a class='ref ms' id='ms34Y8_307' href='#ms34Y8_307'>Ms 34Y8_307</a>Pacchimacittassa bhaṅgakkhaṇe tesaṃ cittaṃ nirujjhittha, no ca tesaṃ cittaṃ nirujjhissati. Itaresaṃ tesaṃ cittaṃ nirujjhittha ceva nirujjhissati ca.</p>
<p><a class='ref sc' id='sc49' href='#sc49'>SC 49</a><a class='ref ms' id='ms34Y8_308' href='#ms34Y8_308'>Ms 34Y8_308</a>« Yassa vā pana cittaṃ nirujjhissati tassa cittaṃ nirujjhitthāti? Āmantā.</p>
<p><a class='ref sc' id='sc50' href='#sc50'>SC 50</a><a class='ref ms' id='ms34Y8_309' href='#ms34Y8_309'>Ms 34Y8_309</a>» Yassa cittaṃ na nirujjhittha tassa cittaṃ na nirujjhissatīti? Natthi.</p>
<p><a class='ref sc' id='sc51' href='#sc51'>SC 51</a><a class='ref ms' id='ms34Y8_310' href='#ms34Y8_310'>Ms 34Y8_310</a>« Yassa vā pana cittaṃ na nirujjhissati tassa cittaṃ na nirujjhitthāti? Nirujjhittha.</p>
<h3>8.2.1.1.6. Uppādanirodhavāra</h3>
<p><a class='ref sc' id='sc52' href='#sc52'>SC 52</a><a class='ref ms' id='ms34Y8_311' href='#ms34Y8_311'>Ms 34Y8_311</a><a class='ref msdiv' id='msdiv72' href='#msdiv72'>Msdiv 72</a>» Yassa cittaṃ uppajjati tassa cittaṃ nirujjhitthāti? Āmantā.</p>
<p><a class='ref sc' id='sc53' href='#sc53'>SC 53</a><a class='ref ms' id='ms34Y8_312' href='#ms34Y8_312'>Ms 34Y8_312</a>« Yassa vā pana cittaṃ nirujjhittha tassa cittaṃ uppajjatīti?</p>
<p><a class='ref sc' id='sc54' href='#sc54'>SC 54</a><a class='ref ms' id='ms34Y8_313' href='#ms34Y8_313'>Ms 34Y8_313</a>Cittassa bhaṅgakkhaṇe nirodhasamāpannānaṃ asaññasattānaṃ tesaṃ cittaṃ nirujjhittha, no ca tesaṃ cittaṃ uppajjati. Cittassa uppādakkhaṇe tesaṃ cittaṃ nirujjhittha ceva uppajjati ca.</p>
<p><a class='ref sc' id='sc55' href='#sc55'>SC 55</a><a class='ref ms' id='ms34Y8_314' href='#ms34Y8_314'>Ms 34Y8_314</a>» Yassa cittaṃ na uppajjati tassa cittaṃ na nirujjhitthāti? Nirujjhittha.</p>
<p><a class='ref sc' id='sc56' href='#sc56'>SC 56</a><a class='ref ms' id='ms34Y8_315' href='#ms34Y8_315'>Ms 34Y8_315</a>« Yassa vā pana cittaṃ na nirujjhittha tassa cittaṃ na uppajjatīti? Natthi.</p>
<p><a class='ref sc' id='sc57' href='#sc57'>SC 57</a><a class='ref ms' id='ms34Y8_316' href='#ms34Y8_316'>Ms 34Y8_316</a><a class='ref msdiv' id='msdiv73' href='#msdiv73'>Msdiv 73</a>» Yassa cittaṃ uppajjati tassa cittaṃ nirujjhissatīti? Āmantā.</p>
<p><a class='ref sc' id='sc58' href='#sc58'>SC 58</a><a class='ref pts-vp-pli' id='pts-vp-pli2.12' href='#pts-vp-pli2.12'>PTS vp Pali 2.12</a><a class='ref ms' id='ms34Y8_317' href='#ms34Y8_317'>Ms 34Y8_317</a>« Yassa vā pana cittaṃ nirujjhissati tassa cittaṃ uppajjatīti?</p>
<p><a class='ref sc' id='sc59' href='#sc59'>SC 59</a><a class='ref ms' id='ms34Y8_318' href='#ms34Y8_318'>Ms 34Y8_318</a>Cittassa bhaṅgakkhaṇe nirodhasamāpannānaṃ asaññasattānaṃ tesaṃ cittaṃ nirujjhissati, no ca tesaṃ cittaṃ uppajjati. Cittassa uppādakkhaṇe tesaṃ cittaṃ nirujjhissati ceva uppajjati ca.</p>
<p><a class='ref sc' id='sc60' href='#sc60'>SC 60</a><a class='ref ms' id='ms34Y8_319' href='#ms34Y8_319'>Ms 34Y8_319</a>» Yassa cittaṃ na uppajjati tassa cittaṃ na nirujjhissatīti?</p>
<p><a class='ref sc' id='sc61' href='#sc61'>SC 61</a><a class='ref ms' id='ms34Y8_320' href='#ms34Y8_320'>Ms 34Y8_320</a>Cittassa bhaṅgakkhaṇe nirodhasamāpannānaṃ asaññasattānaṃ tesaṃ cittaṃ na uppajjati, no ca tesaṃ cittaṃ na nirujjhissati. Pacchimacittassa bhaṅgakkhaṇe tesaṃ cittaṃ na ceva uppajjati na ca nirujjhissati.</p>
<p><a class='ref sc' id='sc62' href='#sc62'>SC 62</a><a class='ref ms' id='ms34Y8_321' href='#ms34Y8_321'>Ms 34Y8_321</a>« Yassa vā pana cittaṃ na nirujjhissati tassa cittaṃ na uppajjatīti? Āmantā.</p>
<p><a class='ref sc' id='sc63' href='#sc63'>SC 63</a><a class='ref ms' id='ms34Y8_322' href='#ms34Y8_322'>Ms 34Y8_322</a><a class='ref msdiv' id='msdiv74' href='#msdiv74'>Msdiv 74</a>» Yassa cittaṃ uppajjittha tassa cittaṃ nirujjhissatīti?</p>
<p><a class='ref sc' id='sc64' href='#sc64'>SC 64</a><a class='ref ms' id='ms34Y8_323' href='#ms34Y8_323'>Ms 34Y8_323</a>Pacchimacittassa bhaṅgakkhaṇe tesaṃ cittaṃ uppajjittha, no ca tesaṃ cittaṃ nirujjhissati. Itaresaṃ tesaṃ cittaṃ uppajjittha ceva nirujjhissati ca.</p>
<p><a class='ref sc' id='sc65' href='#sc65'>SC 65</a><a class='ref ms' id='ms34Y8_324' href='#ms34Y8_324'>Ms 34Y8_324</a>« Yassa vā pana cittaṃ nirujjhissati tassa cittaṃ uppajjitthāti? Āmantā.</p>
<p><a class='ref sc' id='sc66' href='#sc66'>SC 66</a><a class='ref ms' id='ms34Y8_325' href='#ms34Y8_325'>Ms 34Y8_325</a>» Yassa cittaṃ na uppajjittha tassa cittaṃ na nirujjhissatīti? Natthi.</p>
<p><a class='ref sc' id='sc67' href='#sc67'>SC 67</a><a class='ref ms' id='ms34Y8_326' href='#ms34Y8_326'>Ms 34Y8_326</a>« Yassa vā pana cittaṃ na nirujjhissati tassa cittaṃ na uppajjitthāti? Uppajjittha.</p>
<h3>8.2.1.1.7. Uppajjamānananirodhavāra</h3>
<p><a class='ref sc' id='sc68' href='#sc68'>SC 68</a><a class='ref ms' id='ms34Y8_327' href='#ms34Y8_327'>Ms 34Y8_327</a><a class='ref msdiv' id='msdiv75' href='#msdiv75'>Msdiv 75</a>» Yassa cittaṃ uppajjati tassa cittaṃ na nirujjhatīti? Āmantā.</p>
<p><a class='ref sc' id='sc69' href='#sc69'>SC 69</a><a class='ref ms' id='ms34Y8_328' href='#ms34Y8_328'>Ms 34Y8_328</a>« Yassa vā pana cittaṃ na nirujjhati tassa cittaṃ uppajjatīti?</p>
<p><a class='ref sc' id='sc70' href='#sc70'>SC 70</a><a class='ref ms' id='ms34Y8_329' href='#ms34Y8_329'>Ms 34Y8_329</a>Nirodhasamāpannānaṃ asaññasattānaṃ tesaṃ cittaṃ na nirujjhati, no ca tesaṃ cittaṃ uppajjati. Cittassa uppādakkhaṇe tesaṃ cittaṃ na nirujjhati ceva uppajjati ca.</p>
<p><a class='ref sc' id='sc71' href='#sc71'>SC 71</a><a class='ref ms' id='ms34Y8_330' href='#ms34Y8_330'>Ms 34Y8_330</a>» Yassa cittaṃ na uppajjati tassa cittaṃ nirujjhatīti?</p>
<p><a class='ref sc' id='sc72' href='#sc72'>SC 72</a><a class='ref ms' id='ms34Y8_331' href='#ms34Y8_331'>Ms 34Y8_331</a>Nirodhasamāpannānaṃ asaññasattānaṃ tesaṃ cittaṃ na uppajjati, no ca tesaṃ cittaṃ nirujjhati. Cittassa bhaṅgakkhaṇe tesaṃ cittaṃ na uppajjati ceva nirujjhati ca.</p>
<p><a class='ref sc' id='sc73' href='#sc73'>SC 73</a><a class='ref ms' id='ms34Y8_332' href='#ms34Y8_332'>Ms 34Y8_332</a>« Yassa vā pana cittaṃ nirujjhati tassa cittaṃ na uppajjatīti? Āmantā.</p>
<h3>8.2.1.1.8. Uppajjamānuppannavāra</h3>
<p><a class='ref sc' id='sc74' href='#sc74'>SC 74</a><a class='ref ms' id='ms34Y8_333' href='#ms34Y8_333'>Ms 34Y8_333</a><a class='ref msdiv' id='msdiv76' href='#msdiv76'>Msdiv 76</a>» Yassa cittaṃ uppajjamānaṃ tassa cittaṃ uppannanti? Āmantā.</p>
<p><a class='ref sc' id='sc75' href='#sc75'>SC 75</a><a class='ref ms' id='ms34Y8_334' href='#ms34Y8_334'>Ms 34Y8_334</a>« Yassa vā pana cittaṃ uppannaṃ tassa cittaṃ uppajjamānanti?</p>
<p><a class='ref sc' id='sc76' href='#sc76'>SC 76</a><a class='ref ms' id='ms34Y8_335' href='#ms34Y8_335'>Ms 34Y8_335</a>Cittassa bhaṅgakkhaṇe tesaṃ cittaṃ uppannaṃ, no ca tesaṃ cittaṃ uppajjamānaṃ. Cittassa uppādakkhaṇe tesaṃ cittaṃ uppannañceva uppajjamānañca.</p>
<p><a class='ref sc' id='sc77' href='#sc77'>SC 77</a><a class='ref ms' id='ms34Y8_336' href='#ms34Y8_336'>Ms 34Y8_336</a>» Yassa cittaṃ na uppajjamānaṃ tassa cittaṃ na uppannanti?</p>
<p><a class='ref sc' id='sc78' href='#sc78'>SC 78</a><a class='ref ms' id='ms34Y8_337' href='#ms34Y8_337'>Ms 34Y8_337</a>Cittassa bhaṅgakkhaṇe tesaṃ cittaṃ na uppajjamānaṃ, no ca tesaṃ cittaṃ na uppannaṃ. Nirodhasamāpannānaṃ asaññasattānaṃ tesaṃ cittaṃ na ceva uppajjamānaṃ na ca uppannaṃ.</p>
<p><a class='ref sc' id='sc79' href='#sc79'>SC 79</a><a class='ref ms' id='ms34Y8_338' href='#ms34Y8_338'>Ms 34Y8_338</a>« Yassa vā pana cittaṃ na uppannaṃ tassa cittaṃ na uppajjamānanti? Āmantā.</p>
<h3>8.2.1.1.9. Nirujjhamānuppannavāra</h3>
<p><a class='ref sc' id='sc80' href='#sc80'>SC 80</a><a class='ref ms' id='ms34Y8_339' href='#ms34Y8_339'>Ms 34Y8_339</a><a class='ref msdiv' id='msdiv77' href='#msdiv77'>Msdiv 77</a>» Yassa cittaṃ nirujjhamānaṃ tassa cittaṃ uppannanti? Āmantā.</p>
<p><a class='ref sc' id='sc81' href='#sc81'>SC 81</a><a class='ref ms' id='ms34Y8_340' href='#ms34Y8_340'>Ms 34Y8_340</a>« Yassa vā pana cittaṃ uppannaṃ tassa cittaṃ nirujjhamānanti?</p>
<p><a class='ref sc' id='sc82' href='#sc82'>SC 82</a><a class='ref ms' id='ms34Y8_341' href='#ms34Y8_341'>Ms 34Y8_341</a>Cittassa uppādakkhaṇe tesaṃ cittaṃ uppannaṃ, no ca tesaṃ cittaṃ nirujjhamānaṃ. Cittassa bhaṅgakkhaṇe tesaṃ cittaṃ uppannañceva nirujjhamānañca.</p>
<p><a class='ref sc' id='sc83' href='#sc83'>SC 83</a><a class='ref pts-vp-pli' id='pts-vp-pli2.13' href='#pts-vp-pli2.13'>PTS vp Pali 2.13</a><a class='ref ms' id='ms34Y8_342' href='#ms34Y8_342'>Ms 34Y8_342</a>» Yassa cittaṃ na nirujjhamānaṃ tassa cittaṃ na uppannanti?</p>
<p><a class='ref sc' id='sc84' href='#sc84'>SC 84</a><a class='ref ms' id='ms34Y8_343' href='#ms34Y8_343'>Ms 34Y8_343</a>Cittassa uppādakkhaṇe tesaṃ cittaṃ na nirujjhamānaṃ, no ca tesaṃ cittaṃ na uppannaṃ. Nirodhasamāpannānaṃ asaññasattānaṃ tesaṃ cittaṃ na ceva nirujjhamānaṃ na ca uppannaṃ.</p>
<p><a class='ref sc' id='sc85' href='#sc85'>SC 85</a><a class='ref ms' id='ms34Y8_344' href='#ms34Y8_344'>Ms 34Y8_344</a>« Yassa vā pana cittaṃ na uppannaṃ tassa cittaṃ na nirujjhamānanti? Āmantā.</p>
<h3>8.2.1.1.10. Uppannuppādavāra</h3>
<p><a class='ref sc' id='sc86' href='#sc86'>SC 86</a><a class='ref ms' id='ms34Y8_345' href='#ms34Y8_345'>Ms 34Y8_345</a><a class='ref msdiv' id='msdiv78' href='#msdiv78'>Msdiv 78</a>» Yassa cittaṃ uppannaṃ tassa cittaṃ uppajjitthāti? Āmantā.</p>
<p><a class='ref sc' id='sc87' href='#sc87'>SC 87</a><a class='ref ms' id='ms34Y8_346' href='#ms34Y8_346'>Ms 34Y8_346</a>« Yassa vā pana cittaṃ uppajjittha tassa cittaṃ uppannanti?</p>
<p><a class='ref sc' id='sc88' href='#sc88'>SC 88</a><a class='ref ms' id='ms34Y8_347' href='#ms34Y8_347'>Ms 34Y8_347</a>Nirodhasamāpannānaṃ asaññasattānaṃ tesaṃ cittaṃ uppajjittha, no ca tesaṃ cittaṃ uppannaṃ. Cittasamaṅgīnaṃ tesaṃ cittaṃ uppajjittha ceva uppannañca.</p>
<p><a class='ref sc' id='sc89' href='#sc89'>SC 89</a><a class='ref ms' id='ms34Y8_348' href='#ms34Y8_348'>Ms 34Y8_348</a>» Yassa cittaṃ na uppannaṃ tassa cittaṃ na uppajjitthāti? Uppajjittha.</p>
<p><a class='ref sc' id='sc90' href='#sc90'>SC 90</a><a class='ref ms' id='ms34Y8_349' href='#ms34Y8_349'>Ms 34Y8_349</a>« Yassa vā pana cittaṃ na uppajjittha tassa cittaṃ na uppannanti? Natthi.</p>
<p><a class='ref sc' id='sc91' href='#sc91'>SC 91</a><a class='ref ms' id='ms34Y8_350' href='#ms34Y8_350'>Ms 34Y8_350</a><a class='ref msdiv' id='msdiv79' href='#msdiv79'>Msdiv 79</a>» Yassa cittaṃ uppannaṃ tassa cittaṃ uppajjissatīti?</p>
<p><a class='ref sc' id='sc92' href='#sc92'>SC 92</a><a class='ref ms' id='ms34Y8_351' href='#ms34Y8_351'>Ms 34Y8_351</a>Pacchimacittasamaṅgīnaṃ tesaṃ cittaṃ uppannaṃ, no ca tesaṃ cittaṃ uppajjissati. Itaresaṃ cittasamaṅgīnaṃ tesaṃ cittaṃ uppannañceva uppajjissati ca.</p>
<p><a class='ref sc' id='sc93' href='#sc93'>SC 93</a><a class='ref ms' id='ms34Y8_352' href='#ms34Y8_352'>Ms 34Y8_352</a>« Yassa vā pana cittaṃ uppajjissati tassa cittaṃ uppannanti?</p>
<p><a class='ref sc' id='sc94' href='#sc94'>SC 94</a><a class='ref ms' id='ms34Y8_353' href='#ms34Y8_353'>Ms 34Y8_353</a>Nirodhasamāpannānaṃ asaññasattānaṃ tesaṃ cittaṃ uppajjissati, no ca tesaṃ cittaṃ uppannaṃ. Cittasamaṅgīnaṃ tesaṃ cittaṃ uppajjissati ceva uppannañca.</p>
<p><a class='ref sc' id='sc95' href='#sc95'>SC 95</a><a class='ref ms' id='ms34Y8_354' href='#ms34Y8_354'>Ms 34Y8_354</a>» Yassa cittaṃ na uppannaṃ tassa cittaṃ na uppajjissatīti? Uppajjissati.</p>
<p><a class='ref sc' id='sc96' href='#sc96'>SC 96</a><a class='ref ms' id='ms34Y8_355' href='#ms34Y8_355'>Ms 34Y8_355</a>« Yassa vā pana cittaṃ na uppajjissati tassa cittaṃ na uppannanti? Uppannaṃ.</p>
<h3>8.2.1.1.11. Atītānāgatavāra</h3>
<p><a class='ref sc' id='sc97' href='#sc97'>SC 97</a><a class='ref ms' id='ms34Y8_356' href='#ms34Y8_356'>Ms 34Y8_356</a><a class='ref msdiv' id='msdiv80' href='#msdiv80'>Msdiv 80</a>» Yassa cittaṃ uppajjittha no ca tassa cittaṃ uppannaṃ, tassa cittaṃ uppajjissatīti? Āmantā.</p>
<p><a class='ref sc' id='sc98' href='#sc98'>SC 98</a><a class='ref ms' id='ms34Y8_357' href='#ms34Y8_357'>Ms 34Y8_357</a>« Yassa vā pana cittaṃ uppajjissati no ca tassa cittaṃ uppannaṃ, tassa cittaṃ uppajjitthāti? Āmantā.</p>
<p><a class='ref sc' id='sc99' href='#sc99'>SC 99</a><a class='ref ms' id='ms34Y8_358' href='#ms34Y8_358'>Ms 34Y8_358</a>» Yassa cittaṃ na uppajjittha no ca tassa cittaṃ na uppannaṃ, tassa cittaṃ na uppajjissatīti? Natthi.</p>
<p><a class='ref sc' id='sc100' href='#sc100'>SC 100</a><a class='ref ms' id='ms34Y8_359' href='#ms34Y8_359'>Ms 34Y8_359</a>« Yassa vā pana cittaṃ na uppajjissati no ca tassa cittaṃ na uppannaṃ, tassa cittaṃ na uppajjitthāti? Uppajjittha.</p>
<h3>8.2.1.1.12. Uppannuppajjamānavāra</h3>
<p><a class='ref sc' id='sc101' href='#sc101'>SC 101</a><a class='ref ms' id='ms34Y8_360' href='#ms34Y8_360'>Ms 34Y8_360</a><a class='ref msdiv' id='msdiv81' href='#msdiv81'>Msdiv 81</a>» Uppannaṃ uppajjamānanti?</p>
<p><a class='ref sc' id='sc102' href='#sc102'>SC 102</a><a class='ref ms' id='ms34Y8_361' href='#ms34Y8_361'>Ms 34Y8_361</a>Bhaṅgakkhaṇe uppannaṃ, no ca uppajjamānaṃ. Uppādakkhaṇe uppannañceva uppajjamānañca.</p>
<p><a class='ref sc' id='sc103' href='#sc103'>SC 103</a><a class='ref ms' id='ms34Y8_362' href='#ms34Y8_362'>Ms 34Y8_362</a>« Uppajjamānaṃ uppannanti? Āmantā.</p>
<p><a class='ref sc' id='sc104' href='#sc104'>SC 104</a><a class='ref ms' id='ms34Y8_363' href='#ms34Y8_363'>Ms 34Y8_363</a>» Na uppannaṃ na uppajjamānanti? Āmantā.</p>
<p><a class='ref sc' id='sc105' href='#sc105'>SC 105</a><a class='ref ms' id='ms34Y8_364' href='#ms34Y8_364'>Ms 34Y8_364</a>« Na uppajjamānaṃ na uppannanti?</p>
<p><a class='ref sc' id='sc106' href='#sc106'>SC 106</a><a class='ref ms' id='ms34Y8_365' href='#ms34Y8_365'>Ms 34Y8_365</a>Bhaṅgakkhaṇe na uppajjamānaṃ, no ca na uppannaṃ. Atītānāgataṃ cittaṃ na ceva uppajjamānaṃ na ca uppannaṃ.</p>
<h3>8.2.1.1.13. Niruddhanirujjhamānavāra</h3>
<p><a class='ref sc' id='sc107' href='#sc107'>SC 107</a><a class='ref ms' id='ms34Y8_366' href='#ms34Y8_366'>Ms 34Y8_366</a><a class='ref msdiv' id='msdiv82' href='#msdiv82'>Msdiv 82</a>» Niruddhaṃ nirujjhamānanti? No.</p>
<p><a class='ref sc' id='sc108' href='#sc108'>SC 108</a><a class='ref ms' id='ms34Y8_367' href='#ms34Y8_367'>Ms 34Y8_367</a>« Nirujjhamānaṃ niruddhanti? No.</p>
<p><a class='ref sc' id='sc109' href='#sc109'>SC 109</a><a class='ref pts-vp-pli' id='pts-vp-pli2.14' href='#pts-vp-pli2.14'>PTS vp Pali 2.14</a><a class='ref ms' id='ms34Y8_368' href='#ms34Y8_368'>Ms 34Y8_368</a>» Na niruddhaṃ na nirujjhamānanti?</p>
<p><a class='ref sc' id='sc110' href='#sc110'>SC 110</a><a class='ref ms' id='ms34Y8_369' href='#ms34Y8_369'>Ms 34Y8_369</a>Bhaṅgakkhaṇe na niruddhaṃ, no ca na nirujjhamānaṃ. Uppādakkhaṇe anāgatañca cittaṃ na ceva niruddhaṃ na ca nirujjhamānaṃ.</p>
<p><a class='ref sc' id='sc111' href='#sc111'>SC 111</a><a class='ref ms' id='ms34Y8_370' href='#ms34Y8_370'>Ms 34Y8_370</a>« Na nirujjhamānaṃ na niruddhanti?</p>
<p><a class='ref sc' id='sc112' href='#sc112'>SC 112</a><a class='ref ms' id='ms34Y8_371' href='#ms34Y8_371'>Ms 34Y8_371</a>Atītaṃ cittaṃ na nirujjhamānaṃ, no ca na niruddhaṃ. Uppādakkhaṇe anāgatañca cittaṃ na ceva nirujjhamānaṃ na ca niruddhaṃ.</p>
<h3>8.2.1.1.14. Atikkantakālavāra</h3>
<p><a class='ref sc' id='sc113' href='#sc113'>SC 113</a><a class='ref ms' id='ms34Y8_372' href='#ms34Y8_372'>Ms 34Y8_372</a><a class='ref msdiv' id='msdiv83' href='#msdiv83'>Msdiv 83</a>» Yassa cittaṃ uppajjamānaṃ khaṇaṃ khaṇaṃ vītikkantaṃ atikkantakālaṃ, nirujjhamānaṃ khaṇaṃ khaṇaṃ vītikkantaṃ atikkantakālaṃ tassa cittanti?</p>
<p><a class='ref sc' id='sc114' href='#sc114'>SC 114</a><a class='ref ms' id='ms34Y8_373' href='#ms34Y8_373'>Ms 34Y8_373</a>Bhaṅgakkhaṇe cittaṃ uppādakkhaṇaṃ vītikkantaṃ bhaṅgakkhaṇaṃ avītikkantaṃ, atītaṃ cittaṃ uppādakkhaṇañca vītikkantaṃ bhaṅgakkhaṇañca vītikkantaṃ.</p>
<p><a class='ref sc' id='sc115' href='#sc115'>SC 115</a><a class='ref ms' id='ms34Y8_374' href='#ms34Y8_374'>Ms 34Y8_374</a>« Yassa vā pana cittaṃ nirujjhamānaṃ khaṇaṃ khaṇaṃ vītikkantaṃ atikkantakālaṃ, uppajjamānaṃ khaṇaṃ khaṇaṃ vītikkantaṃ atikkantakālaṃ tassa cittanti?</p>
<p><a class='ref sc' id='sc116' href='#sc116'>SC 116</a><a class='ref ms' id='ms34Y8_375' href='#ms34Y8_375'>Ms 34Y8_375</a>Atītaṃ cittaṃ.</p>
<p><a class='ref sc' id='sc117' href='#sc117'>SC 117</a><a class='ref ms' id='ms34Y8_376' href='#ms34Y8_376'>Ms 34Y8_376</a>» Yassa cittaṃ na uppajjamānaṃ khaṇaṃ khaṇaṃ vītikkantaṃ atikkantakālaṃ, na nirujjhamānaṃ khaṇaṃ khaṇaṃ vītikkantaṃ atikkantakālaṃ tassa cittanti?</p>
<p><a class='ref sc' id='sc118' href='#sc118'>SC 118</a><a class='ref ms' id='ms34Y8_377' href='#ms34Y8_377'>Ms 34Y8_377</a>Uppādakkhaṇe anāgataṃ cittaṃ.</p>
<p><a class='ref sc' id='sc119' href='#sc119'>SC 119</a><a class='ref ms' id='ms34Y8_378' href='#ms34Y8_378'>Ms 34Y8_378</a>« Yassa vā pana cittaṃ na nirujjhamānaṃ khaṇaṃ khaṇaṃ vītikkantaṃ atikkantakālaṃ, na uppajjamānaṃ khaṇaṃ khaṇaṃ vītikkantaṃ atikkantakālaṃ tassa cittanti?</p>
<p><a class='ref sc' id='sc120' href='#sc120'>SC 120</a><a class='ref ms' id='ms34Y8_379' href='#ms34Y8_379'>Ms 34Y8_379</a>Bhaṅgakkhaṇe cittaṃ bhaṅgakkhaṇaṃ avītikkantaṃ no ca uppādakkhaṇaṃ avītikkantaṃ, uppādakkhaṇe anāgatañca cittaṃ bhaṅgakkhaṇañca avītikkantaṃ uppādakkhaṇañca avītikkantaṃ.</p>
<h2>8.2.1.2. Dhammavāra</h2>
<h3>8.2.1.2.1. Uppādanirodhakālasambhedavāra</h3>
<p><a class='ref sc' id='sc121' href='#sc121'>SC 121</a><a class='ref ms' id='ms34Y8_380' href='#ms34Y8_380'>Ms 34Y8_380</a><a class='ref msdiv' id='msdiv84' href='#msdiv84'>Msdiv 84</a>» Yaṃ cittaṃ uppajjati na nirujjhati taṃ cittaṃ nirujjhissati na uppajjissatīti? Āmantā.</p>
<p><a class='ref sc' id='sc122' href='#sc122'>SC 122</a><a class='ref ms' id='ms34Y8_381' href='#ms34Y8_381'>Ms 34Y8_381</a>« Yaṃ vā pana cittaṃ nirujjhissati na uppajjissati taṃ cittaṃ uppajjati na nirujjhatīti? Āmantā.</p>
<p><a class='ref sc' id='sc123' href='#sc123'>SC 123</a><a class='ref ms' id='ms34Y8_382' href='#ms34Y8_382'>Ms 34Y8_382</a>» Yaṃ cittaṃ na uppajjati nirujjhati taṃ cittaṃ na nirujjhissati uppajjissatīti? No.</p>
<p><a class='ref sc' id='sc124' href='#sc124'>SC 124</a><a class='ref ms' id='ms34Y8_383' href='#ms34Y8_383'>Ms 34Y8_383</a>« Yaṃ vā pana cittaṃ na nirujjhissati uppajjissati taṃ cittaṃ na uppajjati nirujjhatīti? Natthi.</p>
<h3>8.2.1.2.2. Uppāduppannavāra</h3>
<p><a class='ref sc' id='sc125' href='#sc125'>SC 125</a><a class='ref ms' id='ms34Y8_384' href='#ms34Y8_384'>Ms 34Y8_384</a><a class='ref msdiv' id='msdiv85' href='#msdiv85'>Msdiv 85</a>» Yaṃ cittaṃ uppajjati taṃ cittaṃ uppannanti? Āmantā.</p>
<p><a class='ref sc' id='sc126' href='#sc126'>SC 126</a><a class='ref ms' id='ms34Y8_385' href='#ms34Y8_385'>Ms 34Y8_385</a>« Yaṃ vā pana cittaṃ uppannaṃ taṃ cittaṃ uppajjatīti?</p>
<p><a class='ref sc' id='sc127' href='#sc127'>SC 127</a><a class='ref ms' id='ms34Y8_386' href='#ms34Y8_386'>Ms 34Y8_386</a>Bhaṅgakkhaṇe cittaṃ uppannaṃ, no ca taṃ cittaṃ uppajjati. Uppādakkhaṇe cittaṃ uppannañceva uppajjati ca.</p>
<p><a class='ref sc' id='sc128' href='#sc128'>SC 128</a><a class='ref ms' id='ms34Y8_387' href='#ms34Y8_387'>Ms 34Y8_387</a>» Yaṃ cittaṃ na uppajjati taṃ cittaṃ na uppannanti?</p>
<p><a class='ref sc' id='sc129' href='#sc129'>SC 129</a><a class='ref pts-vp-pli' id='pts-vp-pli2.15' href='#pts-vp-pli2.15'>PTS vp Pali 2.15</a><a class='ref ms' id='ms34Y8_388' href='#ms34Y8_388'>Ms 34Y8_388</a>Bhaṅgakkhaṇe cittaṃ na uppajjati, no ca taṃ cittaṃ na uppannaṃ. Atītānāgataṃ cittaṃ na ceva uppajjati na ca uppannaṃ.</p>
<p><a class='ref sc' id='sc130' href='#sc130'>SC 130</a><a class='ref ms' id='ms34Y8_389' href='#ms34Y8_389'>Ms 34Y8_389</a>« Yaṃ vā pana cittaṃ na uppannaṃ taṃ cittaṃ na uppajjatīti? Āmantā.</p>
<h3>8.2.1.2.3. Nirodhuppannavāra</h3>
<p><a class='ref sc' id='sc131' href='#sc131'>SC 131</a><a class='ref ms' id='ms34Y8_390' href='#ms34Y8_390'>Ms 34Y8_390</a><a class='ref msdiv' id='msdiv86' href='#msdiv86'>Msdiv 86</a>» Yaṃ cittaṃ nirujjhati taṃ cittaṃ uppannanti? Āmantā.</p>
<p><a class='ref sc' id='sc132' href='#sc132'>SC 132</a><a class='ref ms' id='ms34Y8_391' href='#ms34Y8_391'>Ms 34Y8_391</a>« Yaṃ vā pana cittaṃ uppannaṃ taṃ cittaṃ nirujjhatīti?</p>
<p><a class='ref sc' id='sc133' href='#sc133'>SC 133</a><a class='ref ms' id='ms34Y8_392' href='#ms34Y8_392'>Ms 34Y8_392</a>Uppādakkhaṇe cittaṃ uppannaṃ, no ca taṃ cittaṃ nirujjhati. Bhaṅgakkhaṇe cittaṃ uppannañceva nirujjhati ca.</p>
<p><a class='ref sc' id='sc134' href='#sc134'>SC 134</a><a class='ref ms' id='ms34Y8_393' href='#ms34Y8_393'>Ms 34Y8_393</a>» Yaṃ cittaṃ na nirujjhati taṃ cittaṃ na uppannanti?</p>
<p><a class='ref sc' id='sc135' href='#sc135'>SC 135</a><a class='ref ms' id='ms34Y8_394' href='#ms34Y8_394'>Ms 34Y8_394</a>Uppādakkhaṇe cittaṃ na nirujjhati, no ca taṃ cittaṃ na uppannaṃ. Atītānāgataṃ cittaṃ na ceva nirujjhati na ca uppannaṃ.</p>
<p><a class='ref sc' id='sc136' href='#sc136'>SC 136</a><a class='ref ms' id='ms34Y8_395' href='#ms34Y8_395'>Ms 34Y8_395</a>« Yaṃ vā pana cittaṃ na uppannaṃ taṃ cittaṃ na nirujjhatīti? Āmantā.</p>
<h3>8.2.1.2.4. Uppādavāra</h3>
<p><a class='ref sc' id='sc137' href='#sc137'>SC 137</a><a class='ref ms' id='ms34Y8_396' href='#ms34Y8_396'>Ms 34Y8_396</a><a class='ref msdiv' id='msdiv87' href='#msdiv87'>Msdiv 87</a>» Yaṃ cittaṃ uppajjati taṃ cittaṃ uppajjitthāti? No.</p>
<p><a class='ref sc' id='sc138' href='#sc138'>SC 138</a><a class='ref ms' id='ms34Y8_397' href='#ms34Y8_397'>Ms 34Y8_397</a>« Yaṃ vā pana cittaṃ uppajjittha taṃ cittaṃ uppajjatīti? No.</p>
<p><a class='ref sc' id='sc139' href='#sc139'>SC 139</a><a class='ref ms' id='ms34Y8_398' href='#ms34Y8_398'>Ms 34Y8_398</a>» Yaṃ cittaṃ na uppajjati taṃ cittaṃ na uppajjitthāti?</p>
<p><a class='ref sc' id='sc140' href='#sc140'>SC 140</a><a class='ref ms' id='ms34Y8_399' href='#ms34Y8_399'>Ms 34Y8_399</a>Atītaṃ cittaṃ na uppajjati, no ca taṃ cittaṃ na uppajjittha. Bhaṅgakkhaṇe anāgatañca cittaṃ na ceva uppajjati na ca uppajjittha.</p>
<p><a class='ref sc' id='sc141' href='#sc141'>SC 141</a><a class='ref ms' id='ms34Y8_400' href='#ms34Y8_400'>Ms 34Y8_400</a>« Yaṃ vā pana cittaṃ na uppajjittha taṃ cittaṃ na uppajjatīti?</p>
<p><a class='ref sc' id='sc142' href='#sc142'>SC 142</a><a class='ref ms' id='ms34Y8_401' href='#ms34Y8_401'>Ms 34Y8_401</a>Uppādakkhaṇe cittaṃ na uppajjittha, no ca taṃ cittaṃ na uppajjati. Bhaṅgakkhaṇe anāgatañca cittaṃ na ceva uppajjittha na ca uppajjati.</p>
<p><a class='ref sc' id='sc143' href='#sc143'>SC 143</a><a class='ref ms' id='ms34Y8_402' href='#ms34Y8_402'>Ms 34Y8_402</a><a class='ref msdiv' id='msdiv88' href='#msdiv88'>Msdiv 88</a>» Yaṃ cittaṃ uppajjati taṃ cittaṃ uppajjissatīti? No.</p>
<p><a class='ref sc' id='sc144' href='#sc144'>SC 144</a><a class='ref ms' id='ms34Y8_403' href='#ms34Y8_403'>Ms 34Y8_403</a>« Yaṃ vā pana cittaṃ uppajjissati taṃ cittaṃ uppajjatīti? No.</p>
<p><a class='ref sc' id='sc145' href='#sc145'>SC 145</a><a class='ref ms' id='ms34Y8_404' href='#ms34Y8_404'>Ms 34Y8_404</a>» Yaṃ cittaṃ na uppajjati taṃ cittaṃ na uppajjissatīti?</p>
<p><a class='ref sc' id='sc146' href='#sc146'>SC 146</a><a class='ref ms' id='ms34Y8_405' href='#ms34Y8_405'>Ms 34Y8_405</a>Anāgataṃ cittaṃ na uppajjati, no ca taṃ cittaṃ na uppajjissati. Bhaṅgakkhaṇe atītañca cittaṃ na ceva uppajjati na ca uppajjissati.</p>
<p><a class='ref sc' id='sc147' href='#sc147'>SC 147</a><a class='ref ms' id='ms34Y8_406' href='#ms34Y8_406'>Ms 34Y8_406</a>« Yaṃ vā pana cittaṃ na uppajjissati taṃ cittaṃ na uppajjatīti?</p>
<p><a class='ref sc' id='sc148' href='#sc148'>SC 148</a><a class='ref ms' id='ms34Y8_407' href='#ms34Y8_407'>Ms 34Y8_407</a>Uppādakkhaṇe cittaṃ na uppajjissati, no ca taṃ cittaṃ na uppajjati. Bhaṅgakkhaṇe atītañca cittaṃ na ceva uppajjissati na ca uppajjati.</p>
<p><a class='ref sc' id='sc149' href='#sc149'>SC 149</a><a class='ref ms' id='ms34Y8_408' href='#ms34Y8_408'>Ms 34Y8_408</a><a class='ref msdiv' id='msdiv89' href='#msdiv89'>Msdiv 89</a>» Yaṃ cittaṃ uppajjittha taṃ cittaṃ uppajjissatīti? No.</p>
<p><a class='ref sc' id='sc150' href='#sc150'>SC 150</a><a class='ref ms' id='ms34Y8_409' href='#ms34Y8_409'>Ms 34Y8_409</a>« Yaṃ vā pana cittaṃ uppajjissati taṃ cittaṃ uppajjitthāti? No.</p>
<p><a class='ref sc' id='sc151' href='#sc151'>SC 151</a><a class='ref ms' id='ms34Y8_410' href='#ms34Y8_410'>Ms 34Y8_410</a>» Yaṃ cittaṃ na uppajjittha taṃ cittaṃ na uppajjissatīti?</p>
<p><a class='ref sc' id='sc152' href='#sc152'>SC 152</a><a class='ref ms' id='ms34Y8_411' href='#ms34Y8_411'>Ms 34Y8_411</a>Anāgataṃ cittaṃ na uppajjittha, no ca taṃ cittaṃ na uppajjissati. Paccuppannaṃ cittaṃ na ceva uppajjittha na ca uppajjissati.</p>
<p><a class='ref sc' id='sc153' href='#sc153'>SC 153</a><a class='ref ms' id='ms34Y8_412' href='#ms34Y8_412'>Ms 34Y8_412</a>« Yaṃ vā pana cittaṃ na uppajjissati taṃ cittaṃ na uppajjitthāti?</p>
<p><a class='ref sc' id='sc154' href='#sc154'>SC 154</a><a class='ref ms' id='ms34Y8_413' href='#ms34Y8_413'>Ms 34Y8_413</a>Atītaṃ cittaṃ na uppajjissati, no ca taṃ cittaṃ na uppajjittha. Paccuppannaṃ cittaṃ na ceva uppajjissati na ca uppajjittha.</p>
<h3>8.2.1.2.5. Nirodhavāra</h3>
<p><a class='ref sc' id='sc155' href='#sc155'>SC 155</a><a class='ref ms' id='ms34Y8_414' href='#ms34Y8_414'>Ms 34Y8_414</a><a class='ref msdiv' id='msdiv90' href='#msdiv90'>Msdiv 90</a>» Yaṃ cittaṃ nirujjhati taṃ cittaṃ nirujjhitthāti? No.</p>
<p><a class='ref sc' id='sc156' href='#sc156'>SC 156</a><a class='ref ms' id='ms34Y8_415' href='#ms34Y8_415'>Ms 34Y8_415</a>« Yaṃ vā pana cittaṃ nirujjhittha taṃ cittaṃ nirujjhatīti? No.</p>
<p><a class='ref sc' id='sc157' href='#sc157'>SC 157</a><a class='ref pts-vp-pli' id='pts-vp-pli2.16' href='#pts-vp-pli2.16'>PTS vp Pali 2.16</a><a class='ref ms' id='ms34Y8_416' href='#ms34Y8_416'>Ms 34Y8_416</a>» Yaṃ cittaṃ na nirujjhati taṃ cittaṃ na nirujjhitthāti?</p>
<p><a class='ref sc' id='sc158' href='#sc158'>SC 158</a><a class='ref ms' id='ms34Y8_417' href='#ms34Y8_417'>Ms 34Y8_417</a>Atītaṃ cittaṃ na nirujjhati, no ca taṃ cittaṃ na nirujjhittha. Uppādakkhaṇe anāgatañca cittaṃ na ceva nirujjhati na ca nirujjhittha.</p>
<p><a class='ref sc' id='sc159' href='#sc159'>SC 159</a><a class='ref ms' id='ms34Y8_418' href='#ms34Y8_418'>Ms 34Y8_418</a>« Yaṃ vā pana cittaṃ na nirujjhittha taṃ cittaṃ na nirujjhatīti?</p>
<p><a class='ref sc' id='sc160' href='#sc160'>SC 160</a><a class='ref ms' id='ms34Y8_419' href='#ms34Y8_419'>Ms 34Y8_419</a>Bhaṅgakkhaṇe cittaṃ na nirujjhittha, no ca taṃ cittaṃ na nirujjhati. Uppādakkhaṇe anāgatañca cittaṃ na ceva nirujjhittha na ca nirujjhati.</p>
<p><a class='ref sc' id='sc161' href='#sc161'>SC 161</a><a class='ref ms' id='ms34Y8_420' href='#ms34Y8_420'>Ms 34Y8_420</a><a class='ref msdiv' id='msdiv91' href='#msdiv91'>Msdiv 91</a>» Yaṃ cittaṃ nirujjhati taṃ cittaṃ nirujjhissatīti? No.</p>
<p><a class='ref sc' id='sc162' href='#sc162'>SC 162</a><a class='ref ms' id='ms34Y8_421' href='#ms34Y8_421'>Ms 34Y8_421</a>« Yaṃ vā pana cittaṃ nirujjhissati taṃ cittaṃ nirujjhatīti? No.</p>
<p><a class='ref sc' id='sc163' href='#sc163'>SC 163</a><a class='ref ms' id='ms34Y8_422' href='#ms34Y8_422'>Ms 34Y8_422</a>» Yaṃ cittaṃ na nirujjhati taṃ cittaṃ na nirujjhissatīti?</p>
<p><a class='ref sc' id='sc164' href='#sc164'>SC 164</a><a class='ref ms' id='ms34Y8_423' href='#ms34Y8_423'>Ms 34Y8_423</a>Uppādakkhaṇe anāgatañca cittaṃ na nirujjhati, no ca taṃ cittaṃ na nirujjhissati. Atītaṃ cittaṃ na ceva nirujjhati na ca nirujjhissati.</p>
<p><a class='ref sc' id='sc165' href='#sc165'>SC 165</a><a class='ref ms' id='ms34Y8_424' href='#ms34Y8_424'>Ms 34Y8_424</a>« Yaṃ vā pana cittaṃ na nirujjhissati taṃ cittaṃ na nirujjhatīti?</p>
<p><a class='ref sc' id='sc166' href='#sc166'>SC 166</a><a class='ref ms' id='ms34Y8_425' href='#ms34Y8_425'>Ms 34Y8_425</a>Bhaṅgakkhaṇe cittaṃ na nirujjhissati, no ca taṃ cittaṃ na nirujjhati. Atītaṃ cittaṃ na ceva nirujjhissati na ca nirujjhati.</p>
<p><a class='ref sc' id='sc167' href='#sc167'>SC 167</a><a class='ref ms' id='ms34Y8_426' href='#ms34Y8_426'>Ms 34Y8_426</a><a class='ref msdiv' id='msdiv92' href='#msdiv92'>Msdiv 92</a>» Yaṃ cittaṃ nirujjhittha taṃ cittaṃ nirujjhissatīti? No.</p>
<p><a class='ref sc' id='sc168' href='#sc168'>SC 168</a><a class='ref ms' id='ms34Y8_427' href='#ms34Y8_427'>Ms 34Y8_427</a>« Yaṃ vā pana cittaṃ nirujjhissati taṃ cittaṃ nirujjhitthāti? No.</p>
<p><a class='ref sc' id='sc169' href='#sc169'>SC 169</a><a class='ref ms' id='ms34Y8_428' href='#ms34Y8_428'>Ms 34Y8_428</a>» Yaṃ cittaṃ na nirujjhittha taṃ cittaṃ na nirujjhissatīti?</p>
<p><a class='ref sc' id='sc170' href='#sc170'>SC 170</a><a class='ref ms' id='ms34Y8_429' href='#ms34Y8_429'>Ms 34Y8_429</a>Uppādakkhaṇe anāgatañca cittaṃ na nirujjhittha, no ca taṃ cittaṃ na nirujjhissati. Bhaṅgakkhaṇe cittaṃ na ceva nirujjhittha na ca nirujjhissati.</p>
<p><a class='ref sc' id='sc171' href='#sc171'>SC 171</a><a class='ref ms' id='ms34Y8_430' href='#ms34Y8_430'>Ms 34Y8_430</a>« Yaṃ vā pana cittaṃ na nirujjhissati taṃ cittaṃ na nirujjhitthāti?</p>
<p><a class='ref sc' id='sc172' href='#sc172'>SC 172</a><a class='ref ms' id='ms34Y8_431' href='#ms34Y8_431'>Ms 34Y8_431</a>Atītaṃ cittaṃ na nirujjhissati, no ca taṃ cittaṃ na nirujjhittha. Bhaṅgakkhaṇe cittaṃ na ceva nirujjhissati na ca nirujjhittha.</p>
<h3>8.2.1.2.6. Uppādanirodhavāra</h3>
<p><a class='ref sc' id='sc173' href='#sc173'>SC 173</a><a class='ref ms' id='ms34Y8_432' href='#ms34Y8_432'>Ms 34Y8_432</a><a class='ref msdiv' id='msdiv93' href='#msdiv93'>Msdiv 93</a>» Yaṃ cittaṃ uppajjati taṃ cittaṃ nirujjhitthāti? No.</p>
<p><a class='ref sc' id='sc174' href='#sc174'>SC 174</a><a class='ref ms' id='ms34Y8_433' href='#ms34Y8_433'>Ms 34Y8_433</a>« Yaṃ vā pana cittaṃ nirujjhittha taṃ cittaṃ uppajjatīti? No.</p>
<p><a class='ref sc' id='sc175' href='#sc175'>SC 175</a><a class='ref ms' id='ms34Y8_434' href='#ms34Y8_434'>Ms 34Y8_434</a>» Yaṃ cittaṃ na uppajjati taṃ cittaṃ na nirujjhitthāti?</p>
<p><a class='ref sc' id='sc176' href='#sc176'>SC 176</a><a class='ref ms' id='ms34Y8_435' href='#ms34Y8_435'>Ms 34Y8_435</a>Atītaṃ cittaṃ na uppajjati, no ca taṃ cittaṃ na nirujjhittha. Bhaṅgakkhaṇe anāgatañca cittaṃ na ceva uppajjati na ca nirujjhittha.</p>
<p><a class='ref sc' id='sc177' href='#sc177'>SC 177</a><a class='ref ms' id='ms34Y8_436' href='#ms34Y8_436'>Ms 34Y8_436</a>« Yaṃ vā pana cittaṃ na nirujjhittha taṃ cittaṃ na uppajjatīti?</p>
<p><a class='ref sc' id='sc178' href='#sc178'>SC 178</a><a class='ref ms' id='ms34Y8_437' href='#ms34Y8_437'>Ms 34Y8_437</a>Uppādakkhaṇe cittaṃ na nirujjhittha, no ca taṃ cittaṃ na uppajjati. Bhaṅgakkhaṇe anāgatañca cittaṃ na ceva nirujjhittha na ca uppajjati.</p>
<p><a class='ref sc' id='sc179' href='#sc179'>SC 179</a><a class='ref ms' id='ms34Y8_438' href='#ms34Y8_438'>Ms 34Y8_438</a><a class='ref msdiv' id='msdiv94' href='#msdiv94'>Msdiv 94</a>» Yaṃ cittaṃ uppajjati taṃ cittaṃ nirujjhissatīti? Āmantā.</p>
<p><a class='ref sc' id='sc180' href='#sc180'>SC 180</a><a class='ref ms' id='ms34Y8_439' href='#ms34Y8_439'>Ms 34Y8_439</a>« Yaṃ vā pana cittaṃ nirujjhissati taṃ cittaṃ uppajjatīti?</p>
<p><a class='ref sc' id='sc181' href='#sc181'>SC 181</a><a class='ref ms' id='ms34Y8_440' href='#ms34Y8_440'>Ms 34Y8_440</a>Anāgataṃ cittaṃ nirujjhissati, no ca taṃ cittaṃ uppajjati. Uppādakkhaṇe cittaṃ nirujjhissati ceva uppajjati ca.</p>
<p><a class='ref sc' id='sc182' href='#sc182'>SC 182</a><a class='ref ms' id='ms34Y8_441' href='#ms34Y8_441'>Ms 34Y8_441</a>» Yaṃ cittaṃ na uppajjati taṃ cittaṃ na nirujjhissatīti?</p>
<p><a class='ref sc' id='sc183' href='#sc183'>SC 183</a><a class='ref ms' id='ms34Y8_442' href='#ms34Y8_442'>Ms 34Y8_442</a>Anāgataṃ cittaṃ na uppajjati, no ca taṃ cittaṃ na nirujjhissati. Bhaṅgakkhaṇe atītañca cittaṃ na ceva uppajjati na ca nirujjhissati.</p>
<p><a class='ref sc' id='sc184' href='#sc184'>SC 184</a><a class='ref ms' id='ms34Y8_443' href='#ms34Y8_443'>Ms 34Y8_443</a>« Yaṃ vā pana cittaṃ na nirujjhissati taṃ cittaṃ na uppajjatīti? Āmantā.</p>
<p><a class='ref sc' id='sc185' href='#sc185'>SC 185</a><a class='ref pts-vp-pli' id='pts-vp-pli2.17' href='#pts-vp-pli2.17'>PTS vp Pali 2.17</a><a class='ref ms' id='ms34Y8_444' href='#ms34Y8_444'>Ms 34Y8_444</a><a class='ref msdiv' id='msdiv95' href='#msdiv95'>Msdiv 95</a>» Yaṃ cittaṃ uppajjittha taṃ cittaṃ nirujjhissatīti? No.</p>
<p><a class='ref sc' id='sc186' href='#sc186'>SC 186</a><a class='ref ms' id='ms34Y8_445' href='#ms34Y8_445'>Ms 34Y8_445</a>« Yaṃ vā pana cittaṃ nirujjhissati taṃ cittaṃ uppajjitthāti? No.</p>
<p><a class='ref sc' id='sc187' href='#sc187'>SC 187</a><a class='ref ms' id='ms34Y8_446' href='#ms34Y8_446'>Ms 34Y8_446</a>» Yaṃ cittaṃ na uppajjittha taṃ cittaṃ na nirujjhissatīti?</p>
<p><a class='ref sc' id='sc188' href='#sc188'>SC 188</a><a class='ref ms' id='ms34Y8_447' href='#ms34Y8_447'>Ms 34Y8_447</a>Uppādakkhaṇe anāgatañca cittaṃ na uppajjittha, no ca taṃ cittaṃ na nirujjhissati. Bhaṅgakkhaṇe cittaṃ na ceva uppajjittha na ca nirujjhissati.</p>
<p><a class='ref sc' id='sc189' href='#sc189'>SC 189</a><a class='ref ms' id='ms34Y8_448' href='#ms34Y8_448'>Ms 34Y8_448</a>« Yaṃ vā pana cittaṃ na nirujjhissati taṃ cittaṃ na uppajjitthāti?</p>
<p><a class='ref sc' id='sc190' href='#sc190'>SC 190</a><a class='ref ms' id='ms34Y8_449' href='#ms34Y8_449'>Ms 34Y8_449</a>Atītaṃ cittaṃ na nirujjhissati, no ca taṃ cittaṃ na uppajjittha. Bhaṅgakkhaṇe cittaṃ na ceva nirujjhissati na ca uppajjittha.</p>
<h3>8.2.1.2.7. Uppajjamānananirodhavāra</h3>
<p><a class='ref sc' id='sc191' href='#sc191'>SC 191</a><a class='ref ms' id='ms34Y8_450' href='#ms34Y8_450'>Ms 34Y8_450</a><a class='ref msdiv' id='msdiv96' href='#msdiv96'>Msdiv 96</a>» Yaṃ cittaṃ uppajjati taṃ cittaṃ na nirujjhatīti? Āmantā.</p>
<p><a class='ref sc' id='sc192' href='#sc192'>SC 192</a><a class='ref ms' id='ms34Y8_451' href='#ms34Y8_451'>Ms 34Y8_451</a>« Yaṃ vā pana cittaṃ na nirujjhati taṃ cittaṃ uppajjatīti?</p>
<p><a class='ref sc' id='sc193' href='#sc193'>SC 193</a><a class='ref ms' id='ms34Y8_452' href='#ms34Y8_452'>Ms 34Y8_452</a>Atītānāgataṃ cittaṃ na nirujjhati, no ca taṃ cittaṃ uppajjati. Uppādakkhaṇe cittaṃ na nirujjhati ceva uppajjati ca.</p>
<p><a class='ref sc' id='sc194' href='#sc194'>SC 194</a><a class='ref ms' id='ms34Y8_453' href='#ms34Y8_453'>Ms 34Y8_453</a>» Yaṃ cittaṃ na uppajjati taṃ cittaṃ nirujjhatīti?</p>
<p><a class='ref sc' id='sc195' href='#sc195'>SC 195</a><a class='ref ms' id='ms34Y8_454' href='#ms34Y8_454'>Ms 34Y8_454</a>Atītānāgataṃ cittaṃ na uppajjati, no ca taṃ cittaṃ nirujjhati. Bhaṅgakkhaṇe cittaṃ na uppajjati ceva nirujjhati ca.</p>
<p><a class='ref sc' id='sc196' href='#sc196'>SC 196</a><a class='ref ms' id='ms34Y8_455' href='#ms34Y8_455'>Ms 34Y8_455</a>« Yaṃ vā pana cittaṃ nirujjhati taṃ cittaṃ na uppajjatīti? Āmantā.</p>
<h3>8.2.1.2.8. Uppajjamānuppannavāra</h3>
<p><a class='ref sc' id='sc197' href='#sc197'>SC 197</a><a class='ref ms' id='ms34Y8_456' href='#ms34Y8_456'>Ms 34Y8_456</a><a class='ref msdiv' id='msdiv97' href='#msdiv97'>Msdiv 97</a>» Yaṃ cittaṃ uppajjamānaṃ taṃ cittaṃ uppannanti? Āmantā.</p>
<p><a class='ref sc' id='sc198' href='#sc198'>SC 198</a><a class='ref ms' id='ms34Y8_457' href='#ms34Y8_457'>Ms 34Y8_457</a>« Yaṃ vā pana cittaṃ uppannaṃ taṃ cittaṃ uppajjamānanti?</p>
<p><a class='ref sc' id='sc199' href='#sc199'>SC 199</a><a class='ref ms' id='ms34Y8_458' href='#ms34Y8_458'>Ms 34Y8_458</a>Bhaṅgakkhaṇe cittaṃ uppannaṃ, no ca taṃ cittaṃ uppajjamānaṃ. Uppādakkhaṇe cittaṃ uppannañceva uppajjamānañca.</p>
<p><a class='ref sc' id='sc200' href='#sc200'>SC 200</a><a class='ref ms' id='ms34Y8_459' href='#ms34Y8_459'>Ms 34Y8_459</a>» Yaṃ cittaṃ na uppajjamānaṃ taṃ cittaṃ na uppannanti?</p>
<p><a class='ref sc' id='sc201' href='#sc201'>SC 201</a><a class='ref ms' id='ms34Y8_460' href='#ms34Y8_460'>Ms 34Y8_460</a>Bhaṅgakkhaṇe cittaṃ na uppajjamānaṃ, no ca taṃ cittaṃ na uppannaṃ. Atītānāgataṃ cittaṃ na ceva uppajjamānaṃ na ca uppannaṃ.</p>
<p><a class='ref sc' id='sc202' href='#sc202'>SC 202</a><a class='ref ms' id='ms34Y8_461' href='#ms34Y8_461'>Ms 34Y8_461</a>« Yaṃ vā pana cittaṃ na uppannaṃ taṃ cittaṃ na uppajjamānanti? Āmantā.</p>
<h3>8.2.1.2.9. Nirujjhamānuppannavāra</h3>
<p><a class='ref sc' id='sc203' href='#sc203'>SC 203</a><a class='ref ms' id='ms34Y8_462' href='#ms34Y8_462'>Ms 34Y8_462</a><a class='ref msdiv' id='msdiv98' href='#msdiv98'>Msdiv 98</a>» Yaṃ cittaṃ nirujjhamānaṃ taṃ cittaṃ uppannanti? Āmantā.</p>
<p><a class='ref sc' id='sc204' href='#sc204'>SC 204</a><a class='ref ms' id='ms34Y8_463' href='#ms34Y8_463'>Ms 34Y8_463</a>« Yaṃ vā pana cittaṃ uppannaṃ taṃ cittaṃ nirujjhamānanti?</p>
<p><a class='ref sc' id='sc205' href='#sc205'>SC 205</a><a class='ref ms' id='ms34Y8_464' href='#ms34Y8_464'>Ms 34Y8_464</a>Uppādakkhaṇe cittaṃ uppannaṃ, no ca taṃ cittaṃ nirujjhamānaṃ. Bhaṅgakkhaṇe cittaṃ uppannañceva nirujjhamānañca.</p>
<p><a class='ref sc' id='sc206' href='#sc206'>SC 206</a><a class='ref ms' id='ms34Y8_465' href='#ms34Y8_465'>Ms 34Y8_465</a>» Yaṃ cittaṃ na nirujjhamānaṃ taṃ cittaṃ na uppannanti?</p>
<p><a class='ref sc' id='sc207' href='#sc207'>SC 207</a><a class='ref ms' id='ms34Y8_466' href='#ms34Y8_466'>Ms 34Y8_466</a>Uppādakkhaṇe cittaṃ na nirujjhamānaṃ, no ca taṃ cittaṃ na uppannaṃ. Atītānāgataṃ cittaṃ na ceva nirujjhamānaṃ na ca uppannaṃ.</p>
<p><a class='ref sc' id='sc208' href='#sc208'>SC 208</a><a class='ref ms' id='ms34Y8_467' href='#ms34Y8_467'>Ms 34Y8_467</a>« Yaṃ vā pana cittaṃ na uppannaṃ taṃ cittaṃ na nirujjhamānanti? Āmantā.</p>
<h3>8.2.1.2.10. Uppannuppādavāra</h3>
<p><a class='ref sc' id='sc209' href='#sc209'>SC 209</a><a class='ref ms' id='ms34Y8_468' href='#ms34Y8_468'>Ms 34Y8_468</a><a class='ref msdiv' id='msdiv99' href='#msdiv99'>Msdiv 99</a>» Yaṃ cittaṃ uppannaṃ taṃ cittaṃ uppajjitthāti? No.</p>
<p><a class='ref sc' id='sc210' href='#sc210'>SC 210</a><a class='ref ms' id='ms34Y8_469' href='#ms34Y8_469'>Ms 34Y8_469</a>« Yaṃ vā pana cittaṃ uppajjittha taṃ cittaṃ uppannanti? No.</p>
<p><a class='ref sc' id='sc211' href='#sc211'>SC 211</a><a class='ref ms' id='ms34Y8_470' href='#ms34Y8_470'>Ms 34Y8_470</a>» Yaṃ cittaṃ na uppannaṃ taṃ cittaṃ na uppajjitthāti?</p>
<p><a class='ref sc' id='sc212' href='#sc212'>SC 212</a><a class='ref pts-vp-pli' id='pts-vp-pli2.18' href='#pts-vp-pli2.18'>PTS vp Pali 2.18</a><a class='ref ms' id='ms34Y8_471' href='#ms34Y8_471'>Ms 34Y8_471</a>Atītaṃ cittaṃ na uppannaṃ, no ca taṃ cittaṃ na uppajjittha. Anāgataṃ cittaṃ na ceva uppannaṃ na ca uppajjittha.</p>
<p><a class='ref sc' id='sc213' href='#sc213'>SC 213</a><a class='ref ms' id='ms34Y8_472' href='#ms34Y8_472'>Ms 34Y8_472</a>« Yaṃ vā pana cittaṃ na uppajjittha taṃ cittaṃ na uppannanti?</p>
<p><a class='ref sc' id='sc214' href='#sc214'>SC 214</a><a class='ref ms' id='ms34Y8_473' href='#ms34Y8_473'>Ms 34Y8_473</a>Paccuppannaṃ cittaṃ na uppajjittha, no ca taṃ cittaṃ na uppannaṃ. Anāgataṃ cittaṃ na ceva uppajjittha na ca uppannaṃ.</p>
<p><a class='ref sc' id='sc215' href='#sc215'>SC 215</a><a class='ref ms' id='ms34Y8_474' href='#ms34Y8_474'>Ms 34Y8_474</a><a class='ref msdiv' id='msdiv100' href='#msdiv100'>Msdiv 100</a>» Yaṃ cittaṃ uppannaṃ taṃ cittaṃ uppajjissatīti? No.</p>
<p><a class='ref sc' id='sc216' href='#sc216'>SC 216</a><a class='ref ms' id='ms34Y8_475' href='#ms34Y8_475'>Ms 34Y8_475</a>« Yaṃ vā pana cittaṃ uppajjissati taṃ cittaṃ uppannanti? No.</p>
<p><a class='ref sc' id='sc217' href='#sc217'>SC 217</a><a class='ref ms' id='ms34Y8_476' href='#ms34Y8_476'>Ms 34Y8_476</a>» Yaṃ cittaṃ na uppannaṃ taṃ cittaṃ na uppajjissatīti?</p>
<p><a class='ref sc' id='sc218' href='#sc218'>SC 218</a><a class='ref ms' id='ms34Y8_477' href='#ms34Y8_477'>Ms 34Y8_477</a>Anāgataṃ cittaṃ na uppannaṃ, no ca taṃ cittaṃ na uppajjissati. Atītaṃ cittaṃ na ceva uppannaṃ na ca uppajjissati.</p>
<p><a class='ref sc' id='sc219' href='#sc219'>SC 219</a><a class='ref ms' id='ms34Y8_478' href='#ms34Y8_478'>Ms 34Y8_478</a>« Yaṃ vā pana cittaṃ na uppajjissati taṃ cittaṃ na uppannanti?</p>
<p><a class='ref sc' id='sc220' href='#sc220'>SC 220</a><a class='ref ms' id='ms34Y8_479' href='#ms34Y8_479'>Ms 34Y8_479</a>Paccuppannaṃ cittaṃ na uppajjissati, no ca taṃ cittaṃ na uppannaṃ. Atītaṃ cittaṃ na ceva uppajjissati na ca uppannaṃ.</p>
<h3>8.2.1.2.11. Atītānāgatavāra</h3>
<p><a class='ref sc' id='sc221' href='#sc221'>SC 221</a><a class='ref ms' id='ms34Y8_480' href='#ms34Y8_480'>Ms 34Y8_480</a><a class='ref msdiv' id='msdiv101' href='#msdiv101'>Msdiv 101</a>» Yaṃ cittaṃ uppajjittha no ca taṃ cittaṃ uppannaṃ, taṃ cittaṃ uppajjissatīti? No.</p>
<p><a class='ref sc' id='sc222' href='#sc222'>SC 222</a><a class='ref ms' id='ms34Y8_481' href='#ms34Y8_481'>Ms 34Y8_481</a>« Yaṃ vā pana cittaṃ uppajjissati no ca taṃ cittaṃ uppannaṃ, taṃ cittaṃ uppajjitthāti? No.</p>
<p><a class='ref sc' id='sc223' href='#sc223'>SC 223</a><a class='ref ms' id='ms34Y8_482' href='#ms34Y8_482'>Ms 34Y8_482</a>» Yaṃ cittaṃ na uppajjittha no ca taṃ cittaṃ na uppannaṃ, taṃ cittaṃ na uppajjissatīti? Āmantā.</p>
<p><a class='ref sc' id='sc224' href='#sc224'>SC 224</a><a class='ref ms' id='ms34Y8_483' href='#ms34Y8_483'>Ms 34Y8_483</a>« Yaṃ vā pana cittaṃ na uppajjissati no ca taṃ cittaṃ na uppannaṃ, taṃ cittaṃ na uppajjitthāti? Āmantā.</p>
<h3>8.2.1.2.12. Uppannuppajjamānavāra</h3>
<p><a class='ref sc' id='sc225' href='#sc225'>SC 225</a><a class='ref ms' id='ms34Y8_484' href='#ms34Y8_484'>Ms 34Y8_484</a><a class='ref msdiv' id='msdiv102' href='#msdiv102'>Msdiv 102</a>» Uppannaṃ uppajjamānanti?</p>
<p><a class='ref sc' id='sc226' href='#sc226'>SC 226</a><a class='ref ms' id='ms34Y8_485' href='#ms34Y8_485'>Ms 34Y8_485</a>Bhaṅgakkhaṇe uppannaṃ, no ca uppajjamānaṃ. Uppādakkhaṇe uppannañceva uppajjamānañca.</p>
<p><a class='ref sc' id='sc227' href='#sc227'>SC 227</a><a class='ref ms' id='ms34Y8_486' href='#ms34Y8_486'>Ms 34Y8_486</a>« Uppajjamānaṃ uppannanti? Āmantā.</p>
<p><a class='ref sc' id='sc228' href='#sc228'>SC 228</a><a class='ref ms' id='ms34Y8_487' href='#ms34Y8_487'>Ms 34Y8_487</a>» Na uppannaṃ na uppajjamānanti? Āmantā.</p>
<p><a class='ref sc' id='sc229' href='#sc229'>SC 229</a><a class='ref ms' id='ms34Y8_488' href='#ms34Y8_488'>Ms 34Y8_488</a>« Na uppajjamānaṃ na uppannanti?</p>
<p><a class='ref sc' id='sc230' href='#sc230'>SC 230</a><a class='ref ms' id='ms34Y8_489' href='#ms34Y8_489'>Ms 34Y8_489</a>Bhaṅgakkhaṇe na uppajjamānaṃ, no ca na uppannaṃ. Atītānāgataṃ cittaṃ na ceva uppajjamānaṃ na ca uppannaṃ.</p>
<h3>8.2.1.2.13. Niruddhanirujjhamānavāra</h3>
<p><a class='ref sc' id='sc231' href='#sc231'>SC 231</a><a class='ref ms' id='ms34Y8_490' href='#ms34Y8_490'>Ms 34Y8_490</a><a class='ref msdiv' id='msdiv103' href='#msdiv103'>Msdiv 103</a>» Niruddhaṃ nirujjhamānanti? No.</p>
<p><a class='ref sc' id='sc232' href='#sc232'>SC 232</a><a class='ref ms' id='ms34Y8_491' href='#ms34Y8_491'>Ms 34Y8_491</a>« Nirujjhamānaṃ niruddhanti? No.</p>
<p><a class='ref sc' id='sc233' href='#sc233'>SC 233</a><a class='ref ms' id='ms34Y8_492' href='#ms34Y8_492'>Ms 34Y8_492</a>» Na niruddhaṃ na nirujjhamānanti?</p>
<p><a class='ref sc' id='sc234' href='#sc234'>SC 234</a><a class='ref ms' id='ms34Y8_493' href='#ms34Y8_493'>Ms 34Y8_493</a>Bhaṅgakkhaṇe na niruddhaṃ, no ca na nirujjhamānaṃ. Uppādakkhaṇe anāgatañca cittaṃ na ceva niruddhaṃ na ca nirujjhamānaṃ.</p>
<p><a class='ref sc' id='sc235' href='#sc235'>SC 235</a><a class='ref ms' id='ms34Y8_494' href='#ms34Y8_494'>Ms 34Y8_494</a>« Na nirujjhamānaṃ na niruddhanti?</p>
<p><a class='ref sc' id='sc236' href='#sc236'>SC 236</a><a class='ref ms' id='ms34Y8_495' href='#ms34Y8_495'>Ms 34Y8_495</a>Atītaṃ cittaṃ na nirujjhamānaṃ, no ca na niruddhaṃ. Uppādakkhaṇe anāgatañca cittaṃ na ceva nirujjhamānaṃ na ca niruddhaṃ.</p>
<h3>8.2.1.2.14. Atikkantakālavāra</h3>
<p><a class='ref sc' id='sc237' href='#sc237'>SC 237</a><a class='ref ms' id='ms34Y8_496' href='#ms34Y8_496'>Ms 34Y8_496</a><a class='ref msdiv' id='msdiv104' href='#msdiv104'>Msdiv 104</a>» Yaṃ cittaṃ uppajjamānaṃ khaṇaṃ khaṇaṃ vītikkantaṃ atikkantakālaṃ, nirujjhamānaṃ khaṇaṃ khaṇaṃ vītikkantaṃ atikkantakālaṃ taṃ cittanti?</p>
<p><a class='ref sc' id='sc238' href='#sc238'>SC 238</a><a class='ref pts-vp-pli' id='pts-vp-pli2.19' href='#pts-vp-pli2.19'>PTS vp Pali 2.19</a><a class='ref ms' id='ms34Y8_497' href='#ms34Y8_497'>Ms 34Y8_497</a>Bhaṅgakkhaṇe cittaṃ uppādakkhaṇaṃ vītikkantaṃ bhaṅgakkhaṇaṃ avītikkantaṃ, atītaṃ cittaṃ uppādakkhaṇañca vītikkantaṃ bhaṅgakkhaṇañca vītikkantaṃ.</p>
<p><a class='ref sc' id='sc239' href='#sc239'>SC 239</a><a class='ref ms' id='ms34Y8_498' href='#ms34Y8_498'>Ms 34Y8_498</a>« Yaṃ vā pana cittaṃ nirujjhamānaṃ khaṇaṃ khaṇaṃ vītikkantaṃ atikkantakālaṃ, uppajjamānaṃ khaṇaṃ khaṇaṃ vītikkantaṃ atikkantakālaṃ taṃ cittanti? Atītaṃ cittaṃ.</p>
<p><a class='ref sc' id='sc240' href='#sc240'>SC 240</a><a class='ref ms' id='ms34Y8_499' href='#ms34Y8_499'>Ms 34Y8_499</a>» Yaṃ cittaṃ na uppajjamānaṃ khaṇaṃ khaṇaṃ vītikkantaṃ atikkantakālaṃ, na nirujjhamānaṃ khaṇaṃ khaṇaṃ vītikkantaṃ atikkantakālaṃ taṃ cittanti?</p>
<p><a class='ref sc' id='sc241' href='#sc241'>SC 241</a><a class='ref ms' id='ms34Y8_500' href='#ms34Y8_500'>Ms 34Y8_500</a>Uppādakkhaṇe anāgataṃ cittaṃ.</p>
<p><a class='ref sc' id='sc242' href='#sc242'>SC 242</a><a class='ref ms' id='ms34Y8_501' href='#ms34Y8_501'>Ms 34Y8_501</a>« Yaṃ vā pana cittaṃ na nirujjhamānaṃ khaṇaṃ khaṇaṃ vītikkantaṃ atikkantakālaṃ, na uppajjamānaṃ khaṇaṃ khaṇaṃ vītikkantaṃ atikkantakālaṃ taṃ cittanti?</p>
<p><a class='ref sc' id='sc243' href='#sc243'>SC 243</a><a class='ref ms' id='ms34Y8_502' href='#ms34Y8_502'>Ms 34Y8_502</a>Bhaṅgakkhaṇe cittaṃ bhaṅgakkhaṇaṃ avītikkantaṃ no ca uppādakkhaṇaṃ avītikkantaṃ, uppādakkhaṇe anāgatañca cittaṃ bhaṅgakkhaṇañca avītikkantaṃ uppādakkhaṇañca avītikkantaṃ.</p>
<h2>8.2.1.3. Puggaladhammavāra</h2>
<h3>8.2.1.3.1. Uppādanirodhakālasambhedavāra</h3>
<p><a class='ref sc' id='sc244' href='#sc244'>SC 244</a><a class='ref ms' id='ms34Y8_503' href='#ms34Y8_503'>Ms 34Y8_503</a><a class='ref msdiv' id='msdiv105' href='#msdiv105'>Msdiv 105</a>» Yassa yaṃ cittaṃ uppajjati na nirujjhati tassa taṃ cittaṃ nirujjhissati na uppajjissatīti? Āmantā.</p>
<p><a class='ref sc' id='sc245' href='#sc245'>SC 245</a><a class='ref ms' id='ms34Y8_504' href='#ms34Y8_504'>Ms 34Y8_504</a>« Yassa vā pana yaṃ cittaṃ nirujjhissati na uppajjissati tassa taṃ cittaṃ uppajjati na nirujjhatīti? Āmantā.</p>
<p><a class='ref sc' id='sc246' href='#sc246'>SC 246</a><a class='ref ms' id='ms34Y8_505' href='#ms34Y8_505'>Ms 34Y8_505</a>» Yassa yaṃ cittaṃ na uppajjati nirujjhati tassa taṃ cittaṃ na nirujjhissati uppajjissatīti? No.</p>
<p><a class='ref sc' id='sc247' href='#sc247'>SC 247</a><a class='ref ms' id='ms34Y8_506' href='#ms34Y8_506'>Ms 34Y8_506</a>« Yassa vā pana yaṃ cittaṃ na nirujjhissati uppajjissati tassa taṃ cittaṃ na uppajjati nirujjhatīti? Natthi.</p>
<h3>8.2.1.3.2. Uppāduppannavāra</h3>
<p><a class='ref sc' id='sc248' href='#sc248'>SC 248</a><a class='ref ms' id='ms34Y8_507' href='#ms34Y8_507'>Ms 34Y8_507</a><a class='ref msdiv' id='msdiv106' href='#msdiv106'>Msdiv 106</a>» Yassa yaṃ cittaṃ uppajjati tassa taṃ cittaṃ uppannanti? Āmantā.</p>
<p><a class='ref sc' id='sc249' href='#sc249'>SC 249</a><a class='ref ms' id='ms34Y8_508' href='#ms34Y8_508'>Ms 34Y8_508</a>« Yassa vā pana yaṃ cittaṃ uppannaṃ tassa taṃ cittaṃ uppajjatīti?</p>
<p><a class='ref sc' id='sc250' href='#sc250'>SC 250</a><a class='ref ms' id='ms34Y8_509' href='#ms34Y8_509'>Ms 34Y8_509</a>Bhaṅgakkhaṇe cittaṃ uppannaṃ, no ca tassa taṃ cittaṃ uppajjati. Uppādakkhaṇe cittaṃ uppannañceva uppajjati ca.</p>
<p><a class='ref sc' id='sc251' href='#sc251'>SC 251</a><a class='ref ms' id='ms34Y8_510' href='#ms34Y8_510'>Ms 34Y8_510</a>» Yassa yaṃ cittaṃ na uppajjati tassa taṃ cittaṃ na uppannanti?</p>
<p><a class='ref sc' id='sc252' href='#sc252'>SC 252</a><a class='ref ms' id='ms34Y8_511' href='#ms34Y8_511'>Ms 34Y8_511</a>Bhaṅgakkhaṇe cittaṃ na uppajjati, no ca tassa taṃ cittaṃ na uppannaṃ. Atītānāgataṃ cittaṃ na ceva uppajjati na ca uppannaṃ.</p>
<p><a class='ref sc' id='sc253' href='#sc253'>SC 253</a><a class='ref ms' id='ms34Y8_512' href='#ms34Y8_512'>Ms 34Y8_512</a>« Yassa vā pana yaṃ cittaṃ na uppannaṃ tassa taṃ cittaṃ na uppajjatīti? Āmantā.</p>
<h3>8.2.1.3.3. Nirodhuppannavāra</h3>
<p><a class='ref sc' id='sc254' href='#sc254'>SC 254</a><a class='ref ms' id='ms34Y8_513' href='#ms34Y8_513'>Ms 34Y8_513</a><a class='ref msdiv' id='msdiv107' href='#msdiv107'>Msdiv 107</a>» Yassa yaṃ cittaṃ nirujjhati tassa taṃ cittaṃ uppannanti? Āmantā.</p>
<p><a class='ref sc' id='sc255' href='#sc255'>SC 255</a><a class='ref ms' id='ms34Y8_514' href='#ms34Y8_514'>Ms 34Y8_514</a>« Yassa vā pana yaṃ cittaṃ uppannaṃ tassa taṃ cittaṃ nirujjhatīti?</p>
<p><a class='ref sc' id='sc256' href='#sc256'>SC 256</a><a class='ref ms' id='ms34Y8_515' href='#ms34Y8_515'>Ms 34Y8_515</a>Uppādakkhaṇe cittaṃ uppannaṃ, no ca tassa taṃ cittaṃ nirujjhati. Bhaṅgakkhaṇe cittaṃ uppannañceva nirujjhati ca.</p>
<p><a class='ref sc' id='sc257' href='#sc257'>SC 257</a><a class='ref ms' id='ms34Y8_516' href='#ms34Y8_516'>Ms 34Y8_516</a>» Yassa yaṃ cittaṃ na nirujjhati tassa taṃ cittaṃ na uppannanti?</p>
<p><a class='ref sc' id='sc258' href='#sc258'>SC 258</a><a class='ref pts-vp-pli' id='pts-vp-pli2.20' href='#pts-vp-pli2.20'>PTS vp Pali 2.20</a><a class='ref ms' id='ms34Y8_517' href='#ms34Y8_517'>Ms 34Y8_517</a>Uppādakkhaṇe cittaṃ na nirujjhati, no ca tassa taṃ cittaṃ na uppannaṃ. Atītānāgataṃ cittaṃ na ceva nirujjhati na ca uppannaṃ.</p>
<p><a class='ref sc' id='sc259' href='#sc259'>SC 259</a><a class='ref ms' id='ms34Y8_518' href='#ms34Y8_518'>Ms 34Y8_518</a>« Yassa vā pana yaṃ cittaṃ na uppannaṃ tassa taṃ cittaṃ na nirujjhatīti? Āmantā.</p>
<h3>8.2.1.3.4. Uppādavāra</h3>
<p><a class='ref sc' id='sc260' href='#sc260'>SC 260</a><a class='ref ms' id='ms34Y8_519' href='#ms34Y8_519'>Ms 34Y8_519</a><a class='ref msdiv' id='msdiv108' href='#msdiv108'>Msdiv 108</a>» Yassa yaṃ cittaṃ uppajjati tassa taṃ cittaṃ uppajjitthāti? No.</p>
<p><a class='ref sc' id='sc261' href='#sc261'>SC 261</a><a class='ref ms' id='ms34Y8_520' href='#ms34Y8_520'>Ms 34Y8_520</a>« Yassa vā pana yaṃ cittaṃ uppajjittha tassa taṃ cittaṃ uppajjatīti? No.</p>
<p><a class='ref sc' id='sc262' href='#sc262'>SC 262</a><a class='ref ms' id='ms34Y8_521' href='#ms34Y8_521'>Ms 34Y8_521</a>» Yassa yaṃ cittaṃ na uppajjati tassa taṃ cittaṃ na uppajjitthāti?</p>
<p><a class='ref sc' id='sc263' href='#sc263'>SC 263</a><a class='ref ms' id='ms34Y8_522' href='#ms34Y8_522'>Ms 34Y8_522</a>Atītaṃ cittaṃ na uppajjati, no ca tassa taṃ cittaṃ na uppajjittha. Bhaṅgakkhaṇe anāgatañca cittaṃ na ceva uppajjati na ca uppajjittha.</p>
<p><a class='ref sc' id='sc264' href='#sc264'>SC 264</a><a class='ref ms' id='ms34Y8_523' href='#ms34Y8_523'>Ms 34Y8_523</a>« Yassa vā pana yaṃ cittaṃ na uppajjittha tassa taṃ cittaṃ na uppajjatīti?</p>
<p><a class='ref sc' id='sc265' href='#sc265'>SC 265</a><a class='ref ms' id='ms34Y8_524' href='#ms34Y8_524'>Ms 34Y8_524</a>Uppādakkhaṇe cittaṃ na uppajjittha, no ca tassa taṃ cittaṃ na uppajjati. Bhaṅgakkhaṇe anāgatañca cittaṃ na ceva uppajjittha na ca uppajjati.</p>
<p><a class='ref sc' id='sc266' href='#sc266'>SC 266</a><a class='ref ms' id='ms34Y8_525' href='#ms34Y8_525'>Ms 34Y8_525</a><a class='ref msdiv' id='msdiv109' href='#msdiv109'>Msdiv 109</a>» Yassa yaṃ cittaṃ uppajjati tassa taṃ cittaṃ uppajjissatīti? No.</p>
<p><a class='ref sc' id='sc267' href='#sc267'>SC 267</a><a class='ref ms' id='ms34Y8_526' href='#ms34Y8_526'>Ms 34Y8_526</a>« Yassa vā pana yaṃ cittaṃ uppajjissati tassa taṃ cittaṃ uppajjatīti? No.</p>
<p><a class='ref sc' id='sc268' href='#sc268'>SC 268</a><a class='ref ms' id='ms34Y8_527' href='#ms34Y8_527'>Ms 34Y8_527</a>» Yassa yaṃ cittaṃ na uppajjati tassa taṃ cittaṃ na uppajjissatīti?</p>
<p><a class='ref sc' id='sc269' href='#sc269'>SC 269</a><a class='ref ms' id='ms34Y8_528' href='#ms34Y8_528'>Ms 34Y8_528</a>Anāgataṃ cittaṃ na uppajjati, no ca tassa taṃ cittaṃ na uppajjissati. Bhaṅgakkhaṇe atītañca cittaṃ na ceva uppajjati na ca uppajjissati.</p>
<p><a class='ref sc' id='sc270' href='#sc270'>SC 270</a><a class='ref ms' id='ms34Y8_529' href='#ms34Y8_529'>Ms 34Y8_529</a>« Yassa vā pana yaṃ cittaṃ na uppajjissati tassa taṃ cittaṃ na uppajjatīti?</p>
<p><a class='ref sc' id='sc271' href='#sc271'>SC 271</a><a class='ref ms' id='ms34Y8_530' href='#ms34Y8_530'>Ms 34Y8_530</a>Uppādakkhaṇe cittaṃ na uppajjissati, no ca tassa taṃ cittaṃ na uppajjati. Bhaṅgakkhaṇe atītañca cittaṃ na ceva uppajjissati na ca uppajjati.</p>
<p><a class='ref sc' id='sc272' href='#sc272'>SC 272</a><a class='ref ms' id='ms34Y8_531' href='#ms34Y8_531'>Ms 34Y8_531</a><a class='ref msdiv' id='msdiv110' href='#msdiv110'>Msdiv 110</a>» Yassa yaṃ cittaṃ uppajjittha tassa taṃ cittaṃ uppajjissatīti? No.</p>
<p><a class='ref sc' id='sc273' href='#sc273'>SC 273</a><a class='ref ms' id='ms34Y8_532' href='#ms34Y8_532'>Ms 34Y8_532</a>« Yassa vā pana yaṃ cittaṃ uppajjissati tassa taṃ cittaṃ uppajjitthāti? No.</p>
<p><a class='ref sc' id='sc274' href='#sc274'>SC 274</a><a class='ref ms' id='ms34Y8_533' href='#ms34Y8_533'>Ms 34Y8_533</a>» Yassa yaṃ cittaṃ na uppajjittha tassa taṃ cittaṃ na uppajjissatīti?</p>
<p><a class='ref sc' id='sc275' href='#sc275'>SC 275</a><a class='ref ms' id='ms34Y8_534' href='#ms34Y8_534'>Ms 34Y8_534</a>Anāgataṃ cittaṃ na uppajjittha, no ca tassa taṃ cittaṃ na uppajjissati. Paccuppannaṃ cittaṃ na ceva uppajjittha na ca uppajjissati.</p>
<p><a class='ref sc' id='sc276' href='#sc276'>SC 276</a><a class='ref ms' id='ms34Y8_535' href='#ms34Y8_535'>Ms 34Y8_535</a>« Yassa vā pana yaṃ cittaṃ na uppajjissati tassa taṃ cittaṃ na uppajjitthāti?</p>
<p><a class='ref sc' id='sc277' href='#sc277'>SC 277</a><a class='ref ms' id='ms34Y8_536' href='#ms34Y8_536'>Ms 34Y8_536</a>Atītaṃ cittaṃ na uppajjissati, no ca tassa taṃ cittaṃ na uppajjittha. Paccuppannaṃ cittaṃ na ceva uppajjissati na ca uppajjittha.</p>
<h3>8.2.1.3.5. Nirodhavāra</h3>
<p><a class='ref sc' id='sc278' href='#sc278'>SC 278</a><a class='ref ms' id='ms34Y8_537' href='#ms34Y8_537'>Ms 34Y8_537</a><a class='ref msdiv' id='msdiv111' href='#msdiv111'>Msdiv 111</a>» Yassa yaṃ cittaṃ nirujjhati tassa taṃ cittaṃ nirujjhitthāti? No.</p>
<p><a class='ref sc' id='sc279' href='#sc279'>SC 279</a><a class='ref ms' id='ms34Y8_538' href='#ms34Y8_538'>Ms 34Y8_538</a>« Yassa vā pana yaṃ cittaṃ nirujjhittha tassa taṃ cittaṃ nirujjhatīti? No.</p>
<p><a class='ref sc' id='sc280' href='#sc280'>SC 280</a><a class='ref ms' id='ms34Y8_539' href='#ms34Y8_539'>Ms 34Y8_539</a>» Yassa yaṃ cittaṃ na nirujjhati tassa taṃ cittaṃ na nirujjhitthāti?</p>
<p><a class='ref sc' id='sc281' href='#sc281'>SC 281</a><a class='ref ms' id='ms34Y8_540' href='#ms34Y8_540'>Ms 34Y8_540</a>Atītaṃ cittaṃ na nirujjhati, no ca tassa taṃ cittaṃ na nirujjhittha. Uppādakkhaṇe anāgatañca cittaṃ na ceva nirujjhati na ca nirujjhittha.</p>
<p><a class='ref sc' id='sc282' href='#sc282'>SC 282</a><a class='ref ms' id='ms34Y8_541' href='#ms34Y8_541'>Ms 34Y8_541</a>« Yassa vā pana yaṃ cittaṃ na nirujjhittha tassa taṃ cittaṃ na nirujjhatīti?</p>
<p><a class='ref sc' id='sc283' href='#sc283'>SC 283</a><a class='ref ms' id='ms34Y8_542' href='#ms34Y8_542'>Ms 34Y8_542</a>Bhaṅgakkhaṇe cittaṃ na nirujjhittha, no ca tassa taṃ cittaṃ na nirujjhati. Uppādakkhaṇe anāgatañca cittaṃ na ceva nirujjhittha na ca nirujjhati.</p>
<p><a class='ref sc' id='sc284' href='#sc284'>SC 284</a><a class='ref pts-vp-pli' id='pts-vp-pli2.21' href='#pts-vp-pli2.21'>PTS vp Pali 2.21</a><a class='ref ms' id='ms34Y8_543' href='#ms34Y8_543'>Ms 34Y8_543</a><a class='ref msdiv' id='msdiv112' href='#msdiv112'>Msdiv 112</a>» Yassa yaṃ cittaṃ nirujjhati tassa taṃ cittaṃ nirujjhissatīti? No.</p>
<p><a class='ref sc' id='sc285' href='#sc285'>SC 285</a><a class='ref ms' id='ms34Y8_544' href='#ms34Y8_544'>Ms 34Y8_544</a>« Yassa vā pana yaṃ cittaṃ nirujjhissati tassa taṃ cittaṃ nirujjhatīti? No.</p>
<p><a class='ref sc' id='sc286' href='#sc286'>SC 286</a><a class='ref ms' id='ms34Y8_545' href='#ms34Y8_545'>Ms 34Y8_545</a>» Yassa yaṃ cittaṃ na nirujjhati tassa taṃ cittaṃ na nirujjhissatīti?</p>
<p><a class='ref sc' id='sc287' href='#sc287'>SC 287</a><a class='ref ms' id='ms34Y8_546' href='#ms34Y8_546'>Ms 34Y8_546</a>Uppādakkhaṇe anāgatañca cittaṃ na nirujjhati, no ca tassa taṃ cittaṃ na nirujjhissati. Atītaṃ cittaṃ na ceva nirujjhati na ca nirujjhissati.</p>
<p><a class='ref sc' id='sc288' href='#sc288'>SC 288</a><a class='ref ms' id='ms34Y8_547' href='#ms34Y8_547'>Ms 34Y8_547</a>« Yassa vā pana yaṃ cittaṃ na nirujjhissati tassa taṃ cittaṃ na nirujjhatīti?</p>
<p><a class='ref sc' id='sc289' href='#sc289'>SC 289</a><a class='ref ms' id='ms34Y8_548' href='#ms34Y8_548'>Ms 34Y8_548</a>Bhaṅgakkhaṇe cittaṃ na nirujjhissati, no ca tassa taṃ cittaṃ na nirujjhati. Atītaṃ cittaṃ na ceva nirujjhissati na ca nirujjhati.</p>
<p><a class='ref sc' id='sc290' href='#sc290'>SC 290</a><a class='ref ms' id='ms34Y8_549' href='#ms34Y8_549'>Ms 34Y8_549</a><a class='ref msdiv' id='msdiv113' href='#msdiv113'>Msdiv 113</a>» Yassa yaṃ cittaṃ nirujjhittha tassa taṃ cittaṃ nirujjhissatīti? No.</p>
<p><a class='ref sc' id='sc291' href='#sc291'>SC 291</a><a class='ref ms' id='ms34Y8_550' href='#ms34Y8_550'>Ms 34Y8_550</a>« Yassa vā pana yaṃ cittaṃ nirujjhissati tassa taṃ cittaṃ nirujjhitthāti? No.</p>
<p><a class='ref sc' id='sc292' href='#sc292'>SC 292</a><a class='ref ms' id='ms34Y8_551' href='#ms34Y8_551'>Ms 34Y8_551</a>» Yassa yaṃ cittaṃ na nirujjhittha tassa taṃ cittaṃ na nirujjhissatīti?</p>
<p><a class='ref sc' id='sc293' href='#sc293'>SC 293</a><a class='ref ms' id='ms34Y8_552' href='#ms34Y8_552'>Ms 34Y8_552</a>Uppādakkhaṇe anāgatañca cittaṃ na nirujjhittha, no ca tassa taṃ cittaṃ na nirujjhissati. Bhaṅgakkhaṇe cittaṃ na ceva nirujjhittha na ca nirujjhissati.</p>
<p><a class='ref sc' id='sc294' href='#sc294'>SC 294</a><a class='ref ms' id='ms34Y8_553' href='#ms34Y8_553'>Ms 34Y8_553</a>« Yassa vā pana yaṃ cittaṃ na nirujjhissati tassa taṃ cittaṃ na nirujjhitthāti?</p>
<p><a class='ref sc' id='sc295' href='#sc295'>SC 295</a><a class='ref ms' id='ms34Y8_554' href='#ms34Y8_554'>Ms 34Y8_554</a>Atītaṃ cittaṃ na nirujjhissati, no ca tassa taṃ cittaṃ na nirujjhittha. Bhaṅgakkhaṇe cittaṃ na ceva nirujjhissati na ca nirujjhittha.</p>
<p><a class='ref sc' id='sc296' href='#sc296'>SC 296</a><a class='ref ms' id='ms34Y8_555' href='#ms34Y8_555'>Ms 34Y8_555</a>(Yassa cittake sakabhāvena niddiṭṭhe, yaṃ cittake ca yassa yaṃ cittake ca ekattena niddiṭṭhe.)</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
