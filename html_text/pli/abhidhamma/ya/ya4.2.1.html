<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ya4.2.1' lang='pli'>
<header>
<ul>
<li class='division'>4 Dhātuyamaka</li>
<li>4.2 Pavattivāra</li>
</ul>
<h1>4.2.1. Uppādavāra</h1>
</header>
<h2>4.2.1.1 Paccuppannavāra</h2>
<h3>4.2.1.1.1. Anulomapuggala</h3>
<p><a class='ref sc' id='sc1'>SC 1</a><a class='ref ms' id='ms33Y4_225'>Ms 33Y4_225</a><a class='ref msdiv' id='msdiv18'>Msdiv 18</a>» Yassa cakkhudhātu uppajjati tassa sotadhātu uppajjatīti?</p>
<p><a class='ref sc' id='sc2'>SC 2</a><a class='pts' id='pts1.172'></a><a class='ref ms' id='ms33Y4_226'>Ms 33Y4_226</a>Sacakkhukānaṃ asotakānaṃ upapajjantānaṃ tesaṃ cakkhudhātu uppajjati, no ca tesaṃ sotadhātu uppajjati. Sacakkhukānaṃ sasotakānaṃ upapajjantānaṃ tesaṃ cakkhudhātu ca uppajjati sotadhātu ca uppajjati.</p>
<p><a class='ref sc' id='sc3'>SC 3</a><a class='ref ms' id='ms33Y4_227'>Ms 33Y4_227</a>« Yassa vā pana sotadhātu uppajjati tassa cakkhudhātu uppajjatīti?</p>
<p><a class='ref sc' id='sc4'>SC 4</a><a class='ref ms' id='ms33Y4_228'>Ms 33Y4_228</a>Sasotakānaṃ acakkhukānaṃ upapajjantānaṃ tesaṃ sotadhātu uppajjati, no ca tesaṃ cakkhudhātu uppajjati. Sasotakānaṃ sacakkhukānaṃ upapajjantānaṃ tesaṃ sotadhātu ca uppajjati cakkhudhātu ca uppajjati.</p>
<p><a class='ref sc' id='sc5'>SC 5</a><a class='ref ms' id='ms33Y4_229'>Ms 33Y4_229</a>» Yassa cakkhudhātu uppajjati tassa ghānadhātu uppajjatīti?</p>
<p><a class='ref sc' id='sc6'>SC 6</a><a class='ref ms' id='ms33Y4_230'>Ms 33Y4_230</a>Sacakkhukānaṃ aghānakānaṃ upapajjantānaṃ tesaṃ cakkhudhātu uppajjati, no ca tesaṃ ghānadhātu uppajjati. Sacakkhukānaṃ saghānakānaṃ upapajjantānaṃ tesaṃ cakkhudhātu ca uppajjati ghānadhātu ca uppajjati.</p>
<p><a class='ref sc' id='sc7'>SC 7</a><a class='ref ms' id='ms33Y4_231'>Ms 33Y4_231</a>« Yassa vā pana ghānadhātu uppajjati tassa cakkhudhātu uppajjatīti?</p>
<p><a class='ref sc' id='sc8'>SC 8</a><a class='ref ms' id='ms33Y4_232'>Ms 33Y4_232</a>Saghānakānaṃ acakkhukānaṃ upapajjantānaṃ tesaṃ ghānadhātu uppajjati, no ca tesaṃ cakkhudhātu uppajjati. Saghānakānaṃ sacakkhukānaṃ upapajjantānaṃ tesaṃ ghānadhātu ca uppajjati cakkhudhātu ca uppajjati.</p>
<p><a class='ref sc' id='sc9'>SC 9</a><a class='ref ms' id='ms33Y4_233'>Ms 33Y4_233</a>» Yassa cakkhudhātu uppajjati tassa rūpadhātu uppajjatīti? Āmantā.</p>
<p><a class='ref sc' id='sc10'>SC 10</a><a class='ref ms' id='ms33Y4_234'>Ms 33Y4_234</a>« Yassa vā pana rūpadhātu uppajjati tassa cakkhudhātu uppajjatīti?</p>
<p><a class='ref sc' id='sc11'>SC 11</a><a class='ref ms' id='ms33Y4_235'>Ms 33Y4_235</a>Sarūpakānaṃ acakkhukānaṃ upapajjantānaṃ tesaṃ rūpadhātu uppajjati, no ca tesaṃ cakkhudhātu uppajjati. Sacakkhukānaṃ upapajjantānaṃ tesaṃ rūpadhātu ca uppajjati cakkhudhātu ca uppajjati.</p>
<p><a class='ref sc' id='sc12'>SC 12</a><a class='ref ms' id='ms33Y4_236'>Ms 33Y4_236</a>» Yassa cakkhudhātu uppajjati tassa manoviññāṇadhātu uppajjatīti? Āmantā.</p>
<p><a class='ref sc' id='sc13'>SC 13</a><a class='ref ms' id='ms33Y4_237'>Ms 33Y4_237</a>« Yassa vā pana manoviññāṇadhātu uppajjati tassa cakkhudhātu uppajjatīti?</p>
<p><a class='ref sc' id='sc14'>SC 14</a><a class='ref ms' id='ms33Y4_238'>Ms 33Y4_238</a>Sacittakānaṃ acakkhukānaṃ upapajjantānaṃ tesaṃ manoviññāṇadhātu uppajjati, no ca tesaṃ cakkhudhātu uppajjati. Sacakkhukānaṃ upapajjantānaṃ tesaṃ manoviññāṇadhātu ca uppajjati cakkhudhātu ca uppajjati.</p>
<p><a class='ref sc' id='sc15'>SC 15</a><a class='ref ms' id='ms33Y4_239'>Ms 33Y4_239</a>» Yassa cakkhudhātu uppajjati tassa dhammadhātu uppajjatīti? Āmantā.</p>
<p><a class='ref sc' id='sc16'>SC 16</a><a class='ref ms' id='ms33Y4_240'>Ms 33Y4_240</a>« Yassa vā pana dhammadhātu uppajjati tassa cakkhudhātu uppajjatīti?</p>
<p><a class='ref sc' id='sc17'>SC 17</a><a class='ref ms' id='ms33Y4_241'>Ms 33Y4_241</a>Acakkhukānaṃ upapajjantānaṃ tesaṃ dhammadhātu uppajjati, no ca tesaṃ cakkhudhātu uppajjati. Sacakkhukānaṃ upapajjantānaṃ tesaṃ dhammadhātu ca uppajjati cakkhudhātu ca uppajjati.</p>
<p><a class='ref sc' id='sc18'>SC 18</a><a class='ref ms' id='ms33Y4_242'>Ms 33Y4_242</a>(Yathā āyatanayamakaṃ vibhattaṃ evaṃ dhātuyamakampi vibhajitabbaṃ, sadisaṃ kātabbaṃ.)</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
