<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv8.1' lang='pli'>
<header>
<ul>
<li class='division'>Kathāvatthu</li>
<li>Niyāmapaṇṇāsaka</li>
<li>Aṭṭhamavagga</li>
</ul>
<h1>Chagatikathā</h1>
</header>
<p><a class='ref sc' id='sc1' href='#sc1'>SC 1</a><a class='pts' id='pts360' href='#pts360'></a><a class='ref ms' id='ms32Kv_1719' href='#ms32Kv_1719'>Ms 32Kv_1719</a><a class='ref msdiv' id='msdiv503' href='#msdiv503'>Msdiv 503</a><span class='rightview' title='Right view section'>☑</span> Cha gatiyoti? Āmantā. Nanu pañca gatiyo vuttā bhagavatā—“ nirayo, tiracchānayoni, pettivisayo, manussā, devā”ti? Āmantā. Hañci pañca gatiyo vuttā bhagavatā—nirayo, tiracchānayoni, pettivisayo, manussā, devā; no ca vata re vattabbe—“cha gatiyo”ti.</p>
<p><a class='ref sc' id='sc2' href='#sc2'>SC 2</a><a class='ref ms' id='ms32Kv_1720' href='#ms32Kv_1720'>Ms 32Kv_1720</a><span class='rightview' title='Right view section'>☑</span> Cha gatiyoti? Āmantā. Nanu <span class='var' id='note247' title='kālakañjikā (bj, s1-3, km) | kāḷakañjakā (pts1)' href='#note247' title='kālakañjikā (bj, s1-3, km) | kāḷakañjakā (pts1)'>kālakañcikā</span> asurā petānaṃ samānavaṇṇā samānabhogā samānāhārā samānāyukā petehi saha āvāhavivāhaṃ gacchantīti? Āmantā. Hañci kālakañcikā asurā petānaṃ samānavaṇṇā samānabhogā samānāhārā samānāyukā petehi saha āvāhavivāhaṃ gacchanti, no ca vata re vattabbe—“cha gatiyo”ti.</p>
<p><a class='ref sc' id='sc3' href='#sc3'>SC 3</a><a class='ref ms' id='ms32Kv_1721' href='#ms32Kv_1721'>Ms 32Kv_1721</a><span class='rightview' title='Right view section'>☑</span> Cha gatiyoti? Āmantā. Nanu vepacittiparisā devānaṃ samānavaṇṇā samānabhogā samānāhārā samānāyukā devehi saha āvāhavivāhaṃ gacchantīti? Āmantā. Hañci vepacittiparisā devānaṃ samānavaṇṇā samānabhogā samānāhārā samānāyukā devehi saha āvāhavivāhaṃ gacchanti, no ca vata re vattabbe—“cha gatiyo”ti.</p>
<p><a class='ref sc' id='sc4' href='#sc4'>SC 4</a><a class='ref ms' id='ms32Kv_1722' href='#ms32Kv_1722'>Ms 32Kv_1722</a><span class='rightview' title='Right view section'>☑</span> Cha gatiyoti? Āmantā. Nanu vepacittiparisā pubbadevāti? Āmantā. Hañci vepacittiparisā pubbadevā, no ca vata re vattabbe—“cha gatiyo”ti.</p>
<p><a class='ref sc' id='sc5' href='#sc5'>SC 5</a><a class='pts' id='pts361' href='#pts361'></a><a class='ref ms' id='ms32Kv_1723' href='#ms32Kv_1723'>Ms 32Kv_1723</a><a class='ref msdiv' id='msdiv504' href='#msdiv504'>Msdiv 504</a><span class='wrongview' title='Wrong view section'>☒</span> Na vattabbaṃ—“cha gatiyo”ti? Āmantā. Nanu atthi asurakāyoti? Āmantā. Hañci atthi asurakāyo, tena vata re vattabbe—“cha gatiyo”ti.</p>
<p class='endsutta'><a class='ref ms' id='ms32Kv_1724' href='#ms32Kv_1724'>Ms 32Kv_1724</a><span class='var' id='note248' title='gatikathā (bj, pts1)' href='#note248' title='gatikathā (bj, pts1)'>Chagatikathā</span> niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
