<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv6.8' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Chaṭṭhavagga</li>
</ul>
<h1>Pathavīdhātusanidassanātiādikathā</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms32Kv_1592' href='#ms32Kv_1592'>Ms 32Kv_1592</a><a class='ref msdiv' id='msdiv465' href='#msdiv465'>Msdiv 465</a><span class='rightview' title='Right view section'>☑</span> Pathavīdhātu sanidassanāti? Āmantā. Rūpaṃ rūpāyatanaṃ rūpadhātu nīlaṃ pītakaṃ lohitakaṃ odātaṃ cakkhuviññeyyaṃ cakkhusmiṃ paṭihaññati cakkhussa āpāthaṃ āgacchatīti? Na hevaṃ vattabbe … pe ….</p>
<p><a class='ref sc' id='sc2' href='#sc2'>SC 2</a><a class='ref ms' id='ms32Kv_1593' href='#ms32Kv_1593'>Ms 32Kv_1593</a><span class='rightview' title='Right view section'>☑</span> Pathavīdhātu sanidassanāti? Āmantā. Cakkhuñca paṭicca pathavīdhātuñca uppajjati cakkhuviññāṇanti? Na hevaṃ vattabbe … pe ….</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli332' href='#pts-vp-pli332'>PTS vp Pali 332</a><a class='ref ms' id='ms32Kv_1594' href='#ms32Kv_1594'>Ms 32Kv_1594</a><span class='rightview' title='Right view section'>☑</span> Cakkhuñca paṭicca pathavīdhātuñca uppajjati cakkhuviññāṇanti? Āmantā. “Cakkhuñca paṭicca pathavīdhātuñca uppajjati cakkhuviññāṇan”ti—attheva suttantoti? Natthi. “Cakkhuñca paṭicca rūpe ca uppajjati cakkhuviññāṇan”ti— attheva suttantoti? Āmantā. Hañci “cakkhuñca paṭicca rūpe ca uppajjati cakkhuviññāṇan”ti—attheva suttanto, no ca vata re vattabbe—“cakkhuñca paṭicca pathavīdhātuñca uppajjati cakkhuviññāṇan”ti.</p>
<p><a class='ref sc' id='sc4' href='#sc4'>SC 4</a><a class='ref ms' id='ms32Kv_1595' href='#ms32Kv_1595'>Ms 32Kv_1595</a><a class='ref msdiv' id='msdiv466' href='#msdiv466'>Msdiv 466</a><span class='wrongview' title='Wrong view section'>☒</span> Na vattabbaṃ—“pathavīdhātu sanidassanā”ti? Āmantā. Nanu <span class='var' id='note222' title='passasi (si, s1-3, mr)'>passati</span> bhūmiṃ pāsāṇaṃ pabbatanti? Āmantā. Hañci <span class='var' id='note223' title='passasi (si, s1-3, mr)' href='#note222' title='passasi (si, s1-3, mr)'>passati</span> bhūmiṃ pāsāṇaṃ pabbatanti? Āmantā. Hañci <span class='var' id='note223' title='passasi (si, s1-3, mr)'>passati</span> bhūmiṃ pāsāṇaṃ pabbataṃ, tena vata re vattabbe—“pathavīdhātu sanidassanā”ti … pe ….</p>
<p><a class='ref sc' id='sc5' href='#sc5'>SC 5</a><a class='ref ms' id='ms32Kv_1596' href='#ms32Kv_1596'>Ms 32Kv_1596</a><span class='wrongview' title='Wrong view section'>☒</span> Na vattabbaṃ—“āpodhātu sanidassanā”ti? Āmantā. Nanu passati udakanti? Āmantā. Hañci passati udakaṃ, tena vata re vattabbe—“āpodhātu sanidassanāti … pe ….</p>
<p><a class='ref sc' id='sc6' href='#sc6'>SC 6</a><a class='ref ms' id='ms32Kv_1597' href='#ms32Kv_1597'>Ms 32Kv_1597</a><span class='wrongview' title='Wrong view section'>☒</span> Na vattabbaṃ—tejodhātu sanidassanāti? Āmantā. Nanu passati aggiṃ jalantanti? Āmantā. Hañci passati aggiṃ jalantaṃ, tena vata re vattabbe— “tejodhātu sanidassanā”ti … pe ….</p>
<p><a class='ref sc' id='sc7' href='#sc7'>SC 7</a><a class='ref ms' id='ms32Kv_1598' href='#ms32Kv_1598'>Ms 32Kv_1598</a><span class='wrongview' title='Wrong view section'>☒</span> Na vattabbaṃ—“vāyodhātu sanidassanā”ti? Āmantā. Nanu passati vātena rukkhe sañcāliyamāneti? Āmantā. Hañci passati vātena rukkhe sañcāliyamāne, tena vata re vattabbe—“vāyodhātu sanidassanā”ti … pe ….</p>
<p class='endsutta'><a class='ref ms' id='ms32Kv_1599' href='#ms32Kv_1599'>Ms 32Kv_1599</a>Pathavīdhātu sanidassanātiādikathā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
