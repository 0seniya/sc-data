<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv19.5' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Ekūnavīsatimavagga</li>
</ul>
<h1>Tathatākathā</h1>
</header>
<p><a class='ref sc' id='sc1'>SC 1</a><a class='pts' id='pts584'></a><a class='ref ms' id='ms32Kv_2610'>Ms 32Kv_2610</a><a class='ref msdiv' id='msdiv841'>Msdiv 841</a><span class='rightview' title='Right view section'>☑</span> Sabbadhammānaṃ tathatā asaṅkhatāti? Āmantā. Nibbānaṃ … pe … amatanti? Na hevaṃ vattabbe … pe … sabbadhammānaṃ tathatā asaṅkhatā, nibbānaṃ asaṅkhatanti? Āmantā. Dve asaṅkhatānīti? Na hevaṃ vattabbe … pe … dve asaṅkhatānīti? Āmantā. Dve tāṇāni … pe … antarikā vāti? Na hevaṃ vattabbe … pe ….</p>
<p><a class='ref sc' id='sc2'>SC 2</a><a class='ref ms' id='ms32Kv_2611'>Ms 32Kv_2611</a><a class='ref msdiv' id='msdiv842'>Msdiv 842</a><span class='rightview' title='Right view section'>☑</span> Rūpassa rūpatā, nanu rūpatā asaṅkhatāti? Āmantā. Nibbānaṃ … pe … amatanti? Na hevaṃ vattabbe … pe … rūpassa rūpatā, nanu rūpatā asaṅkhatā, nibbānaṃ asaṅkhatanti? Āmantā. Dve asaṅkhatānīti? Na hevaṃ vattabbe … pe … dve asaṅkhatānīti? Āmantā. Dve tāṇāni … pe … antarikā vāti? Na hevaṃ vattabbe … pe ….</p>
<p><a class='ref sc' id='sc3'>SC 3</a><a class='ref ms' id='ms32Kv_2612'>Ms 32Kv_2612</a><span class='rightview' title='Right view section'>☑</span> Vedanāya vedanatā, nanu vedanatā … pe … saññāya saññatā, nanu saññatā … pe … saṅkhārānaṃ saṅkhāratā, nanu saṅkhāratā … pe … viññāṇassa viññāṇatā, nanu viññāṇatā asaṅkhatāti? Āmantā. Nibbānaṃ … pe … amatanti? Na hevaṃ vattabbe … pe ….</p>
<p><a class='ref sc' id='sc4'>SC 4</a><a class='ref ms' id='ms32Kv_2613'>Ms 32Kv_2613</a><span class='rightview' title='Right view section'>☑</span> Rūpassa rūpatā, nanu rūpatā … pe … viññāṇassa viññāṇatā, nanu viññāṇatā asaṅkhatā, nibbānaṃ asaṅkhatanti? Āmantā. Cha asaṅkhatānīti? Na hevaṃ vattabbe … pe … cha asaṅkhatānīti? Āmantā. Cha tāṇāni … pe … antarikā vāti? Na hevaṃ vattabbe … pe ….</p>
<p><a class='ref sc' id='sc5'>SC 5</a><a class='pts' id='pts585'></a><a class='ref ms' id='ms32Kv_2614'>Ms 32Kv_2614</a><a class='ref msdiv' id='msdiv843'>Msdiv 843</a><span class='wrongview' title='Wrong view section'>☒</span> Na vattabbaṃ—“sabbadhammānaṃ tathatā asaṅkhatā”ti? Āmantā. Sabbadhammānaṃ tathatā rūpaṃ … vedanā … saññā … saṅkhārā … viññāṇanti? Na hevaṃ vattabbe. Tena hi sabbadhammānaṃ tathatā asaṅkhatāti.</p>
<p class='endsutta'><a class='ref ms' id='ms32Kv_2615'>Ms 32Kv_2615</a>Tathatākathā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
