<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv17.8' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Sattarasamavagga</li>
</ul>
<h1>Navattabbaṃsaṃghobhuñjatītikathā</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms32Kv_2479' href='#ms32Kv_2479'>Ms 32Kv_2479</a><a class='ref msdiv' id='msdiv795' href='#msdiv795'>Msdiv 795</a><span class='rightview' title='Right view section'>☑</span> Na vattabbaṃ—“saṃgho bhuñjati pivati khādati sāyatī”ti? Āmantā. Nanu atthi keci saṃghabhattāni karonti, uddesabhattāni karonti, yāgupānāni karontīti? Āmantā. Hañci atthi keci saṃghabhattāni karonti, uddesabhattāni karonti, yāgupānāni karonti, tena vata re vattabbe—“saṃgho bhuñjati pivati khādati sāyatī”ti.</p>
<p><a class='ref sc' id='sc2' href='#sc2'>SC 2</a><a class='ref ms' id='ms32Kv_2480' href='#ms32Kv_2480'>Ms 32Kv_2480</a><span class='rightview' title='Right view section'>☑</span> Na vattabbaṃ—“saṃgho bhuñjati pivati khādati sāyatī”ti? Āmantā. Nanu vuttaṃ bhagavatā—“gaṇabhojanaṃ paramparabhojanaṃ atirittabhojanaṃ anatirittabhojanan”ti? Āmantā. Hañci vuttaṃ bhagavatā—“gaṇabhojanaṃ paramparabhojanaṃ atirittabhojanaṃ anatirittabhojanaṃ”, tena vata re vattabbe— “saṃgho bhuñjati pivati khādati sāyatī”ti.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli553' href='#pts-vp-pli553'></a><a class='ref ms' id='ms32Kv_2481' href='#ms32Kv_2481'>Ms 32Kv_2481</a><span class='rightview' title='Right view section'>☑</span> Na vattabbaṃ—“saṃgho bhuñjati pivati khādati sāyatī”ti? Āmantā. Nanu aṭṭha pānāni vuttāni bhagavatā—ambapānaṃ, jambupānaṃ, cocapānaṃ, mocapānaṃ, <span class='var' id='note373' title='madhupānaṃ (bj, s1-3, km, pts1)' href='#note373' title='madhupānaṃ (bj, s1-3, km, pts1)'>madhukapānaṃ</span>, muddikapānaṃ, sālukapānaṃ, phārusakapānanti? Āmantā. Hañci aṭṭha pānāni vuttāni bhagavatā—ambapānaṃ, jambupānaṃ, cocapānaṃ, mocapānaṃ, madhukapānaṃ, muddikapānaṃ, sālukapānaṃ, phārusakapānaṃ, tena vata re vattabbe—“saṃgho bhuñjati pivati khādati sāyatī”ti.</p>
<p><a class='ref sc' id='sc4' href='#sc4'>SC 4</a><a class='ref ms' id='ms32Kv_2482' href='#ms32Kv_2482'>Ms 32Kv_2482</a><a class='ref msdiv' id='msdiv796' href='#msdiv796'>Msdiv 796</a><span class='wrongview' title='Wrong view section'>☒</span> Saṃgho bhuñjati pivati khādati sāyatīti? Āmantā. Maggo bhuñjati pivati khādati sāyati, phalaṃ bhuñjati pivati khādati sāyatīti? Na hevaṃ vattabbe … pe ….</p>
<p class='endsutta'><a class='ref ms' id='ms32Kv_2483' href='#ms32Kv_2483'>Ms 32Kv_2483</a>Na vattabbaṃ saṃgho bhuñjatītikathā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
