<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv13.4' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Terasamavagga</li>
</ul>
<h1>Niyatassaniyāmakathā</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli480' href='#pts-vp-pli480'></a><a class='ref ms' id='ms32Kv_2157' href='#ms32Kv_2157'>Ms 32Kv_2157</a><a class='ref msdiv' id='msdiv663' href='#msdiv663'>Msdiv 663</a><span class='rightview' title='Right view section'>☑</span> Niyato niyāmaṃ okkamatīti? Āmantā. Micchattaniyato sammattaniyāmaṃ okkamati, sammattaniyato micchattaniyāmaṃ okkamatīti? Na hevaṃ vattabbe … pe ….</p>
<p><a class='ref sc' id='sc2' href='#sc2'>SC 2</a><a class='ref ms' id='ms32Kv_2158' href='#ms32Kv_2158'>Ms 32Kv_2158</a><span class='rightview' title='Right view section'>☑</span> Niyato niyāmaṃ okkamatīti? Āmantā. Pubbe maggaṃ bhāvetvā pacchā niyāmaṃ okkamatīti? Na hevaṃ vattabbe … pe … pubbe sotāpattimaggaṃ bhāvetvā pacchā sotāpattiniyāmaṃ okkamatīti? Na hevaṃ vattabbe … pe … pubbe sakadāgāmi … pe … anāgāmi … pe … arahattamaggaṃ bhāvetvā pacchā arahattaniyāmaṃ okkamatīti? Na hevaṃ vattabbe … pe ….</p>
<p><a class='ref sc' id='sc3' href='#sc3'>SC 3</a><a class='ref ms' id='ms32Kv_2159' href='#ms32Kv_2159'>Ms 32Kv_2159</a><span class='rightview' title='Right view section'>☑</span> Pubbe satipaṭṭhānaṃ … pe … sammappadhānaṃ … iddhipādaṃ … indriyaṃ … balaṃ … bojjhaṅgaṃ bhāvetvā pacchā niyāmaṃ okkamatīti? Na hevaṃ vattabbe … pe ….</p>
<p><a class='ref sc' id='sc4' href='#sc4'>SC 4</a><a class='ref ms' id='ms32Kv_2160' href='#ms32Kv_2160'>Ms 32Kv_2160</a><a class='ref msdiv' id='msdiv664' href='#msdiv664'>Msdiv 664</a><span class='wrongview' title='Wrong view section'>☒</span> Na vattabbaṃ—“niyato niyāmaṃ okkamatī”ti? Āmantā. Bhabbo bodhisatto tāya jātiyā dhammaṃ nābhisametunti? Na hevaṃ vattabbe. Tena hi niyato niyāmaṃ okkamatīti.</p>
<p class='endsutta'><a class='ref ms' id='ms32Kv_2161' href='#ms32Kv_2161'>Ms 32Kv_2161</a>Niyatassa niyāmakathā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
