<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv11.1' lang='pli'>
<header>
<ul>
<li class='division'>Kathāvatthu</li>
<li>Anusayapaṇṇāsaka</li>
<li>Ekādasamavagga</li>
</ul>
<h1>Tissopianusayakathā</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli444' href='#pts-vp-pli444'></a><a class='ref ms' id='ms32Kv_2012' href='#ms32Kv_2012'>Ms 32Kv_2012</a><a class='ref msdiv' id='msdiv605' href='#msdiv605'>Msdiv 605</a><span class='rightview' title='Right view section'>☑</span> Anusayā abyākatāti? Āmantā. Vipākābyākatā kiriyābyākatā rūpaṃ nibbānaṃ cakkhāyatanaṃ … pe … phoṭṭhabbāyatananti? Na hevaṃ vattabbe … pe ….</p>
<p><a class='ref sc' id='sc2' href='#sc2'>SC 2</a><a class='ref ms' id='ms32Kv_2013' href='#ms32Kv_2013'>Ms 32Kv_2013</a><span class='rightview' title='Right view section'>☑</span> Kāmarāgānusayo abyākatoti? Āmantā. Kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇaṃ abyākatanti? Na hevaṃ vattabbe … pe … kāmarāgo kāmarāgapariyuṭṭhānaṃ … pe … kāmacchandanīvaraṇaṃ akusalanti? Āmantā. Kāmarāgānusayo akusaloti? Na hevaṃ vattabbe … pe ….</p>
<p><a class='ref sc' id='sc3' href='#sc3'>SC 3</a><a class='ref ms' id='ms32Kv_2014' href='#ms32Kv_2014'>Ms 32Kv_2014</a><span class='rightview' title='Right view section'>☑</span> Paṭighānusayo abyākatoti? Āmantā. Paṭighaṃ paṭighapariyuṭṭhānaṃ paṭighasaṃyojanaṃ abyākatanti? Na hevaṃ vattabbe … pe … paṭighaṃ paṭighapariyuṭṭhānaṃ paṭighasaṃyojanaṃ akusalanti? Āmantā. Paṭighānusayo akusaloti? Na hevaṃ vattabbe … pe ….</p>
<p><a class='ref sc' id='sc4' href='#sc4'>SC 4</a><a class='ref ms' id='ms32Kv_2015' href='#ms32Kv_2015'>Ms 32Kv_2015</a><span class='rightview' title='Right view section'>☑</span> Mānānusayo abyākatoti? Āmantā. Māno mānapariyuṭṭhānaṃ mānasaṃyojanaṃ abyākatanti? Na hevaṃ vattabbe … pe … māno mānapariyuṭṭhānaṃ mānasaṃyojanaṃ akusalanti? Āmantā. Mānānusayo akusaloti? Na hevaṃ vattabbe … pe ….</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli445' href='#pts-vp-pli445'></a><a class='ref ms' id='ms32Kv_2016' href='#ms32Kv_2016'>Ms 32Kv_2016</a><span class='rightview' title='Right view section'>☑</span> Diṭṭhānusayo abyākatoti? Āmantā. Diṭṭhi diṭṭhogho diṭṭhiyogo diṭṭhipariyuṭṭhānaṃ diṭṭhisaṃyojanaṃ abyākatanti? Na hevaṃ vattabbe … pe … diṭṭhi diṭṭhogho diṭṭhiyogo diṭṭhipariyuṭṭhānaṃ diṭṭhisaṃyojanaṃ akusalanti? Āmantā. Diṭṭhānusayo akusaloti? Na hevaṃ vattabbe … pe ….</p>
<p><a class='ref sc' id='sc6' href='#sc6'>SC 6</a><a class='ref ms' id='ms32Kv_2017' href='#ms32Kv_2017'>Ms 32Kv_2017</a><span class='rightview' title='Right view section'>☑</span> Vicikicchānusayo abyākatoti? Āmantā. Vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇaṃ abyākatanti? Na hevaṃ vattabbe … pe … vicikicchā vicikicchāpariyuṭṭhānaṃ vicikicchāsaṃyojanaṃ vicikicchānīvaraṇaṃ akusalanti? Āmantā. Vicikicchānusayo akusaloti? Na hevaṃ vattabbe … pe ….</p>
<p><a class='ref sc' id='sc7' href='#sc7'>SC 7</a><a class='ref ms' id='ms32Kv_2018' href='#ms32Kv_2018'>Ms 32Kv_2018</a><span class='rightview' title='Right view section'>☑</span> Bhavarāgānusayo abyākatoti? Āmantā. Bhavarāgo bhavarāgapariyuṭṭhānaṃ bhavarāgasaṃyojanaṃ abyākatanti? Na hevaṃ vattabbe … pe … bhavarāgo bhavarāgapariyuṭṭhānaṃ bhavarāgasaṃyojanaṃ akusalanti? Āmantā. Bhavarāgānusayo akusaloti? Na hevaṃ vattabbe … pe ….</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli446' href='#pts-vp-pli446'></a><a class='ref ms' id='ms32Kv_2019' href='#ms32Kv_2019'>Ms 32Kv_2019</a><span class='rightview' title='Right view section'>☑</span> Avijjānusayo abyākatoti? Āmantā. Avijjā avijjogho avijjāyogo avijjāpariyuṭṭhānaṃ avijjāsaṃyojanaṃ avijjānīvaraṇaṃ abyākatanti? Na hevaṃ vattabbe … pe … avijjā avijjogho avijjāyogo avijjāpariyuṭṭhānaṃ avijjāsaṃyojanaṃ avijjānīvaraṇaṃ akusalanti? Āmantā. Avijjānusayo akusaloti? Na hevaṃ vattabbe … pe ….</p>
<p><a class='ref sc' id='sc9' href='#sc9'>SC 9</a><a class='ref ms' id='ms32Kv_2020' href='#ms32Kv_2020'>Ms 32Kv_2020</a><a class='ref msdiv' id='msdiv606' href='#msdiv606'>Msdiv 606</a><span class='wrongview' title='Wrong view section'>☒</span> Na vattabbaṃ—“anusayā abyākatā”ti? Āmantā. Puthujjano kusalābyākate citte vattamāne “sānusayo”ti vattabboti? Āmantā. Kusalākusalā dhammā sammukhībhāvaṃ āgacchantīti? Na hevaṃ vattabbe … pe … tena hi <span class='var' id='note280' title='anusayo abyākototi (si)' href='#note280' title='anusayo abyākototi (si)'>anusayā abyākatāti</span>. Puthujjano kusalābyākate citte vattamāne “sarāgo”ti vattabboti? Āmantā. Kusalākusalā dhammā sammukhībhāvaṃ āgacchantīti? Na hevaṃ vattabbe … pe … tena hi rāgo abyākatoti.</p>
<p><a class='ref sc' id='sc10' href='#sc10'>SC 10</a><a class='ref ms' id='ms32Kv_2021' href='#ms32Kv_2021'>Ms 32Kv_2021</a><a class='ref msdiv' id='msdiv607' href='#msdiv607'>Msdiv 607</a><span class='rightview' title='Right view section'>☑</span> Anusayā ahetukāti? Āmantā. Rūpaṃ nibbānaṃ cakkhāyatanaṃ … pe … phoṭṭhabbāyatananti? Na hevaṃ vattabbe … pe ….</p>
<p><a class='ref sc' id='sc11' href='#sc11'>SC 11</a><a class='ref pts-vp-pli' id='pts-vp-pli447' href='#pts-vp-pli447'></a><a class='ref ms' id='ms32Kv_2022' href='#ms32Kv_2022'>Ms 32Kv_2022</a><span class='rightview' title='Right view section'>☑</span> Kāmarāgānusayo ahetukoti? Āmantā. Kāmarāgo kāmarāgapariyuṭṭhānaṃ kāmarāgasaṃyojanaṃ <span class='var' id='note281' title='kāmarāganīvaraṇaṃ (pts1)' href='#note281' title='kāmarāganīvaraṇaṃ (pts1)'>kāmacchandanīvaraṇaṃ</span> ahetukanti? Na hevaṃ vattabbe … pe … kāmarāgo kāmarāgapariyuṭṭhānaṃ … pe … kāmacchandanīvaraṇaṃ sahetukanti? Āmantā. Kāmarāgānusayo sahetukoti? Na hevaṃ vattabbe … pe … paṭighānusayo … pe … mānānusayo … diṭṭhānusayo … vicikicchānusayo … bhavarāgānusayo … avijjānusayo ahetukoti? Āmantā. Avijjā avijjogho avijjāyogo avijjāpariyuṭṭhānaṃ avijjāsaṃyojanaṃ avijjānīvaraṇaṃ ahetukanti? Na hevaṃ vattabbe … pe … avijjā avijjogho … pe … avijjānīvaraṇaṃ sahetukanti? Āmantā. Avijjānusayo sahetukoti? Na hevaṃ vattabbe … pe ….</p>
<p><a class='ref sc' id='sc12' href='#sc12'>SC 12</a><a class='ref ms' id='ms32Kv_2023' href='#ms32Kv_2023'>Ms 32Kv_2023</a><a class='ref msdiv' id='msdiv608' href='#msdiv608'>Msdiv 608</a><span class='wrongview' title='Wrong view section'>☒</span> Na vattabbaṃ—“anusayā ahetukā”ti? Āmantā. Puthujjano kusalābyākate citte vattamāne “sānusayo”ti vattabboti? Āmantā. Anusayā tena hetunā sahetukāti? Na hevaṃ vattabbe … pe … tena hi anusayā ahetukāti. Puthujjano kusalābyākate citte vattamāne “sarāgo”ti vattabboti? Āmantā. Rāgo tena hetunā sahetukoti? Na hevaṃ vattabbe … pe … tena hi rāgo ahetukoti.</p>
<p><a class='ref sc' id='sc13' href='#sc13'>SC 13</a><a class='ref ms' id='ms32Kv_2024' href='#ms32Kv_2024'>Ms 32Kv_2024</a><a class='ref msdiv' id='msdiv609' href='#msdiv609'>Msdiv 609</a><span class='rightview' title='Right view section'>☑</span> Anusayā cittavippayuttāti? Āmantā. Rūpaṃ nibbānaṃ cakkhāyatanaṃ … pe … phoṭṭhabbāyatananti? Na hevaṃ vattabbe … pe ….</p>
<p><a class='ref sc' id='sc14' href='#sc14'>SC 14</a><a class='ref ms' id='ms32Kv_2025' href='#ms32Kv_2025'>Ms 32Kv_2025</a><span class='rightview' title='Right view section'>☑</span> Kāmarāgānusayo cittavippayuttoti? Āmantā. Kāmarāgo kāmarāgapariyuṭṭhānaṃ kāmarāgasaṃyojanaṃ kāmogho kāmayogo kāmacchandanīvaraṇaṃ cittavippayuttanti? Na hevaṃ vattabbe … pe … kāmarāgo kāmarāgapariyuṭṭhānaṃ … pe … kāmacchandanīvaraṇaṃ cittasampayuttanti? Āmantā. Kāmarāgānusayo cittasampayuttoti? Na hevaṃ vattabbe … pe ….</p>
<p><a class='ref sc' id='sc15' href='#sc15'>SC 15</a><a class='ref pts-vp-pli' id='pts-vp-pli448' href='#pts-vp-pli448'></a><a class='ref ms' id='ms32Kv_2026' href='#ms32Kv_2026'>Ms 32Kv_2026</a><a class='ref msdiv' id='msdiv610' href='#msdiv610'>Msdiv 610</a><span class='rightview' title='Right view section'>☑</span> Kāmarāgānusayo cittavippayuttoti? Āmantā. Katamakkhandhapariyāpannoti? Saṅkhārakkhandhapariyāpannoti. Saṅkhārakkhandho cittavippayuttoti? Na hevaṃ vattabbe. Saṅkhārakkhandho cittavippayuttoti? Āmantā. Vedanākkhandho saññākkhandho cittavippayuttoti? Na hevaṃ vattabbe … pe ….</p>
<p><a class='ref sc' id='sc16' href='#sc16'>SC 16</a><a class='ref ms' id='ms32Kv_2027' href='#ms32Kv_2027'>Ms 32Kv_2027</a><span class='rightview' title='Right view section'>☑</span> Kāmarāgānusayo saṅkhārakkhandhapariyāpanno cittavippayuttoti? Āmantā. Kāmarāgo saṅkhārakkhandhapariyāpanno cittavippayuttoti? Na hevaṃ vattabbe … pe … kāmarāgo saṅkhārakkhandhapariyāpanno cittasampayuttoti? Āmantā. Kāmarāgānusayo saṅkhārakkhandhapariyāpanno cittasampayuttoti? Na hevaṃ vattabbe … pe ….</p>
<p><a class='ref sc' id='sc17' href='#sc17'>SC 17</a><a class='ref ms' id='ms32Kv_2028' href='#ms32Kv_2028'>Ms 32Kv_2028</a><span class='rightview' title='Right view section'>☑</span> Kāmarāgānusayo saṅkhārakkhandhapariyāpanno cittavippayutto, kāmarāgo saṅkhārakkhandhapariyāpanno cittasampayuttoti? Āmantā. Saṅkhārakkhandho ekadeso cittasampayutto ekadeso cittavippayuttoti? Na hevaṃ vattabbe … pe ….</p>
<p><a class='ref sc' id='sc18' href='#sc18'>SC 18</a><a class='ref ms' id='ms32Kv_2029' href='#ms32Kv_2029'>Ms 32Kv_2029</a><span class='rightview' title='Right view section'>☑</span> Saṅkhārakkhandho ekadeso cittasampayutto ekadeso cittavippayuttoti? Āmantā. Vedanākkhandho <span class='var' id='note282' title='viññāṇakkhandho (pts1)' href='#note282' title='viññāṇakkhandho (pts1)'>saññākkhandho</span> ekadeso cittasampayutto ekadeso cittavippayuttoti? Na hevaṃ vattabbe … pe ….</p>
<p><a class='ref sc' id='sc19' href='#sc19'>SC 19</a><a class='ref pts-vp-pli' id='pts-vp-pli449' href='#pts-vp-pli449'></a><a class='ref ms' id='ms32Kv_2030' href='#ms32Kv_2030'>Ms 32Kv_2030</a><a class='ref msdiv' id='msdiv611' href='#msdiv611'>Msdiv 611</a><span class='rightview' title='Right view section'>☑</span> Paṭighānusayo mānānusayo diṭṭhānusayo vicikicchānusayo bhavarāgānusayo avijjānusayo cittavippayuttoti? Āmantā. Avijjā avijjogho avijjāyogo avijjānīvaraṇaṃ cittavippayuttanti? Na hevaṃ vattabbe … pe … avijjā avijjogho avijjāyogo avijjānīvaraṇaṃ cittasampayuttanti? Āmantā. Avijjānusayo cittasampayuttoti? Na hevaṃ vattabbe … pe ….</p>
<p><a class='ref sc' id='sc20' href='#sc20'>SC 20</a><a class='ref ms' id='ms32Kv_2031' href='#ms32Kv_2031'>Ms 32Kv_2031</a><a class='ref msdiv' id='msdiv612' href='#msdiv612'>Msdiv 612</a><span class='rightview' title='Right view section'>☑</span> Avijjānusayo cittavippayuttoti? Āmantā. Katamakkhandhapariyāpannoti? Saṅkhārakkhandhapariyāpannoti. Saṅkhārakkhandho cittavippayuttoti? Na hevaṃ vattabbe. Saṅkhārakkhandho cittavippayuttoti? Āmantā. Vedanākkhandho saññākkhandho cittavippayuttoti? Na hevaṃ vattabbe … pe ….</p>
<p><a class='ref sc' id='sc21' href='#sc21'>SC 21</a><a class='ref ms' id='ms32Kv_2032' href='#ms32Kv_2032'>Ms 32Kv_2032</a><span class='rightview' title='Right view section'>☑</span> Avijjānusayo saṅkhārakkhandhapariyāpanno cittavippayuttoti? Āmantā. Avijjā saṅkhārakkhandhapariyāpannā cittavippayuttāti? Na hevaṃ vattabbe … pe … avijjā saṅkhārakkhandhapariyāpannā cittasampayuttāti? Āmantā. Avijjānusayo saṅkhārakkhandhapariyāpanno cittasampayuttoti? Na hevaṃ vattabbe … pe ….</p>
<p><a class='ref sc' id='sc22' href='#sc22'>SC 22</a><a class='ref ms' id='ms32Kv_2033' href='#ms32Kv_2033'>Ms 32Kv_2033</a><span class='rightview' title='Right view section'>☑</span> Avijjānusayo saṅkhārakkhandhapariyāpanno cittavippayutto, avijjāsaṅkhārakkhandhapariyāpannā cittasampayuttāti? Āmantā. Saṅkhārakkhandho ekadeso cittasampayutto ekadeso cittavippayuttoti? Na hevaṃ vattabbe.</p>
<p><a class='ref sc' id='sc23' href='#sc23'>SC 23</a><a class='ref pts-vp-pli' id='pts-vp-pli450' href='#pts-vp-pli450'></a><a class='ref ms' id='ms32Kv_2034' href='#ms32Kv_2034'>Ms 32Kv_2034</a><span class='rightview' title='Right view section'>☑</span> Saṅkhārakkhandho ekadeso cittasampayutto ekadeso cittavippayuttoti? Āmantā. Vedanākkhandho saññākkhandho ekadeso cittasampayutto ekadeso cittavippayuttoti? Na hevaṃ vattabbe … pe ….</p>
<p><a class='ref sc' id='sc24' href='#sc24'>SC 24</a><a class='ref ms' id='ms32Kv_2035' href='#ms32Kv_2035'>Ms 32Kv_2035</a><a class='ref msdiv' id='msdiv613' href='#msdiv613'>Msdiv 613</a><span class='wrongview' title='Wrong view section'>☒</span> Na vattabbaṃ—“anusayā cittavippayuttā”ti? Āmantā. Puthujjano kusalābyākate citte vattamāne “sānusayo”ti vattabboti? Āmantā. Anusayā tena cittena sampayuttāti? Na hevaṃ vattabbe. Tena hi anusayā cittavippayuttāti. Puthujjano kusalābyākate citte vattamāne “sarāgo”ti vattabboti? Āmantā. Rāgo tena cittena sampayuttoti? Na hevaṃ vattabbe. Tena hi rāgo cittavippayuttoti.</p>
<p class='endsutta'><a class='ref ms' id='ms32Kv_2036' href='#ms32Kv_2036'>Ms 32Kv_2036</a>Tissopi anusayakathā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
