<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv11.8' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Ekādasamavagga</li>
</ul>
<h1>Aniccatākathā</h1>
</header>
<p><a class='ref sc' id='sc1'>SC 1</a><a class='ref ms' id='ms32Kv_2071'>Ms 32Kv_2071</a><a class='ref msdiv' id='msdiv628'>Msdiv 628</a><span class='rightview' title='Right view section'>☑</span> Aniccatā parinipphannāti? Āmantā. Tāya aniccatāya aniccatā parinipphannāti? Na hevaṃ vattabbe … pe … tāya aniccatāya aniccatā parinipphannāti? Āmantā. Tāya tāyeva natthi dukkhassantakiriyā, natthi vaṭṭupacchedo, natthi anupādāparinibbānanti? Na hevaṃ vattabbe.</p>
<p><a class='ref sc' id='sc2'>SC 2</a><a class='pts' id='pts461'></a><a class='ref ms' id='ms32Kv_2072'>Ms 32Kv_2072</a><span class='rightview' title='Right view section'>☑</span> Jarā parinipphannāti? Āmantā. Tāya jarāya jarā parinipphannāti? Na hevaṃ vattabbe … pe … tāya jarāya jarā parinipphannāti? Āmantā. Tāya tāyeva natthi dukkhassantakiriyā, natthi vaṭṭupacchedo, natthi anupādāparinibbānanti? Na hevaṃ vattabbe … pe ….</p>
<p><a class='ref sc' id='sc3'>SC 3</a><a class='ref ms' id='ms32Kv_2073'>Ms 32Kv_2073</a><span class='rightview' title='Right view section'>☑</span> Maraṇaṃ parinipphannanti? Āmantā. Tassa maraṇassa maraṇaṃ parinipphannanti? Na hevaṃ vattabbe. Tassa maraṇassa maraṇaṃ parinipphannanti? Āmantā. Tassa tasseva natthi dukkhassantakiriyā, natthi vaṭṭupacchedo, natthi anupādāparinibbānanti? Na hevaṃ vattabbe … pe ….</p>
<p><a class='ref sc' id='sc4'>SC 4</a><a class='ref ms' id='ms32Kv_2074'>Ms 32Kv_2074</a><a class='ref msdiv' id='msdiv629'>Msdiv 629</a><span class='rightview' title='Right view section'>☑</span> Rūpaṃ parinipphannaṃ, rūpassa aniccatā atthīti? Āmantā. Aniccatā parinipphannā, aniccatāya aniccatā atthīti? Na hevaṃ vattabbe … pe … rūpaṃ parinipphannaṃ, rūpassa jarā atthīti? Āmantā. Jarā parinipphannā, jarāya jarā atthīti? Na hevaṃ vattabbe … pe ….</p>
<p><a class='ref sc' id='sc5'>SC 5</a><a class='ref ms' id='ms32Kv_2075'>Ms 32Kv_2075</a><span class='rightview' title='Right view section'>☑</span> Rūpaṃ parinipphannaṃ, rūpassa bhedo atthi, antaradhānaṃ atthīti? Āmantā. Maraṇaṃ parinipphannaṃ, maraṇassa bhedo atthi, antaradhānaṃ atthīti? Na hevaṃ vattabbe … pe ….</p>
<p><a class='ref sc' id='sc6'>SC 6</a><a class='ref ms' id='ms32Kv_2076'>Ms 32Kv_2076</a><span class='rightview' title='Right view section'>☑</span> Vedanā … pe … saññā … saṅkhārā … pe … viññāṇaṃ parinipphannaṃ, viññāṇassa aniccatā atthīti? Āmantā. Aniccatā parinipphannā, aniccatāya aniccatā atthīti? Na hevaṃ vattabbe … pe … viññāṇaṃ parinipphannaṃ, viññāṇassa jarā atthīti? Āmantā. Jarā parinipphannā, jarāya jarā atthīti? Na hevaṃ vattabbe … pe ….</p>
<p><a class='ref sc' id='sc7'>SC 7</a><a class='pts' id='pts462'></a><a class='ref ms' id='ms32Kv_2077'>Ms 32Kv_2077</a><span class='rightview' title='Right view section'>☑</span> Viññāṇaṃ parinipphannaṃ, viññāṇassa bhedo atthi, antaradhānaṃ atthīti? Āmantā. Maraṇaṃ parinipphannaṃ, maraṇassa bhedo atthi, antaradhānaṃ atthīti? Na hevaṃ vattabbe … pe ….</p>
<p class='endsutta'><a class='ref ms' id='ms32Kv_2078'>Ms 32Kv_2078</a>Aniccatākathā niṭṭhitā.<br>
Ekādasamo vaggo.</p>
<p class='uddana-intro'><a class='ref ms' id='ms32Kv_2079'>Ms 32Kv_2079</a>Tassuddānaṃ</p>
<p><a class='ref sc' id='sc8'>SC 8</a><a class='ref ms' id='ms32Kv_2080'>Ms 32Kv_2080</a>Anusayā abyākatā, ahetukā, cittavippayuttā, aññāṇe vigate ñāṇī, ñāṇaṃ cittavippayuttaṃ, <span class='var' id='note298' title='yattha saddo (bj) | yathāsaddaṃ (?)'>yattha sadde</span> ñāṇaṃ pavattati, iddhibalena samannāgato kappaṃ tiṭṭheyya, cittasantati samādhi, dhammaṭṭhitatā, aniccatāti.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
