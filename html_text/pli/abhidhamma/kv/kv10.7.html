<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv10.7' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Dasamavagga</li>
</ul>
<h1>Sīlaṃacetasikantikathā</h1>
</header>
<p><a class='ref sc' id='sc1'>SC 1</a><a class='pts' id='pts434'></a><a class='ref ms' id='ms32Kv_1972'>Ms 32Kv_1972</a><a class='ref msdiv' id='msdiv590'>Msdiv 590</a><span class='rightview' title='Right view section'>☑</span> Sīlaṃ acetasikanti? Āmantā. Rūpaṃ … pe … nibbānaṃ … cakkhāyatanaṃ … pe … kāyāyatanaṃ … rūpāyatanaṃ … pe … phoṭṭhabbāyatananti? Na hevaṃ vattabbe … pe … sīlaṃ acetasikanti? Āmantā. Phasso acetasikoti? Na hevaṃ vattabbe … pe … sīlaṃ acetasikanti? Āmantā. Vedanā … pe … saññā … pe … cetanā … pe … saddhā … pe … vīriyaṃ … pe … sati … pe … samādhi … pe … paññā acetasikāti? Na hevaṃ vattabbe … pe ….</p>
<p><a class='ref sc' id='sc2'>SC 2</a><a class='ref ms' id='ms32Kv_1973'>Ms 32Kv_1973</a><span class='rightview' title='Right view section'>☑</span> Phasso cetasikoti? Āmantā. Sīlaṃ cetasikanti? Na hevaṃ vattabbe … pe … vedanā … pe … saññā … pe … cetanā … pe … saddhā … pe … vīriyaṃ … pe … sati … pe … samādhi … pe … paññā cetasikāti? Āmantā. Sīlaṃ cetasikanti? Na hevaṃ vattabbe … pe ….</p>
<p><a class='ref sc' id='sc3'>SC 3</a><a class='ref ms' id='ms32Kv_1974'>Ms 32Kv_1974</a><a class='ref msdiv' id='msdiv591'>Msdiv 591</a><span class='rightview' title='Right view section'>☑</span> Sīlaṃ acetasikanti? Āmantā. Aniṭṭhaphalanti? Na hevaṃ vattabbe … pe … nanu iṭṭhaphalanti? Āmantā. Hañci iṭṭhaphalaṃ, no ca vata re vattabbe—“sīlaṃ acetasikan”ti.</p>
<p><a class='ref sc' id='sc4'>SC 4</a><a class='ref ms' id='ms32Kv_1975'>Ms 32Kv_1975</a><span class='rightview' title='Right view section'>☑</span> Saddhā iṭṭhaphalā, saddhā cetasikāti? Āmantā. Sīlaṃ iṭṭhaphalaṃ, sīlaṃ cetasikanti? Na hevaṃ vattabbe … pe … vīriyaṃ … pe … sati … pe … samādhi … pe … paññā iṭṭhaphalā, paññā cetasikāti? Āmantā. Sīlaṃ iṭṭhaphalaṃ, sīlaṃ cetasikanti? Na hevaṃ vattabbe … pe ….</p>
<p><a class='ref sc' id='sc5'>SC 5</a><a class='pts' id='pts435'></a><a class='ref ms' id='ms32Kv_1976'>Ms 32Kv_1976</a><span class='rightview' title='Right view section'>☑</span> Sīlaṃ iṭṭhaphalaṃ, sīlaṃ acetasikanti? Āmantā. Saddhā iṭṭhaphalā, saddhā acetasikāti? Na hevaṃ vattabbe … pe … sīlaṃ iṭṭhaphalaṃ, sīlaṃ acetasikanti? Āmantā. Vīriyaṃ … pe … sati … pe … samādhi … pe … paññā iṭṭhaphalā, paññā acetasikāti? Na hevaṃ vattabbe … pe ….</p>
<p><a class='ref sc' id='sc6'>SC 6</a><a class='ref ms' id='ms32Kv_1977'>Ms 32Kv_1977</a><a class='ref msdiv' id='msdiv592'>Msdiv 592</a><span class='rightview' title='Right view section'>☑</span> Sīlaṃ acetasikanti? Āmantā. Aphalaṃ avipākanti? Na hevaṃ vattabbe … pe … nanu saphalaṃ savipākanti? Āmantā. Hañci saphalaṃ savipākaṃ, no ca vata re vattabbe—“sīlaṃ acetasikan”ti … pe ….</p>
<p><a class='ref sc' id='sc7'>SC 7</a><a class='ref ms' id='ms32Kv_1978'>Ms 32Kv_1978</a><span class='rightview' title='Right view section'>☑</span> Cakkhāyatanaṃ acetasikaṃ avipākanti? Āmantā. Sīlaṃ acetasikaṃ avipākanti? Na hevaṃ vattabbe … pe … sotāyatanaṃ … pe … kāyāyatanaṃ … pe … rūpāyatanaṃ … pe … phoṭṭhabbāyatanaṃ acetasikaṃ avipākanti? Āmantā. Sīlaṃ acetasikaṃ avipākanti? Na hevaṃ vattabbe … pe ….</p>
<p><a class='ref sc' id='sc8'>SC 8</a><a class='ref ms' id='ms32Kv_1979'>Ms 32Kv_1979</a><span class='rightview' title='Right view section'>☑</span> Sīlaṃ acetasikaṃ savipākanti? Āmantā. Cakkhāyatanaṃ acetasikaṃ savipākanti? Na hevaṃ vattabbe … pe … sīlaṃ acetasikaṃ savipākanti? Āmantā. Sotāyatanaṃ … pe … kāyāyatanaṃ … rūpāyatanaṃ … pe … phoṭṭhabbāyatanaṃ acetasikaṃ savipākanti? Na hevaṃ vattabbe … pe …</p>
<p><a class='ref sc' id='sc9'>SC 9</a><a class='pts' id='pts436'></a><a class='ref ms' id='ms32Kv_1980'>Ms 32Kv_1980</a><a class='ref msdiv' id='msdiv593'>Msdiv 593</a><span class='rightview' title='Right view section'>☑</span> Sammāvācā acetasikāti? Āmantā. Sammādiṭṭhi acetasikāti? Na hevaṃ vattabbe … pe … sammāvācā acetasikāti? Āmantā. Sammāsaṅkappo … pe … sammāvāyāmo … pe … sammāsati … pe … sammāsamādhi acetasikoti? Na hevaṃ vattabbe … pe … sammākammanto … pe … sammāājīvo acetasikoti? Āmantā. Sammādiṭṭhi acetasikāti? Na hevaṃ vattabbe … pe … sammāājīvo acetasikoti? Āmantā. Sammāsaṅkappo … sammāvāyāmo … sammāsati … sammāsamādhi acetasikoti? Na hevaṃ vattabbe … pe ….</p>
<p><a class='ref sc' id='sc10'>SC 10</a><a class='ref ms' id='ms32Kv_1981'>Ms 32Kv_1981</a><span class='rightview' title='Right view section'>☑</span> Sammādiṭṭhi cetasikāti? Āmantā. Sammāvācā cetasikāti? Na hevaṃ vattabbe … pe … sammādiṭṭhi cetasikāti? Āmantā. Sammākammanto … pe … sammāājīvo cetasikoti? Na hevaṃ vattabbe … pe … sammāsaṅkappo … pe … sammāvāyāmo … pe … sammāsati … pe … sammāsamādhi cetasikoti? Āmantā. Sammāvācā cetasikāti? Na hevaṃ vattabbe … pe … sammāsamādhi cetasikoti? Āmantā. Sammākammanto … pe … sammāājīvo cetasikoti? Na hevaṃ vattabbe … pe ….</p>
<p><a class='ref sc' id='sc11'>SC 11</a><a class='ref ms' id='ms32Kv_1982'>Ms 32Kv_1982</a><a class='ref msdiv' id='msdiv594'>Msdiv 594</a><span class='wrongview' title='Wrong view section'>☒</span> Na vattabbaṃ—“sīlaṃ acetasikan”ti? Āmantā. Sīle uppajjitvā niruddhe dussīlo hotīti? Na hevaṃ vattabbe. Tena hi sīlaṃ acetasikanti.</p>
<p class='endsutta'><a class='ref ms' id='ms32Kv_1983'>Ms 32Kv_1983</a>Sīlaṃ acetasikantikathā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
