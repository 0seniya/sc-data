<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv12.5' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Dvādasamavagga</li>
</ul>
<h1>Sattakkhattuparamakathā</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms32Kv_2110' href='#ms32Kv_2110'>Ms 32Kv_2110</a><a class='ref msdiv' id='msdiv641' href='#msdiv641'>Msdiv 641</a><span class='rightview' title='Right view section'>☑</span> <span class='var' id='note303' title='sattakkhattuṃparamo (s1-3)' href='#note303' title='sattakkhattuṃparamo (s1-3)'>Sattakkhattuparamo</span> puggalo sattakkhattuparamatāniyatoti? Āmantā. Mātā jīvitā voropitā … pitā jīvitā voropito … arahā jīvitā voropito … duṭṭhena cittena tathāgatassa lohitaṃ uppāditaṃ … saṃgho bhinnoti? Na hevaṃ vattabbe … pe ….</p>
<p><a class='ref sc' id='sc2' href='#sc2'>SC 2</a><a class='ref ms' id='ms32Kv_2111' href='#ms32Kv_2111'>Ms 32Kv_2111</a><span class='rightview' title='Right view section'>☑</span> Sattakkhattuparamo puggalo sattakkhattuparamatāniyatoti? Āmantā. Abhabbo antarā dhammaṃ abhisametunti? Na hevaṃ vattabbe … pe …. Abhabbo antarā dhammaṃ abhisametunti? Āmantā. Mātā jīvitā voropitā … pitā jīvitā voropito … arahā jīvitā voropito … duṭṭhena cittena tathāgatassa lohitaṃ uppāditaṃ … saṃgho bhinnoti? Na hevaṃ vattabbe … pe ….</p>
<p><a class='ref sc' id='sc3' href='#sc3'>SC 3</a><a class='pts' id='pts470' href='#pts470'></a><a class='ref ms' id='ms32Kv_2112' href='#ms32Kv_2112'>Ms 32Kv_2112</a><a class='ref msdiv' id='msdiv642' href='#msdiv642'>Msdiv 642</a><span class='rightview' title='Right view section'>☑</span> Sattakkhattuparamo puggalo sattakkhattuparamatāniyatoti? Āmantā. Atthi so niyamo yena niyamena sattakkhattuparamo puggalo sattakkhattuparamatāniyatoti? Na hevaṃ vattabbe … pe … atthi te satipaṭṭhānā … pe … sammappadhānā … iddhipādā … indriyā … balā … bojjhaṅgā yehi bojjhaṅgehi sattakkhattuparamo puggalo sattakkhattuparamatāniyatoti? Na hevaṃ vattabbe … pe ….</p>
<p><a class='ref sc' id='sc4' href='#sc4'>SC 4</a><a class='ref ms' id='ms32Kv_2113' href='#ms32Kv_2113'>Ms 32Kv_2113</a><a class='ref msdiv' id='msdiv643' href='#msdiv643'>Msdiv 643</a><span class='rightview' title='Right view section'>☑</span> <span class='var' id='note304' title='natthi so niyāmo yena niyāmena (bj) | atthi so niyamo yena niyamena (si) | natthi so niyāmo yena niyamena (pts1)' href='#note304' title='natthi so niyāmo yena niyāmena (bj) | atthi so niyamo yena niyamena (si) | natthi so niyāmo yena niyamena (pts1)'>Natthi so niyamo yena niyamena</span> sattakkhattuparamo puggalo sattakkhattuparamatāniyatoti? Āmantā. Hañci natthi so niyamo yena niyamena sattakkhattuparamo puggalo sattakkhattuparamatāniyato, no ca vata re vattabbe—“sattakkhattuparamo puggalo sattakkhattuparamatāniyato”ti.</p>
<p><a class='ref sc' id='sc5' href='#sc5'>SC 5</a><a class='ref ms' id='ms32Kv_2114' href='#ms32Kv_2114'>Ms 32Kv_2114</a><span class='rightview' title='Right view section'>☑</span> Natthi te satipaṭṭhānā … pe … bojjhaṅgā yehi bojjhaṅgehi sattakkhattuparamo puggalo sattakkhattuparamatāniyatoti? Āmantā. Hañci natthi te bojjhaṅgā yehi bojjhaṅgehi sattakkhattuparamo puggalo sattakkhattuparamatāniyato, no ca vata re vattabbe—“sattakkhattuparamo puggalo sattakkhattuparamatāniyato”ti.</p>
<p><a class='ref sc' id='sc6' href='#sc6'>SC 6</a><a class='ref ms' id='ms32Kv_2115' href='#ms32Kv_2115'>Ms 32Kv_2115</a><a class='ref msdiv' id='msdiv644' href='#msdiv644'>Msdiv 644</a><span class='rightview' title='Right view section'>☑</span> Sattakkhattuparamo puggalo sattakkhattuparamatāniyatoti? Āmantā. Sakadāgāminiyamenāti? Na hevaṃ vattabbe … pe … anāgāminiyamenāti? Na hevaṃ vattabbe … pe … arahattaniyamenāti? Na hevaṃ vattabbe … pe ….</p>
<p><a class='ref sc' id='sc7' href='#sc7'>SC 7</a><a class='ref ms' id='ms32Kv_2116' href='#ms32Kv_2116'>Ms 32Kv_2116</a><span class='rightview' title='Right view section'>☑</span> Katamena niyamenāti? Sotāpattiniyamenāti. Sattakkhattuparamo puggalo sattakkhattuparamatāniyatoti? Āmantā. Ye keci sotāpattiniyāmaṃ okkamanti, sabbe te sattakkhattuparamatāniyatāti? Na hevaṃ vattabbe … pe ….</p>
<p><a class='ref sc' id='sc8' href='#sc8'>SC 8</a><a class='pts' id='pts471' href='#pts471'></a><a class='ref ms' id='ms32Kv_2117' href='#ms32Kv_2117'>Ms 32Kv_2117</a><a class='ref msdiv' id='msdiv645' href='#msdiv645'>Msdiv 645</a><span class='wrongview' title='Wrong view section'>☒</span> Na vattabbaṃ—“sattakkhattuparamo puggalo sattakkhattuparamatāniyato”ti? Āmantā. Nanu so sattakkhattuparamoti? Āmantā. Hañci so sattakkhattuparamo, tena vata re vattabbe—“sattakkhattuparamo puggalo sattakkhattuparamatāniyato”ti.</p>
<p class='endsutta'><a class='ref ms' id='ms32Kv_2118' href='#ms32Kv_2118'>Ms 32Kv_2118</a><span class='var' id='note305' title='sattakkhattuṃparamakathā (s1-3)' href='#note305' title='sattakkhattuṃparamakathā (s1-3)'>Sattakkhattuparamakathā</span> niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
