<!DOCTYPE html>
<html>
<head>
<meta charset="utf-8"/>
<meta author="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="kv18.4">
<article>
<div class="hgroup">
<p class="division">Kathāvatthu</p>
<p>Mahāpaṇṇāsaka</p>
<p>Aṭṭhā­ra­sa­ma­vagga</p>
<h1>Gandha­jātika­thā</h1>
</div>
<p><a class="sc" id="1"></a><a class="pts" id="pts563"></a><a class="ms" id="p_32Kv_2527"></a><a class="msdiv" id="msdiv809"></a><span class="rightview" title="Right view section">☑</span> Buddhassa bhagavato uccārapassāvo ativiya aññe gandhajāte <span class="var" id="note392" title="adhigaṇhātīti (bj, pts1)">adhiggaṇhātīti</span>? Āmantā. Bhagavā gandhabhojīti? Na hevaṃ vattabbe … pe … nanu bhagavā odanakummāsaṃ bhuñjatīti? Āmantā. Hañci bhagavā odanakummāsaṃ bhuñjati, no ca vata re vattabbe—“buddhassa bhagavato uccārapassāvo ativiya aññe gandhajāte adhiggaṇhātī”ti.</p>
<p><a class="sc" id="2"></a><a class="ms" id="p_32Kv_2528"></a><span class="rightview" title="Right view section">☑</span> Buddhassa bhagavato uccārapassāvo ativiya aññe gandhajāte adhiggaṇhātīti? Āmantā. Atthi keci buddhassa bhagavato uccārapassāvaṃ <span class="var" id="note393" title="nahāyanti (bj, pts1)">nhāyanti</span> <span class="var" id="note394" title="vilimpenti (bj, pts1) | vilipanti (s1-3)">vilimpanti</span> <span class="var" id="note395" title="uccārenti (si, pts1, mr)">ucchādenti</span> peḷāya paṭisāmenti karaṇḍāya nikkhipanti āpaṇe pasārenti, tena ca gandhena ­gandha­ka­ra­ṇīyaṃ karontīti? Na hevaṃ vattabbe … pe ….</p>
<p class="endsutta"><a class="ms" id="p_32Kv_2529"></a><span class="var" id="note396" title="gandha­jāta­kathā (bj)">Gandha­jātika­thā</span> niṭṭhitā.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
