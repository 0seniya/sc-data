<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv13.3' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Terasamavagga</li>
</ul>
<h1>Anantarāpayuttakathā</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms32Kv_2150' href='#ms32Kv_2150'>Ms 32Kv_2150</a><a class='ref msdiv' id='msdiv660' href='#msdiv660'>Msdiv 660</a><span class='wrongview' title='Wrong view section'>☒</span> Anantarāpayutto puggalo sammattaniyāmaṃ okkameyyāti? Āmantā. Micchattaniyāmañca sammattaniyāmañca ubho okkameyyāti? Na hevaṃ vattabbe … pe …</p>
<p><a class='ref sc' id='sc2' href='#sc2'>SC 2</a><a class='ref ms' id='ms32Kv_2151' href='#ms32Kv_2151'>Ms 32Kv_2151</a><span class='wrongview' title='Wrong view section'>☒</span> Anantarāpayutto puggalo sammattaniyāmaṃ okkameyyāti? Āmantā. Nanu taṃ kammaṃ payuttaṃ kukkuccaṃ uppāditaṃ vippaṭisāriyaṃ janitanti? Āmantā. Hañci taṃ kammaṃ payuttaṃ kukkuccaṃ uppāditaṃ vippaṭisāriyaṃ janitaṃ, no ca vata re vattabbe— “anantarāpayutto puggalo sammattaniyāmaṃ okkameyyā”ti.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli479' href='#pts-vp-pli479'>PTS vp Pali 479</a><a class='ref ms' id='ms32Kv_2152' href='#ms32Kv_2152'>Ms 32Kv_2152</a><a class='ref msdiv' id='msdiv661' href='#msdiv661'>Msdiv 661</a><span class='rightview' title='Right view section'>☑</span> Anantarāpayutto puggalo abhabbo sammattaniyāmaṃ okkamitunti? Āmantā. Mātā jīvitā voropitā … pitā jīvitā voropito … arahā jīvitā voropito … duṭṭhena cittena tathāgatassa lohitaṃ uppāditaṃ … saṃgho bhinnoti? Na hevaṃ vattabbe … pe ….</p>
<p><a class='ref sc' id='sc4' href='#sc4'>SC 4</a><a class='ref ms' id='ms32Kv_2153' href='#ms32Kv_2153'>Ms 32Kv_2153</a><span class='rightview' title='Right view section'>☑</span> Anantarāpayutto puggalo taṃ kammaṃ paṭisaṃharitvā kukkuccaṃ paṭivinodetvā vippaṭisāriyaṃ <span class='var' id='note320' title='paṭivinodetvā (si, pts1, mr)' href='#note320' title='paṭivinodetvā (si, pts1, mr)'>paṭivinetvā</span> abhabbo sammattaniyāmaṃ okkamitunti? Āmantā. Mātā jīvitā voropitā … pitā jīvitā voropito … pe … saṃgho bhinnoti? Na hevaṃ vattabbe … pe ….</p>
<p><a class='ref sc' id='sc5' href='#sc5'>SC 5</a><a class='ref ms' id='ms32Kv_2154' href='#ms32Kv_2154'>Ms 32Kv_2154</a><span class='rightview' title='Right view section'>☑</span> Anantarāpayutto puggalo taṃ kammaṃ paṭisaṃharitvā kukkuccaṃ paṭivinodetvā vippaṭisāriyaṃ paṭivinetvā abhabbo sammattaniyāmaṃ okkamitunti? Āmantā. Nanu taṃ kammaṃ <span class='var' id='note321' title='paṭisaṃhataṃ (bj, pts1)' href='#note321' title='paṭisaṃhataṃ (bj, pts1)'>paṭisaṃhaṭaṃ</span> kukkuccaṃ paṭivinoditaṃ vippaṭisāriyaṃ paṭivinītanti? Āmantā. Hañci taṃ kammaṃ paṭisaṃhaṭaṃ kukkuccaṃ paṭivinoditaṃ vippaṭisāriyaṃ paṭivinītaṃ, no ca vata re vattabbe—“anantarāpayutto puggalo taṃ kammaṃ paṭisaṃharitvā kukkuccaṃ paṭivinodetvā vippaṭisāriyaṃ paṭivinetvā abhabbo sammattaniyāmaṃ okkamitun”ti.</p>
<p><a class='ref sc' id='sc6' href='#sc6'>SC 6</a><a class='ref ms' id='ms32Kv_2155' href='#ms32Kv_2155'>Ms 32Kv_2155</a><a class='ref msdiv' id='msdiv662' href='#msdiv662'>Msdiv 662</a><span class='wrongview' title='Wrong view section'>☒</span> Anantarāpayutto puggalo sammattaniyāmaṃ okkameyyāti? Āmantā. Nanu taṃ kammaṃ payutto āsīti? Āmantā. Hañci taṃ kammaṃ payutto āsi, no ca vata re vattabbe— “anantarāpayutto puggalo sammattaniyāmaṃ okkameyyā”ti.</p>
<p class='endsutta'><a class='ref ms' id='ms32Kv_2156' href='#ms32Kv_2156'>Ms 32Kv_2156</a>Anantarāpayuttakathā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
