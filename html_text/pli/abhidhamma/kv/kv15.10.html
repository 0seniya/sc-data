<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv15.10' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Pannarasamavagga</li>
</ul>
<h1>Asaññasattupikakathā</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli519' href='#pts-vp-pli519'>PTS vp Pali 519</a><a class='ref ms' id='ms32Kv_2327' href='#ms32Kv_2327'>Ms 32Kv_2327</a><a class='ref msdiv' id='msdiv735' href='#msdiv735'>Msdiv 735</a><span class='rightview' title='Right view section'>☑</span> Saññāvedayitanirodhasamāpatti <span class='var' id='note355' title='asaññasattūpikāti (bj, s1-3, pts1)' href='#note355' title='asaññasattūpikāti (bj, s1-3, pts1)'>asaññasattupikāti</span>? Āmantā. Atthi saññāvedayitanirodhaṃ samāpannassa alobho kusalamūlaṃ, adoso kusalamūlaṃ, amoho kusalamūlaṃ, saddhā vīriyaṃ sati samādhi paññāti? Na hevaṃ vattabbe … pe … natthi saññāvedayitanirodhaṃ samāpannassa alobho kusalamūlaṃ, adoso kusalamūlaṃ … pe … paññāti? Āmantā. Hañci natthi saññāvedayitanirodhaṃ samāpannassa alobho kusalamūlaṃ, adoso kusalamūlaṃ, amoho kusalamūlaṃ, saddhā vīriyaṃ sati samādhi paññā, no ca vata re vattabbe—“saññāvedayitanirodhasamāpatti asaññasattupikā”ti.</p>
<p><a class='ref sc' id='sc2' href='#sc2'>SC 2</a><a class='ref ms' id='ms32Kv_2328' href='#ms32Kv_2328'>Ms 32Kv_2328</a><span class='rightview' title='Right view section'>☑</span> Saññāvedayitanirodhasamāpatti asaññasattupikāti? Āmantā. Atthi saññāvedayitanirodhaṃ samāpannassa phasso vedanā saññā cetanā cittanti? Na hevaṃ vattabbe … pe … natthi saññāvedayitanirodhaṃ samāpannassa phasso vedanā saññā cetanā cittanti? Āmantā. Aphassakassa maggabhāvanā … pe … acittakassa maggabhāvanāti? Na hevaṃ vattabbe … pe … nanu saphassakassa maggabhāvanā … pe … sacittakassa maggabhāvanāti? Āmantā. Hañci saphassakassa maggabhāvanā … pe … sacittakassa maggabhāvanā, no ca vata re vattabbe—“saññāvedayitanirodhasamāpatti asaññasattupikā”ti.</p>
<p><a class='ref sc' id='sc3' href='#sc3'>SC 3</a><a class='ref ms' id='ms32Kv_2329' href='#ms32Kv_2329'>Ms 32Kv_2329</a><span class='rightview' title='Right view section'>☑</span> Saññāvedayitanirodhasamāpatti asaññasattupikāti? Āmantā. Ye keci saññāvedayitanirodhaṃ samāpajjanti, sabbe te asaññasattupikāti? Na hevaṃ vattabbe … pe ….</p>
<p><a class='ref sc' id='sc4' href='#sc4'>SC 4</a><a class='ref ms' id='ms32Kv_2330' href='#ms32Kv_2330'>Ms 32Kv_2330</a><a class='ref msdiv' id='msdiv736' href='#msdiv736'>Msdiv 736</a><span class='wrongview' title='Wrong view section'>☒</span> Na vattabbaṃ—“saññāvedayitanirodhasamāpatti asaññasattupikā”ti? Āmantā. Nanu idhāpi asaññī tatrāpi asaññīti? Āmantā. Hañci idhāpi asaññī tatrāpi asaññī, tena vata re vattabbe—“saññāvedayitanirodhasamāpatti asaññasattupikā”ti.</p>
<p class='endsutta'><a class='ref ms' id='ms32Kv_2331' href='#ms32Kv_2331'>Ms 32Kv_2331</a><span class='var' id='note356' title='asaññasattūpikakathā (bj, pts1) | asaññasattūpikākathā (s1-3)' href='#note356' title='asaññasattūpikakathā (bj, pts1) | asaññasattūpikākathā (s1-3)'>Asaññasattupikakathā</span> niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
