<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv9.1' lang='pli'>
<header>
<ul>
<li class='division'>Kathāvatthu</li>
<li>Niyāmapaṇṇāsaka</li>
<li>Navamavagga</li>
</ul>
<h1>Ānisaṃsadassāvīkathā</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli400' href='#pts-vp-pli400'>PTS vp Pali 400</a><a class='ref ms' id='ms32Kv_1852' href='#ms32Kv_1852'>Ms 32Kv_1852</a><a class='ref msdiv' id='msdiv547' href='#msdiv547'>Msdiv 547</a><span class='rightview' title='Right view section'>☑</span> Ānisaṃsadassāvissa saṃyojanānaṃ pahānanti? Āmantā. Nanu saṅkhāre aniccato manasikaroto saṃyojanā pahīyantīti? Āmantā. Hañci saṅkhāre aniccato manasikaroto saṃyojanā pahīyanti, no ca vata re vattabbe—“ānisaṃsadassāvissa saṃyojanānaṃ pahānan”ti.</p>
<p><a class='ref sc' id='sc2' href='#sc2'>SC 2</a><a class='ref ms' id='ms32Kv_1853' href='#ms32Kv_1853'>Ms 32Kv_1853</a><span class='rightview' title='Right view section'>☑</span> Nanu saṅkhāre dukkhato … pe … rogato … gaṇḍato … sallato … aghato … ābādhato … parato … palokato … ītito … upaddavato … bhayato … upasaggato … calato … pabhaṅguto … addhuvato … atāṇato … aleṇato … asaraṇato … asaraṇībhūtato … rittato … tucchato … suññato … anattato … ādīnavato … pe … vipariṇāmadhammato manasikaroto saṃyojanā pahīyantīti? Āmantā. Hañci saṅkhāre vipariṇāmadhammato manasikaroto saṃyojanā pahīyanti, no ca vata re vattabbe—“ānisaṃsadassāvissa saṃyojanānaṃ pahānan”ti.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli401' href='#pts-vp-pli401'>PTS vp Pali 401</a><a class='ref ms' id='ms32Kv_1854' href='#ms32Kv_1854'>Ms 32Kv_1854</a><span class='rightview' title='Right view section'>☑</span> Saṅkhāre ca aniccato manasi karoti nibbāne ca ānisaṃsadassāvī hotīti? Na hevaṃ vattabbe … pe … saṅkhāre ca aniccato manasi karoti nibbāne ca ānisaṃsadassāvī hotīti? Āmantā. Dvinnaṃ phassānaṃ … pe … dvinnaṃ cittānaṃ samodhānaṃ hotīti? Na hevaṃ vattabbe … pe … saṅkhāre ca dukkhato … pe … vipariṇāmadhammato manasi karoti nibbāne ca ānisaṃsadassāvī hotīti? Na hevaṃ vattabbe … pe … saṅkhāre ca vipariṇāmadhammato manasi karoti nibbāne ca ānisaṃsadassāvī hotīti? Āmantā. Dvinnaṃ phassānaṃ … pe … dvinnaṃ cittānaṃ samodhānaṃ hotīti? Na hevaṃ vattabbe … pe ….</p>
<p><a class='ref sc' id='sc4' href='#sc4'>SC 4</a><a class='ref ms' id='ms32Kv_1855' href='#ms32Kv_1855'>Ms 32Kv_1855</a><a class='ref msdiv' id='msdiv548' href='#msdiv548'>Msdiv 548</a><span class='wrongview' title='Wrong view section'>☒</span> Na vattabbaṃ—“ānisaṃsadassāvissa saṃyojanānaṃ pahānan”ti? Āmantā. Nanu vuttaṃ bhagavatā—“ idha, bhikkhave, bhikkhu nibbāne sukhānupassī viharati sukhasaññī sukhapaṭisaṃvedī, satataṃ samitaṃ abbokiṇṇaṃ cetasā adhimuccamāno paññāya pariyogāhamāno”ti. Attheva suttantoti? Āmantā. Tena hi ānisaṃsadassāvissa saṃyojanānaṃ pahānanti.</p>
<p class='endsutta'><a class='ref ms' id='ms32Kv_1856' href='#ms32Kv_1856'>Ms 32Kv_1856</a><span class='var' id='note267' title='ānisaṃsakathā (bj, s1-3, pts1)'>Ānisaṃsadassāvīkathā</span> niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
