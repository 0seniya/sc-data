<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv4.2' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Catutthavagga</li>
</ul>
<h1>Upapattikathā</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms32Kv_1299' href='#ms32Kv_1299'>Ms 32Kv_1299</a><a class='ref msdiv' id='msdiv388' href='#msdiv388'>Msdiv 388</a><span class='rightview' title='Right view section'>☑</span> Saha upapattiyā arahāti? Āmantā. Saha upapattiyā sotāpanno hotīti? Na hevaṃ vattabbe … pe ….</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli269' href='#pts-vp-pli269'>PTS vp Pali 269</a><a class='ref ms' id='ms32Kv_1300' href='#ms32Kv_1300'>Ms 32Kv_1300</a><span class='rightview' title='Right view section'>☑</span> Saha upapattiyā arahāti? Āmantā. Saha upapattiyā sakadāgāmī hotīti? Na hevaṃ vattabbe … pe ….</p>
<p><a class='ref sc' id='sc3' href='#sc3'>SC 3</a><a class='ref ms' id='ms32Kv_1301' href='#ms32Kv_1301'>Ms 32Kv_1301</a><span class='rightview' title='Right view section'>☑</span> Saha upapattiyā arahāti? Āmantā. Saha upapattiyā anāgāmī hotīti? Na hevaṃ vattabbe … pe ….</p>
<p><a class='ref sc' id='sc4' href='#sc4'>SC 4</a><a class='ref ms' id='ms32Kv_1302' href='#ms32Kv_1302'>Ms 32Kv_1302</a><span class='rightview' title='Right view section'>☑</span> Saha upapattiyā sotāpanno na hotīti? Āmantā. Hañci saha upapattiyā sotāpanno na hoti, no ca vata re vattabbe—“saha upapattiyā arahā”ti.</p>
<p><a class='ref sc' id='sc5' href='#sc5'>SC 5</a><a class='ref ms' id='ms32Kv_1303' href='#ms32Kv_1303'>Ms 32Kv_1303</a><span class='rightview' title='Right view section'>☑</span> Saha upapattiyā sakadāgāmī na hotīti? Āmantā. Hañci saha upapattiyā sakadāgāmī na hoti, no ca vata re vattabbe—“saha upapattiyā arahā”ti.</p>
<p><a class='ref sc' id='sc6' href='#sc6'>SC 6</a><a class='ref ms' id='ms32Kv_1304' href='#ms32Kv_1304'>Ms 32Kv_1304</a><span class='rightview' title='Right view section'>☑</span> Saha upapattiyā anāgāmī na hotīti? Āmantā. Hañci saha upapattiyā anāgāmī na hoti, no ca vata re vattabbe—“saha upapattiyā arahā”ti.</p>
<p><a class='ref sc' id='sc7' href='#sc7'>SC 7</a><a class='ref ms' id='ms32Kv_1305' href='#ms32Kv_1305'>Ms 32Kv_1305</a><a class='ref msdiv' id='msdiv389' href='#msdiv389'>Msdiv 389</a><span class='rightview' title='Right view section'>☑</span> Saha upapattiyā arahāti? Āmantā. Sāriputto thero saha upapattiyā arahāti? Na hevaṃ vattabbe. Mahāmoggallāno thero … pe … mahākassapo thero … pe … mahākaccāno thero … pe … mahākoṭṭhiko thero … pe … mahāpanthako thero saha upapattiyā arahāti? Na hevaṃ vattabbe … pe ….</p>
<p><a class='ref sc' id='sc8' href='#sc8'>SC 8</a><a class='ref ms' id='ms32Kv_1306' href='#ms32Kv_1306'>Ms 32Kv_1306</a><span class='rightview' title='Right view section'>☑</span> Sāriputto thero na saha upapattiyā arahāti? Āmantā. Hañci sāriputto thero na saha upapattiyā arahā, no ca vata re vattabbe—“saha upapattiyā arahā”ti.</p>
<p><a class='ref sc' id='sc9' href='#sc9'>SC 9</a><a class='ref pts-vp-pli' id='pts-vp-pli270' href='#pts-vp-pli270'>PTS vp Pali 270</a><a class='ref ms' id='ms32Kv_1307' href='#ms32Kv_1307'>Ms 32Kv_1307</a><span class='rightview' title='Right view section'>☑</span> Mahāmoggallāno thero … pe … mahākassapo thero … pe … mahākaccāno thero … pe … mahākoṭṭhiko thero … pe … mahāpanthako thero na saha upapattiyā arahāti? Āmantā. Hañci mahāpanthako thero na saha upapattiyā arahā, no ca vata re vattabbe— “saha upapattiyā arahā”ti.</p>
<p><a class='ref sc' id='sc10' href='#sc10'>SC 10</a><a class='ref ms' id='ms32Kv_1308' href='#ms32Kv_1308'>Ms 32Kv_1308</a><a class='ref msdiv' id='msdiv390' href='#msdiv390'>Msdiv 390</a><span class='rightview' title='Right view section'>☑</span> Saha upapattiyā arahāti? Āmantā. Upapattesiyena cittena arahattaṃ sacchikaroti lokiyena sāsavena … pe … saṃkilesiyenāti? Na hevaṃ vattabbe … pe ….</p>
<p><a class='ref sc' id='sc11' href='#sc11'>SC 11</a><a class='ref ms' id='ms32Kv_1309' href='#ms32Kv_1309'>Ms 32Kv_1309</a><span class='rightview' title='Right view section'>☑</span> Saha upapattiyā arahāti? Āmantā. Upapattesiyaṃ cittaṃ niyyānikaṃ khayagāmī bodhagāmī apacayagāmī anāsavaṃ … pe … asaṃkilesiyanti? Na hevaṃ vattabbe … pe ….</p>
<p><a class='ref sc' id='sc12' href='#sc12'>SC 12</a><a class='ref ms' id='ms32Kv_1310' href='#ms32Kv_1310'>Ms 32Kv_1310</a><span class='rightview' title='Right view section'>☑</span> Nanu upapattesiyaṃ cittaṃ aniyyānikaṃ na khayagāmi na bodhagāmi na apacayagāmi sāsavaṃ … pe … saṃkilesiyanti? Āmantā. Hañci upapattesiyaṃ cittaṃ aniyyānikaṃ na khayagāmi na bodhagāmi na apacayagāmi sāsavaṃ … pe … saṃkilesiyaṃ, no ca vata re vattabbe—“saha upapattiyā arahā”ti.</p>
<p><a class='ref sc' id='sc13' href='#sc13'>SC 13</a><a class='ref ms' id='ms32Kv_1311' href='#ms32Kv_1311'>Ms 32Kv_1311</a><span class='rightview' title='Right view section'>☑</span> Saha upapattiyā arahāti? Āmantā. Upapattesiyena cittena rāgaṃ pajahati, dosaṃ pajahati, mohaṃ pajahati, anottappaṃ pajahatīti? Na hevaṃ vattabbe … pe ….</p>
<p><a class='ref sc' id='sc14' href='#sc14'>SC 14</a><a class='ref ms' id='ms32Kv_1312' href='#ms32Kv_1312'>Ms 32Kv_1312</a><span class='rightview' title='Right view section'>☑</span> Saha upapattiyā arahāti? Āmantā. Upapattesiyaṃ cittaṃ maggo … satipaṭṭhānaṃ … pe … sammappadhānaṃ … iddhipādo … indriyaṃ … balaṃ … bojjhaṅgoti? Na hevaṃ vattabbe … pe ….</p>
<p><a class='ref sc' id='sc15' href='#sc15'>SC 15</a><a class='ref pts-vp-pli' id='pts-vp-pli271' href='#pts-vp-pli271'>PTS vp Pali 271</a><a class='ref ms' id='ms32Kv_1313' href='#ms32Kv_1313'>Ms 32Kv_1313</a><span class='rightview' title='Right view section'>☑</span> Saha upapattiyā arahāti? Āmantā. Upapattesiyena cittena dukkhaṃ parijānāti, samudayaṃ pajahati, nirodhaṃ sacchikaroti, maggaṃ bhāvetīti? Na hevaṃ vattabbe … pe … saha upapattiyā arahāti? Āmantā. Cuticittaṃ maggacittaṃ upapattesiyaṃ cittaṃ phalacittanti? Na hevaṃ vattabbe … pe ….</p>
<p class='endsutta'><a class='ref ms' id='ms32Kv_1314' href='#ms32Kv_1314'>Ms 32Kv_1314</a>Upapattikathā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
