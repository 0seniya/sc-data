<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv23.5' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Tevīsatimavagga</li>
</ul>
<h1>Aparinipphannakathā</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms32Kv_2792' href='#ms32Kv_2792'>Ms 32Kv_2792</a><a class='ref msdiv' id='msdiv917' href='#msdiv917'>Msdiv 917</a><span class='rightview' title='Right view section'>☑</span> Rūpaṃ aparinipphannanti? Āmantā. Rūpaṃ na aniccaṃ na saṅkhataṃ na paṭiccasamuppannaṃ na khayadhammaṃ na vayadhammaṃ na virāgadhammaṃ na nirodhadhammaṃ na vipariṇāmadhammanti? Na hevaṃ vattabbe … pe … nanu rūpaṃ aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ vipariṇāmadhammanti? Āmantā. Hañci rūpaṃ aniccaṃ saṅkhataṃ … pe … vipariṇāmadhammaṃ, no ca vata re vattabbe—“rūpaṃ aparinipphannan”ti.</p>
<p><a class='ref sc' id='sc2' href='#sc2'>SC 2</a><a class='ref ms' id='ms32Kv_2793' href='#ms32Kv_2793'>Ms 32Kv_2793</a><span class='rightview' title='Right view section'>☑</span> Dukkhaññeva parinipphannanti? Āmantā. Nanu yadaniccaṃ taṃ dukkhaṃ vuttaṃ bhagavatā—“ rūpaṃ aniccan”ti? Āmantā. Hañci yadaniccaṃ taṃ dukkhaṃ vuttaṃ bhagavatā—“rūpaṃ aniccaṃ”, no ca vata re vattabbe—“dukkhaññeva parinipphannan”ti … pe ….</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli627' href='#pts-vp-pli627'></a><a class='ref ms' id='ms32Kv_2794' href='#ms32Kv_2794'>Ms 32Kv_2794</a><a class='ref msdiv' id='msdiv918' href='#msdiv918'>Msdiv 918</a><span class='rightview' title='Right view section'>☑</span> Vedanā … pe … saññā … saṅkhārā … viññāṇaṃ … cakkhāyatanaṃ … pe … dhammāyatanaṃ … cakkhudhātu … dhammadhātu … cakkhundriyaṃ … pe … aññātāvindriyaṃ aparinipphannanti? Āmantā. Aññātāvindriyaṃ na aniccaṃ … pe … na vipariṇāmadhammanti? Na hevaṃ vattabbe … pe … nanu aññātāvindriyaṃ aniccaṃ saṅkhataṃ … pe … vipariṇāmadhammanti? Āmantā. Hañci aññātāvindriyaṃ aniccaṃ saṅkhataṃ paṭiccasamuppannaṃ khayadhammaṃ vayadhammaṃ virāgadhammaṃ nirodhadhammaṃ vipariṇāmadhammaṃ, no ca vata re vattabbe—“aññātāvindriyaṃ aparinipphannan”ti.</p>
<p><a class='ref sc' id='sc4' href='#sc4'>SC 4</a><a class='ref ms' id='ms32Kv_2795' href='#ms32Kv_2795'>Ms 32Kv_2795</a><span class='rightview' title='Right view section'>☑</span> Dukkhaññeva parinipphannanti? Āmantā. Nanu yadaniccaṃ taṃ dukkhaṃ vuttaṃ bhagavatā—“aññātāvindriyaṃ aniccan”ti? Āmantā. Hañci yadaniccaṃ taṃ dukkhaṃ vuttaṃ bhagavatā—“aññātāvindriyaṃ aniccaṃ”, no ca vata re vattabbe— “dukkhaññeva parinipphannan”ti.</p>
<p class='endsutta'><a class='ref ms' id='ms32Kv_2796' href='#ms32Kv_2796'>Ms 32Kv_2796</a>Aparinipphannakathā niṭṭhitā.<br>
Tevīsatimo vaggo.</p>
<p class='uddana-intro'><a class='ref ms' id='ms32Kv_2797' href='#ms32Kv_2797'>Ms 32Kv_2797</a>Tassuddānaṃ</p>
<p><a class='ref sc' id='sc5' href='#sc5'>SC 5</a><a class='ref ms' id='ms32Kv_2798' href='#ms32Kv_2798'>Ms 32Kv_2798</a>Ekādhippāyena methuno dhammo paṭisevitabbo, arahantānaṃ vaṇṇena amanussā methunaṃ dhammaṃ paṭisevanti, bodhisatto issariyakāmakārikāhetu vinipātaṃ gacchati, gabbhaseyyaṃ okkamati, dukkarakārikaṃ akāsi, aparantapaṃ akāsi, aññaṃ satthāraṃ uddisi, atthi na rāgo rāgapatirūpako, atthi na doso dosapatirūpako, atthi na moho mohapatirūpako atthi na kileso kilesapatirūpako, rūpaṃ aparinipphannaṃ aññātāvindriyaṃ aparinipphannanti.</p>
<p class='endsutta'><a class='ref ms' id='ms32Kv_2799' href='#ms32Kv_2799'>Ms 32Kv_2799</a>Khuddako aḍḍhapaṇṇāsako.</p>
<p class='uddana-intro'><a class='ref ms' id='ms32Kv_2800' href='#ms32Kv_2800'>Ms 32Kv_2800</a>Tassuddānaṃ</p>
<p><a class='ref sc' id='sc6' href='#sc6'>SC 6</a><a class='ref ms' id='ms32Kv_2801' href='#ms32Kv_2801'>Ms 32Kv_2801</a>Navaṃ, nibbuti, ekādhippāyoti.</p>
<p class='uddana-intro'><a class='ref ms' id='ms32Kv_2802' href='#ms32Kv_2802'>Ms 32Kv_2802</a>Paṇṇāsakuddānaṃ</p>
<blockquote class='uddanagatha'>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli628' href='#pts-vp-pli628'></a><a class='ref ms' id='ms32Kv_2803' href='#ms32Kv_2803'>Ms 32Kv_2803</a>Mahāniyāmo anusayā,<br>
niggaho khuddakapañcamo;<br>
Parappavādamaddanā,<br>
suttamūlasamāhitā;<br>
Ujjotanā satthusamaye,<br>
kathāvatthupakaraṇeti.</p>
</blockquote>
<p class='endsection'><a class='ref ms' id='ms32Kv_2804' href='#ms32Kv_2804'>Ms 32Kv_2804</a>Pañcattiṃsabhāṇavāraṃ</p>
<p class='endbook'><a class='ref ms' id='ms32Kv_2805' href='#ms32Kv_2805'>Ms 32Kv_2805</a>kathāvatthupakaraṇaṃ niṭṭhitaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
