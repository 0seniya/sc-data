<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv3.3' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Tatiyavagga</li>
</ul>
<h1>Vimuttikathā</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms32Kv_1138' href='#ms32Kv_1138'>Ms 32Kv_1138</a><a class='ref msdiv' id='msdiv363' href='#msdiv363'>Msdiv 363</a><span class='rightview' title='Right view section'>☑</span> Sarāgaṃ cittaṃ vimuccatīti? Āmantā. Rāgasahagataṃ rāgasahajātaṃ rāgasaṃsaṭṭhaṃ rāgasampayuttaṃ rāgasahabhu rāgānuparivatti akusalaṃ lokiyaṃ sāsavaṃ saṃyojaniyaṃ ganthaniyaṃ oghaniyaṃ yoganiyaṃ nīvaraṇiyaṃ parāmaṭṭhaṃ upādāniyaṃ saṃkilesiyaṃ cittaṃ vimuccatīti? Na hevaṃ vattabbe … pe ….</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli239' href='#pts-vp-pli239'>PTS vp Pali 239</a><a class='ref ms' id='ms32Kv_1139' href='#ms32Kv_1139'>Ms 32Kv_1139</a><span class='rightview' title='Right view section'>☑</span> Saphassaṃ cittaṃ vimuccati, phasso ca cittañca ubho vimuccantīti? Āmantā. Sarāgaṃ cittaṃ vimuccati, rāgo ca cittañca ubho vimuccantīti? Na hevaṃ vattabbe … pe ….</p>
<p><a class='ref sc' id='sc3' href='#sc3'>SC 3</a><a class='ref ms' id='ms32Kv_1140' href='#ms32Kv_1140'>Ms 32Kv_1140</a><span class='rightview' title='Right view section'>☑</span> Savedanaṃ … pe … sasaññaṃ … pe … sacetanaṃ … pe … <span class='var' id='note179' title='sasaññaṃ (bj, mr)'>sapaññaṃ</span> cittaṃ vimuccati, paññā ca cittañca ubho vimuccantīti? Āmantā. Sarāgaṃ cittaṃ vimuccati, rāgo ca cittañca ubho vimuccantīti? Na hevaṃ vattabbe … pe ….</p>
<p><a class='ref sc' id='sc4' href='#sc4'>SC 4</a><a class='ref ms' id='ms32Kv_1141' href='#ms32Kv_1141'>Ms 32Kv_1141</a><span class='rightview' title='Right view section'>☑</span> Saphassaṃ sarāgaṃ cittaṃ vimuccati, phasso ca cittañca ubho vimuccantīti? Āmantā. Rāgo ca cittañca ubho vimuccantīti? Na hevaṃ vattabbe … pe ….</p>
<p><a class='ref sc' id='sc5' href='#sc5'>SC 5</a><a class='ref ms' id='ms32Kv_1142' href='#ms32Kv_1142'>Ms 32Kv_1142</a><span class='rightview' title='Right view section'>☑</span> Savedanaṃ sarāgaṃ … pe … sasaññaṃ sarāgaṃ … pe … sacetanaṃ sarāgaṃ … pe … sapaññaṃ sarāgaṃ cittaṃ vimuccati, paññā ca cittañca ubho vimuccantīti? Āmantā. Rāgo ca cittañca ubho vimuccantīti? Na hevaṃ vattabbe … pe ….</p>
<p><a class='ref sc' id='sc6' href='#sc6'>SC 6</a><a class='ref ms' id='ms32Kv_1143' href='#ms32Kv_1143'>Ms 32Kv_1143</a><a class='ref msdiv' id='msdiv364' href='#msdiv364'>Msdiv 364</a><span class='rightview' title='Right view section'>☑</span> Sadosaṃ cittaṃ vimuccatīti? Āmantā. Dosasahagataṃ dosasahajātaṃ dosasaṃsaṭṭhaṃ dosasampayuttaṃ dosasahabhu dosānuparivatti akusalaṃ lokiyaṃ sāsavaṃ … pe … saṃkilesiyaṃ cittaṃ vimuccatīti? Na hevaṃ vattabbe … pe ….</p>
<p><a class='ref sc' id='sc7' href='#sc7'>SC 7</a><a class='ref ms' id='ms32Kv_1144' href='#ms32Kv_1144'>Ms 32Kv_1144</a><span class='rightview' title='Right view section'>☑</span> Saphassaṃ cittaṃ vimuccati, phasso ca cittañca ubho vimuccantīti? Āmantā. Sadosaṃ cittaṃ vimuccati, doso ca cittañca ubho vimuccantīti? Na hevaṃ vattabbe … pe ….</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli240' href='#pts-vp-pli240'>PTS vp Pali 240</a><a class='ref ms' id='ms32Kv_1145' href='#ms32Kv_1145'>Ms 32Kv_1145</a><span class='rightview' title='Right view section'>☑</span> Savedanaṃ … pe … sasaññaṃ … pe … sacetanaṃ … pe … sapaññaṃ cittaṃ vimuccati, paññā ca cittañca ubho vimuccantīti? Āmantā. Sadosaṃ cittaṃ vimuccati, doso ca cittañca ubho vimuccantīti? Na hevaṃ vattabbe … pe ….</p>
<p><a class='ref sc' id='sc9' href='#sc9'>SC 9</a><a class='ref ms' id='ms32Kv_1146' href='#ms32Kv_1146'>Ms 32Kv_1146</a><span class='rightview' title='Right view section'>☑</span> Saphassaṃ sadosaṃ cittaṃ vimuccati, phasso ca cittañca ubho vimuccantīti? Āmantā. Sadosaṃ cittaṃ vimuccati, doso ca cittañca ubho vimuccantīti? Na hevaṃ vattabbe … pe ….</p>
<p><a class='ref sc' id='sc10' href='#sc10'>SC 10</a><a class='ref ms' id='ms32Kv_1147' href='#ms32Kv_1147'>Ms 32Kv_1147</a><span class='rightview' title='Right view section'>☑</span> Savedanaṃ sadosaṃ … sasaññaṃ sadosaṃ … sacetanaṃ sadosaṃ … sapaññaṃ sadosaṃ cittaṃ vimuccati, paññā ca cittañca ubho vimuccantīti? Āmantā. Doso ca cittañca ubho vimuccantīti? Na hevaṃ vattabbe … pe ….</p>
<p><a class='ref sc' id='sc11' href='#sc11'>SC 11</a><a class='ref ms' id='ms32Kv_1148' href='#ms32Kv_1148'>Ms 32Kv_1148</a><a class='ref msdiv' id='msdiv365' href='#msdiv365'>Msdiv 365</a><span class='rightview' title='Right view section'>☑</span> Samohaṃ cittaṃ vimuccatīti? Āmantā. Mohasahagataṃ mohasahajātaṃ mohasaṃsaṭṭhaṃ mohasampayuttaṃ mohasahabhu mohānuparivatti akusalaṃ lokiyaṃ sāsavaṃ … pe … saṃkilesiyaṃ cittaṃ vimuccatīti? Na hevaṃ vattabbe … pe ….</p>
<p><a class='ref sc' id='sc12' href='#sc12'>SC 12</a><a class='ref ms' id='ms32Kv_1149' href='#ms32Kv_1149'>Ms 32Kv_1149</a><span class='rightview' title='Right view section'>☑</span> Saphassaṃ cittaṃ vimuccati, phasso ca cittañca ubho vimuccantīti? Āmantā. Samohaṃ cittaṃ vimuccati, moho ca cittañca ubho vimuccantīti? Na hevaṃ vattabbe … pe ….</p>
<p><a class='ref sc' id='sc13' href='#sc13'>SC 13</a><a class='ref ms' id='ms32Kv_1150' href='#ms32Kv_1150'>Ms 32Kv_1150</a><span class='rightview' title='Right view section'>☑</span> Savedanaṃ … sasaññaṃ … sacetanaṃ … sapaññaṃ cittaṃ vimuccati, paññā ca cittañca ubho vimuccantīti? Āmantā. Samohaṃ cittaṃ vimuccati, moho ca cittañca ubho vimuccantīti? Na hevaṃ vattabbe … pe ….</p>
<p><a class='ref sc' id='sc14' href='#sc14'>SC 14</a><a class='ref pts-vp-pli' id='pts-vp-pli241' href='#pts-vp-pli241'>PTS vp Pali 241</a><a class='ref ms' id='ms32Kv_1151' href='#ms32Kv_1151'>Ms 32Kv_1151</a><span class='rightview' title='Right view section'>☑</span> Saphassaṃ samohaṃ cittaṃ vimuccati, phasso ca cittañca ubho vimuccantīti? Āmantā. Moho ca cittañca ubho vimuccantīti? Na hevaṃ vattabbe … pe ….</p>
<p><a class='ref sc' id='sc15' href='#sc15'>SC 15</a><a class='ref ms' id='ms32Kv_1152' href='#ms32Kv_1152'>Ms 32Kv_1152</a><span class='rightview' title='Right view section'>☑</span> Savedanaṃ samohaṃ … sasaññaṃ samohaṃ … sacetanaṃ samohaṃ … pe … sapaññaṃ samohaṃ cittaṃ vimuccati, paññā ca cittañca ubho vimuccantīti? Āmantā. Moho ca cittañca ubho vimuccantīti? Na hevaṃ vattabbe … pe ….</p>
<p><a class='ref sc' id='sc16' href='#sc16'>SC 16</a><a class='ref ms' id='ms32Kv_1153' href='#ms32Kv_1153'>Ms 32Kv_1153</a><span class='rightview' title='Right view section'>☑</span> Sarāgaṃ sadosaṃ samohaṃ cittaṃ vimuccatīti? Āmantā. Vītarāgaṃ vītadosaṃ vītamohaṃ nikkilesaṃ cittaṃ vimuccatīti? Na hevaṃ vattabbe … pe … tena hi na vattabbaṃ—“sarāgaṃ sadosaṃ samohaṃ cittaṃ vimuccatī”ti.</p>
<p class='endsutta'><a class='ref ms' id='ms32Kv_1154' href='#ms32Kv_1154'>Ms 32Kv_1154</a><span class='var' id='note180' title='vimuccatikathā (s1-3)'>Vimuttikathā</span> niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
