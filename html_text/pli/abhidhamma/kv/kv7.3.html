<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv7.3' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Sattamavagga</li>
</ul>
<h1>Cetasikakathā</h1>
</header>
<p><a class='ref sc' id='sc1'>SC 1</a><a class='ref ms' id='ms32Kv_1627'>Ms 32Kv_1627</a><a class='ref msdiv' id='msdiv475'>Msdiv 475</a><span class='rightview' title='Right view section'>☑</span> Natthi cetasiko dhammoti? Āmantā. Nanu atthi keci dhammā cittena sahagatā sahajātā saṃsaṭṭhā sampayuttā ekuppādā ekanirodhā ekavatthukā ekārammaṇāti? Āmantā. Hañci atthi keci dhammā cittena sahagatā sahajātā saṃsaṭṭhā sampayuttā ekuppādā ekanirodhā ekavatthukā ekārammaṇā, no ca vata re vattabbe—“natthi cetasiko dhammo”ti.</p>
<p><a class='ref sc' id='sc2'>SC 2</a><a class='ref ms' id='ms32Kv_1628'>Ms 32Kv_1628</a><span class='rightview' title='Right view section'>☑</span> Phasso cittena sahajātoti? Āmantā. Hañci phasso cittena sahajāto, tena vata re vattabbe—“phasso cetasiko”ti. Vedanā … pe … saññā … cetanā … saddhā … vīriyaṃ … sati … samādhi … paññā … rāgo … doso … moho … pe … anottappaṃ cittena sahajātanti? Āmantā. Hañci anottappaṃ cittena sahajātaṃ, tena vata re vattabbe—“anottappaṃ cetasikan”ti.</p>
<p><a class='ref sc' id='sc3'>SC 3</a><a class='pts' id='pts339'></a><a class='ref ms' id='ms32Kv_1629'>Ms 32Kv_1629</a><a class='ref msdiv' id='msdiv476'>Msdiv 476</a><span class='wrongview' title='Wrong view section'>☒</span> Cittena sahajātāti katvā cetasikāti? Āmantā. Phassena sahajātāti katvā <span class='var' id='note228' title='phassikāti (bj, pts1)'>phassasikāti</span>? Āmantā. Cittena sahajātāti katvā cetasikāti? Āmantā. Vedanāya … saññāya … cetanāya … saddhāya … vīriyena … satiyā … samādhinā … paññāya … rāgena … dosena … mohena … pe … anottappena sahajātāti katvā <span class='var' id='note229' title='anottappikāti (bj) | anottappasikāti (s1-3)'>anottappāsikāti</span>? Āmantā.</p>
<p><a class='ref sc' id='sc4'>SC 4</a><a class='ref ms' id='ms32Kv_1630'>Ms 32Kv_1630</a><a class='ref msdiv' id='msdiv477'>Msdiv 477</a><span class='rightview' title='Right view section'>☑</span> Natthi cetasiko dhammoti? Āmantā. Nanu vuttaṃ bhagavatā—</p>
<blockquote class='gatha'>
<p><a class='ref sc' id='sc5'>SC 5</a><a class='ref ms' id='ms32Kv_1631'>Ms 32Kv_1631</a>“Cittañhidaṃ cetasikā ca dhammā,<br>
Anattato saṃviditassa honti;<br>
Hīnappaṇītaṃ tadubhaye viditvā,<br>
Sammaddaso vedi palokadhamman”ti.</p>
</blockquote>
<p><a class='ref sc' id='sc6'>SC 6</a><a class='ref ms' id='ms32Kv_1632'>Ms 32Kv_1632</a>Attheva suttantoti? Āmantā. Tena hi atthi cetasiko dhammoti.</p>
<p><a class='ref sc' id='sc7'>SC 7</a><a class='ref ms' id='ms32Kv_1633'>Ms 32Kv_1633</a><span class='rightview' title='Right view section'>☑</span> Natthi cetasiko dhammoti? Āmantā. Nanu vuttaṃ bhagavatā—“ idha, kevaṭṭa, bhikkhu parasattānaṃ parapuggalānaṃ cittampi ādisati cetasikampi ādisati vitakkitampi ādisati vicāritampi ādisati—‘evampi te mano, itthampi te mano, itipi te cittan’”ti. Attheva suttantoti? Āmantā. Tena hi atthi cetasiko dhammoti.</p>
<p class='endsutta'><a class='ref ms' id='ms32Kv_1634'>Ms 32Kv_1634</a>Cetasikakathā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
