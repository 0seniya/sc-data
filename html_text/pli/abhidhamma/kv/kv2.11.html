<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv2.11' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Dutiyavagga</li>
</ul>
<h1>Nirodhakathā</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 226</a><a class='ref ms' id='ms32Kv_1072' href='#ms32Kv_1072'>Ms 32Kv_1072</a><a class='ref msdiv' id='msdiv353' href='#msdiv353'>Msdiv 353</a><span class='rightview' title='Right view section'>☑</span> Dve nirodhāti? Āmantā. Dve dukkhanirodhāti? Na hevaṃ vattabbe … pe … dve dukkhanirodhāti? Āmantā. Dve nirodhasaccānīti? Na hevaṃ vattabbe … pe … dve nirodhasaccānīti? Āmantā. Dve dukkhasaccānīti? Na hevaṃ vattabbe … pe … dve nirodhasaccānīti? Āmantā. Dve samudayasaccānīti? Na hevaṃ vattabbe … pe … dve nirodhasaccānīti? Āmantā. Dve maggasaccānīti? Na hevaṃ vattabbe … pe ….</p>
<p><a class='ref sc' id='sc2' href='#sc2'>SC 2</a><a class='ref ms' id='ms32Kv_1073' href='#ms32Kv_1073'>Ms 32Kv_1073</a><span class='rightview' title='Right view section'>☑</span> Dve nirodhasaccānīti? Āmantā. Dve tāṇāni … pe … dve leṇāni … dve saraṇāni … dve parāyaṇāni … dve accutāni … dve amatāni … dve nibbānānīti? Na hevaṃ vattabbe … pe ….</p>
<p><a class='ref sc' id='sc3' href='#sc3'>SC 3</a><a class='ref ms' id='ms32Kv_1074' href='#ms32Kv_1074'>Ms 32Kv_1074</a><span class='rightview' title='Right view section'>☑</span> Dve nibbānānīti? Āmantā. Atthi dvinnaṃ nibbānānaṃ uccanīcatā hīnapaṇītatā ukkaṃsāvakaṃso sīmā vā bhedo vā rāji vā antarikā vāti? Na hevaṃ vattabbe … pe ….</p>
<p><a class='ref sc' id='sc4' href='#sc4'>SC 4</a><a class='ref ms' id='ms32Kv_1075' href='#ms32Kv_1075'>Ms 32Kv_1075</a><span class='rightview' title='Right view section'>☑</span> Dve nirodhāti? Āmantā. Nanu appaṭisaṅkhāniruddhe saṅkhāre paṭisaṅkhā nirodhentīti? Āmantā. Hañci appaṭisaṅkhāniruddhe saṅkhāre paṭisaṅkhā nirodhenti, no ca vata re vattabbe—“dve nirodhā”ti.</p>
<p><a class='ref sc' id='sc5' href='#sc5'>SC 5</a><a class='ref ms' id='ms32Kv_1076' href='#ms32Kv_1076'>Ms 32Kv_1076</a><span class='wrongview' title='Wrong view section'>☒</span> Na vattabbaṃ—“dve nirodhā”ti? Āmantā. Nanu appaṭisaṅkhāniruddhāpi saṅkhārā accantabhaggā, paṭisaṅkhāniruddhāpi saṅkhārā accantabhaggāti? Āmantā. Hañci appaṭisaṅkhāniruddhāpi saṅkhārā accantabhaggā, paṭisaṅkhāniruddhāpi saṅkhārā accantabhaggā, tena vata re vattabbe—“dve nirodhā”ti.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 227</a><a class='ref ms' id='ms32Kv_1077' href='#ms32Kv_1077'>Ms 32Kv_1077</a><span class='rightview' title='Right view section'>☑</span> Dve nirodhāti? Āmantā. <span class='var' id='note177' title='paṭisaṃkhāniruddhā (pts1)' href='#note177' title='paṭisaṃkhāniruddhā (pts1)'>Paṭisaṅkhāniruddhāpi</span> saṅkhārā ariyamaggaṃ āgamma niruddhāti? Āmantā. Appaṭisaṅkhāniruddhā saṅkhārā ariyamaggaṃ āgamma niruddhāti? Na hevaṃ vattabbe … pe …</p>
<p><a class='ref sc' id='sc7' href='#sc7'>SC 7</a><a class='ref ms' id='ms32Kv_1078' href='#ms32Kv_1078'>Ms 32Kv_1078</a><span class='rightview' title='Right view section'>☑</span> Dve nirodhāti? Āmantā. Paṭisaṅkhāniruddhā saṅkhārā na puna uppajjantīti? Āmantā. Appaṭisaṅkhāniruddhā saṅkhārā na puna uppajjantīti? Na hevaṃ vattabbe … pe … tena hi na vattabbaṃ—“dve nirodhā”ti.</p>
<p class='endsutta'><a class='ref ms' id='ms32Kv_1079' href='#ms32Kv_1079'>Ms 32Kv_1079</a>Nirodhakathā niṭṭhitā.<br>
Dutiyo vaggo.</p>
<p class='uddana-intro'><a class='ref ms' id='ms32Kv_1080' href='#ms32Kv_1080'>Ms 32Kv_1080</a>Tassuddānaṃ</p>
<blockquote class='uddanagatha'>
<p><a class='ref sc' id='sc8' href='#sc8'>SC 8</a><a class='ref ms' id='ms32Kv_1081' href='#ms32Kv_1081'>Ms 32Kv_1081</a>Parūpahāro aññāṇaṃ,<br>
kaṅkhā paravitāraṇā;<br>
Vacībhedo dukkhāhāro,<br>
cittaṭṭhiti ca kukkuḷā;<br>
Anupubbābhisamayo,<br>
vohāro ca nirodhakoti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
