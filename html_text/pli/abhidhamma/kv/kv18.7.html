<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv18.7' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Aṭṭhārasamavagga</li>
</ul>
<h1>Jhānantarikakathā</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms32Kv_2552' href='#ms32Kv_2552'>Ms 32Kv_2552</a><a class='ref msdiv' id='msdiv817' href='#msdiv817'>Msdiv 817</a><span class='rightview' title='Right view section'>☑</span> Atthi jhānantarikāti? Āmantā. Atthi phassantarikā … pe … atthi saññantarikāti? Na hevaṃ vattabbe … pe ….</p>
<p><a class='ref sc' id='sc2' href='#sc2'>SC 2</a><a class='ref ms' id='ms32Kv_2553' href='#ms32Kv_2553'>Ms 32Kv_2553</a><span class='rightview' title='Right view section'>☑</span> Atthi jhānantarikāti? Āmantā. Dutiyassa ca jhānassa tatiyassa ca jhānassa antare atthi jhānantarikāti? Na hevaṃ vattabbe … pe ….</p>
<p><a class='ref sc' id='sc3' href='#sc3'>SC 3</a><a class='ref ms' id='ms32Kv_2554' href='#ms32Kv_2554'>Ms 32Kv_2554</a><span class='rightview' title='Right view section'>☑</span> Atthi jhānantarikāti? Āmantā. Tatiyassa ca jhānassa catutthassa ca jhānassa antare atthi jhānantarikāti? Na hevaṃ vattabbe … pe ….</p>
<p><a class='ref sc' id='sc4' href='#sc4'>SC 4</a><a class='pts' id='pts570' href='#pts570'></a><a class='ref ms' id='ms32Kv_2555' href='#ms32Kv_2555'>Ms 32Kv_2555</a><span class='rightview' title='Right view section'>☑</span> Dutiyassa ca jhānassa tatiyassa ca jhānassa antare natthi jhānantarikāti? Āmantā. Hañci dutiyassa ca jhānassa tatiyassa ca jhānassa antare natthi jhānantarikā, no ca vata re vattabbe—“atthi jhānantarikā”ti.</p>
<p><a class='ref sc' id='sc5' href='#sc5'>SC 5</a><a class='ref ms' id='ms32Kv_2556' href='#ms32Kv_2556'>Ms 32Kv_2556</a><span class='rightview' title='Right view section'>☑</span> Tatiyassa ca jhānassa catutthassa ca jhānassa antare natthi jhānantarikāti? Āmantā. Hañci tatiyassa ca jhānassa catutthassa ca jhānassa antare natthi jhānantarikā, no ca vata re vattabbe—“atthi jhānantarikā”ti.</p>
<p><a class='ref sc' id='sc6' href='#sc6'>SC 6</a><a class='ref ms' id='ms32Kv_2557' href='#ms32Kv_2557'>Ms 32Kv_2557</a><a class='ref msdiv' id='msdiv818' href='#msdiv818'>Msdiv 818</a><span class='rightview' title='Right view section'>☑</span> Paṭhamassa ca jhānassa dutiyassa ca jhānassa antare atthi jhānantarikāti? Āmantā. Dutiyassa ca jhānassa tatiyassa ca jhānassa antare atthi jhānantarikāti? Na hevaṃ vattabbe … pe ….</p>
<p><a class='ref sc' id='sc7' href='#sc7'>SC 7</a><a class='ref ms' id='ms32Kv_2558' href='#ms32Kv_2558'>Ms 32Kv_2558</a><span class='rightview' title='Right view section'>☑</span> Paṭhamassa ca jhānassa dutiyassa ca jhānassa antare atthi jhānantarikāti? Āmantā. Tatiyassa ca jhānassa catutthassa ca jhānassa antare atthi jhānantarikāti? Na hevaṃ vattabbe … pe ….</p>
<p><a class='ref sc' id='sc8' href='#sc8'>SC 8</a><a class='ref ms' id='ms32Kv_2559' href='#ms32Kv_2559'>Ms 32Kv_2559</a><span class='rightview' title='Right view section'>☑</span> Dutiyassa ca jhānassa tatiyassa ca jhānassa antare natthi jhānantarikāti? Āmantā. Paṭhamassa ca jhānassa dutiyassa ca jhānassa antare natthi jhānantarikāti? Na hevaṃ vattabbe … pe ….</p>
<p><a class='ref sc' id='sc9' href='#sc9'>SC 9</a><a class='ref ms' id='ms32Kv_2560' href='#ms32Kv_2560'>Ms 32Kv_2560</a><span class='rightview' title='Right view section'>☑</span> Tatiyassa ca jhānassa catutthassa ca jhānassa antare natthi jhānantarikāti? Āmantā. Paṭhamassa ca jhānassa dutiyassa ca jhānassa antare natthi jhānantarikāti? Na hevaṃ vattabbe … pe ….</p>
<p><a class='ref sc' id='sc10' href='#sc10'>SC 10</a><a class='ref ms' id='ms32Kv_2561' href='#ms32Kv_2561'>Ms 32Kv_2561</a><a class='ref msdiv' id='msdiv819' href='#msdiv819'>Msdiv 819</a><span class='rightview' title='Right view section'>☑</span> Avitakko vicāramatto samādhi jhānantarikāti? Āmantā. Savitakko savicāro samādhi jhānantarikāti? Na hevaṃ vattabbe … pe ….</p>
<p><a class='ref sc' id='sc11' href='#sc11'>SC 11</a><a class='pts' id='pts571' href='#pts571'></a><a class='ref ms' id='ms32Kv_2562' href='#ms32Kv_2562'>Ms 32Kv_2562</a><span class='rightview' title='Right view section'>☑</span> Avitakko vicāramatto samādhi jhānantarikāti? Āmantā. Avitakko avicāro samādhi jhānantarikāti? Na hevaṃ vattabbe … pe ….</p>
<p><a class='ref sc' id='sc12' href='#sc12'>SC 12</a><a class='ref ms' id='ms32Kv_2563' href='#ms32Kv_2563'>Ms 32Kv_2563</a><span class='rightview' title='Right view section'>☑</span> Savitakko savicāro samādhi na jhānantarikāti? Āmantā. Avitakko vicāramatto samādhi na jhānantarikāti? Na hevaṃ vattabbe … pe ….</p>
<p><a class='ref sc' id='sc13' href='#sc13'>SC 13</a><a class='ref ms' id='ms32Kv_2564' href='#ms32Kv_2564'>Ms 32Kv_2564</a><span class='rightview' title='Right view section'>☑</span> Avitakko avicāro samādhi na jhānantarikāti? Āmantā. Avitakko vicāramatto samādhi na jhānantarikāti? Na hevaṃ vattabbe … pe ….</p>
<p><a class='ref sc' id='sc14' href='#sc14'>SC 14</a><a class='ref ms' id='ms32Kv_2565' href='#ms32Kv_2565'>Ms 32Kv_2565</a><a class='ref msdiv' id='msdiv820' href='#msdiv820'>Msdiv 820</a><span class='rightview' title='Right view section'>☑</span> Dvinnaṃ jhānānaṃ paṭuppannānamantare avitakko vicāramatto samādhīti? Āmantā. Nanu avitakke vicāramatte samādhimhi vattamāne paṭhamaṃ jhānaṃ niruddhaṃ dutiyaṃ jhānaṃ paṭuppannanti? Āmantā. Hañci avitakke vicāramatte samādhimhi vattamāne paṭhamaṃ jhānaṃ niruddhaṃ dutiyaṃ jhānaṃ paṭuppannaṃ, no ca vata re vattabbe—“dvinnaṃ jhānānaṃ paṭuppannānamantare avitakko vicāramatto samādhi jhānantarikā”ti.</p>
<p><a class='ref sc' id='sc15' href='#sc15'>SC 15</a><a class='ref ms' id='ms32Kv_2566' href='#ms32Kv_2566'>Ms 32Kv_2566</a><a class='ref msdiv' id='msdiv821' href='#msdiv821'>Msdiv 821</a><span class='wrongview' title='Wrong view section'>☒</span> Avitakko vicāramatto samādhi na jhānantarikāti? Āmantā. Avitakko vicāramatto samādhi paṭhamaṃ jhānaṃ … pe … dutiyaṃ jhānaṃ … pe … tatiyaṃ jhānaṃ … pe … catutthaṃ jhānanti? Na hevaṃ vattabbe. Tena hi avitakko vicāramatto samādhi jhānantarikāti.</p>
<p><a class='ref sc' id='sc16' href='#sc16'>SC 16</a><a class='pts' id='pts572' href='#pts572'></a><a class='ref ms' id='ms32Kv_2567' href='#ms32Kv_2567'>Ms 32Kv_2567</a><a class='ref msdiv' id='msdiv822' href='#msdiv822'>Msdiv 822</a><span class='rightview' title='Right view section'>☑</span> Avitakko vicāramatto samādhi jhānantarikāti? Āmantā. Nanu tayo samādhī vuttā bhagavatā—“ savitakko savicāro samādhi”, avitakko vicāramatto samādhi, avitakko avicāro samādhī”ti? Āmantā. Hañci tayo samādhī vuttā bhagavatā— “savitakko … pe … avicāro samādhi”, no ca vata re vattabbe—“avitakko vicāramatto samādhi jhānantarikā”ti.</p>
<p class='endsutta'><a class='ref ms' id='ms32Kv_2568' href='#ms32Kv_2568'>Ms 32Kv_2568</a>Jhānantarikakathā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
