<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv14.2' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Cuddasamavagga</li>
</ul>
<h1>Saḷāyatanuppattikathā</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms32Kv_2214' href='#ms32Kv_2214'>Ms 32Kv_2214</a><a class='ref msdiv' id='msdiv691' href='#msdiv691'>Msdiv 691</a><span class='rightview' title='Right view section'>☑</span> Saḷāyatanaṃ apubbaṃ acarimaṃ mātukucchismiṃ saṇṭhātīti? Āmantā. Sabbaṅgapaccaṅgī ahīnindriyo mātukucchismiṃ okkamatīti? Na hevaṃ vattabbe … pe ….</p>
<p><a class='ref sc' id='sc2' href='#sc2'>SC 2</a><a class='ref ms' id='ms32Kv_2215' href='#ms32Kv_2215'>Ms 32Kv_2215</a><span class='rightview' title='Right view section'>☑</span> Upapattesiyena cittena cakkhāyatanaṃ saṇṭhātīti? Āmantā. Upapattesiyena cittena hatthā saṇṭhanti, pādā saṇṭhanti, sīsaṃ saṇṭhāti, kaṇṇo saṇṭhāti, nāsikā saṇṭhāti, mukhaṃ saṇṭhāti, dantā saṇṭhantīti? Na hevaṃ vattabbe … pe ….</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli494' href='#pts-vp-pli494'>PTS vp Pali 494</a><a class='ref ms' id='ms32Kv_2216' href='#ms32Kv_2216'>Ms 32Kv_2216</a><span class='rightview' title='Right view section'>☑</span> Upapattesiyena cittena sotāyatanaṃ … pe … ghānāyatanaṃ … pe … jivhāyatanaṃ saṇṭhātīti? Āmantā. Upapattesiyena cittena hatthā saṇṭhanti, pādā saṇṭhanti, sīsaṃ saṇṭhāti, kaṇṇo saṇṭhāti, nāsikā saṇṭhāti, mukhaṃ saṇṭhāti, dantā saṇṭhantīti? Na hevaṃ vattabbe … pe ….</p>
<p><a class='ref sc' id='sc4' href='#sc4'>SC 4</a><a class='ref ms' id='ms32Kv_2217' href='#ms32Kv_2217'>Ms 32Kv_2217</a><a class='ref msdiv' id='msdiv692' href='#msdiv692'>Msdiv 692</a><span class='wrongview' title='Wrong view section'>☒</span> Mātukucchigatassa pacchā cakkhāyatanaṃ uppajjatīti? Āmantā. Mātukucchismiṃ cakkhupaṭilābhāya kammaṃ karotīti? Na hevaṃ vattabbe … pe … mātukucchigatassa pacchā sotāyatanaṃ … pe … ghānāyatanaṃ … pe … jivhāyatanaṃ uppajjatīti? Āmantā. Mātukucchismiṃ jivhāpaṭilābhāya kammaṃ karotīti? Na hevaṃ vattabbe … pe ….</p>
<p><a class='ref sc' id='sc5' href='#sc5'>SC 5</a><a class='ref ms' id='ms32Kv_2218' href='#ms32Kv_2218'>Ms 32Kv_2218</a><span class='wrongview' title='Wrong view section'>☒</span> Mātukucchigatassa pacchā kesā lomā nakhā dantā aṭṭhī uppajjantīti? Āmantā. Mātukucchismiṃ aṭṭhipaṭilābhāya kammaṃ karotīti? Na hevaṃ vattabbe … pe ….</p>
<p><a class='ref sc' id='sc6' href='#sc6'>SC 6</a><a class='ref ms' id='ms32Kv_2219' href='#ms32Kv_2219'>Ms 32Kv_2219</a><span class='rightview' title='Right view section'>☑</span> Na vattabbaṃ—“mātukucchigatassa pacchā kesā lomā nakhā dantā aṭṭhī uppajjantī”ti? Āmantā. Nanu vuttaṃ bhagavatā—</p>
<blockquote class='gatha'>
<p><a class='ref sc' id='sc7' href='#sc7'>SC 7</a> <a class='ref ms' id='ms32Kv_2220' href='#ms32Kv_2220'>Ms 32Kv_2220</a>“Paṭhamaṃ kalalaṃ hoti,<br>
kalalā hoti abbudaṃ;<br>
Abbudā jāyate <span class='var' id='note337' title='pesī (s1-3, km, pts1)'>pesi</span>,<br>
pesi <span class='var' id='note338' title='nibbattatī (bj, s1-3, ^sn10.1#1 [1.&#160;Indakasutta]) | nibbattati (pts1, mr)'>nibbattate</span> ghano;<br>
Ghanā pasākhā jāyanti,<br>
kesā lomā nakhāpi ca.</p>
<p><a class='ref sc' id='sc8' href='#sc8'>SC 8</a><a class='ref ms' id='ms32Kv_2221' href='#ms32Kv_2221'>Ms 32Kv_2221</a>Yañcassa bhuñjati mātā,<br>
annaṃ pānañca bhojanaṃ;<br>
Tena so tattha yāpeti,<br>
mātukucchigato naro”ti.</p>
</blockquote>
<p><a class='ref sc' id='sc9' href='#sc9'>SC 9</a><a class='ref ms' id='ms32Kv_2222' href='#ms32Kv_2222'>Ms 32Kv_2222</a>Attheva suttantoti? Āmantā. Tena hi mātukucchigatassa pacchā kesā lomā nakhā dantā aṭṭhī uppajjantīti.</p>
<p class='endsutta'><a class='ref ms' id='ms32Kv_2223' href='#ms32Kv_2223'>Ms 32Kv_2223</a>Saḷāyatanuppattikathā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
