<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv10.2' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Dasamavagga</li>
</ul>
<h1>Rūpaṃmaggotikathā</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms32Kv_1937' href='#ms32Kv_1937'>Ms 32Kv_1937</a><a class='ref msdiv' id='msdiv573' href='#msdiv573'>Msdiv 573</a><span class='rightview' title='Right view section'>☑</span> Maggasamaṅgissa rūpaṃ maggoti? Āmantā. Sārammaṇaṃ, atthi tassa āvaṭṭanā ābhogo samannāhāro manasikāro cetanā patthanā paṇidhīti? Na hevaṃ vattabbe … pe … nanu anārammaṇaṃ, natthi tassa āvaṭṭanā … pe … paṇidhīti? Āmantā. Hañci anārammaṇaṃ, natthi tassa āvaṭṭanā … pe … paṇidhi; no ca vata re vattabbe— “maggasamaṅgissa rūpaṃ maggo”ti.</p>
<p><a class='ref sc' id='sc2' href='#sc2'>SC 2</a><a class='ref ms' id='ms32Kv_1938' href='#ms32Kv_1938'>Ms 32Kv_1938</a><span class='rightview' title='Right view section'>☑</span> Sammāvācā maggoti? Āmantā. Sārammaṇā, atthi tāya āvaṭṭanā … pe … paṇidhīti? Na hevaṃ vattabbe … pe … nanu anārammaṇā, natthi tāya āvaṭṭanā … pe … paṇidhīti? Āmantā. Hañci anārammaṇā, natthi tāya āvaṭṭanā … pe … paṇidhi; no ca vata re vattabbe—“sammāvācā maggo”ti.</p>
<p><a class='ref sc' id='sc3' href='#sc3'>SC 3</a><a class='pts' id='pts423' href='#pts423'></a><a class='ref ms' id='ms32Kv_1939' href='#ms32Kv_1939'>Ms 32Kv_1939</a><span class='rightview' title='Right view section'>☑</span> Sammākammanto … pe … sammāājīvo maggoti? Āmantā. Sārammaṇo, atthi tassa āvaṭṭanā … pe … paṇidhīti? Na hevaṃ vattabbe … pe … nanu anārammaṇo, natthi tassa āvaṭṭanā … pe … paṇidhīti? Āmantā. Hañci anārammaṇo, natthi tassa āvaṭṭanā … pe … paṇidhi; no ca vata re vattabbe—“sammāājīvo maggo”ti.</p>
<p><a class='ref sc' id='sc4' href='#sc4'>SC 4</a><a class='ref ms' id='ms32Kv_1940' href='#ms32Kv_1940'>Ms 32Kv_1940</a><a class='ref msdiv' id='msdiv574' href='#msdiv574'>Msdiv 574</a><span class='rightview' title='Right view section'>☑</span> Sammādiṭṭhi maggo, sā ca sārammaṇā, atthi tāya āvaṭṭanā … pe … paṇidhīti? Āmantā. Sammāvācā maggo, sā ca sārammaṇā, atthi tāya āvaṭṭanā … pe … paṇidhīti? Na hevaṃ vattabbe … pe … sammādiṭṭhi maggo, sā ca sārammaṇā, atthi tāya āvaṭṭanā … pe … paṇidhīti? Āmantā. Sammākammanto … pe … sammāājīvo maggo, so ca sārammaṇo, atthi tassa āvaṭṭanā … pe … paṇidhīti? Na hevaṃ vattabbe … pe … sammāsaṅkappo … pe … sammāvāyāmo … pe … sammāsati … pe ….</p>
<p><a class='ref sc' id='sc5' href='#sc5'>SC 5</a><a class='ref ms' id='ms32Kv_1941' href='#ms32Kv_1941'>Ms 32Kv_1941</a><span class='rightview' title='Right view section'>☑</span> Sammāsamādhi maggo, so ca sārammaṇo, atthi tassa āvaṭṭanā … pe … paṇidhīti? Āmantā. Sammāvācā maggo, sā ca sārammaṇā, atthi tāya āvaṭṭanā … pe … paṇidhīti? Na hevaṃ vattabbe … pe … sammāsamādhi maggo, so ca sārammaṇo, atthi tassa āvaṭṭanā … pe … paṇidhīti? Āmantā. Sammākammanto … pe … sammāājīvo maggo, so ca sārammaṇo, atthi tassa āvaṭṭanā … pe … paṇidhīti? Na hevaṃ vattabbe … pe ….</p>
<p><a class='ref sc' id='sc6' href='#sc6'>SC 6</a><a class='pts' id='pts424' href='#pts424'></a><a class='ref ms' id='ms32Kv_1942' href='#ms32Kv_1942'>Ms 32Kv_1942</a><span class='rightview' title='Right view section'>☑</span> Sammāvācā maggo, sā ca anārammaṇā, natthi tāya āvaṭṭanā … pe … paṇidhīti? Āmantā. Sammādiṭṭhi maggo, sā ca anārammaṇā, natthi tāya āvaṭṭanā … pe … paṇidhīti? Na hevaṃ vattabbe … pe … sammāvācā maggo, sā ca anārammaṇā, natthi tāya āvaṭṭanā … pe … paṇidhīti? Āmantā. Sammāsaṅkappo … pe … sammāvāyāmo … sammāsati … sammāsamādhi maggo, so ca anārammaṇo, natthi tassa āvaṭṭanā … pe … paṇidhīti? Na hevaṃ vattabbe … pe ….</p>
<p><a class='ref sc' id='sc7' href='#sc7'>SC 7</a><a class='ref ms' id='ms32Kv_1943' href='#ms32Kv_1943'>Ms 32Kv_1943</a><span class='rightview' title='Right view section'>☑</span> Sammākammanto … pe … sammāājīvo maggo, so ca anārammaṇo, natthi tassa āvaṭṭanā … pe … paṇidhīti? Āmantā. Sammādiṭṭhi … sammāsaṅkappo … sammāvāyāmo … sammāsati … pe … sammāsamādhi maggo, so ca anārammaṇo, natthi tassa āvaṭṭanā … pe … paṇidhīti? Na hevaṃ vattabbe … pe ….</p>
<p><a class='ref sc' id='sc8' href='#sc8'>SC 8</a><a class='ref ms' id='ms32Kv_1944' href='#ms32Kv_1944'>Ms 32Kv_1944</a><a class='ref msdiv' id='msdiv575' href='#msdiv575'>Msdiv 575</a><span class='wrongview' title='Wrong view section'>☒</span> Na vattabbaṃ—“maggasamaṅgissa rūpaṃ maggo”ti? Āmantā. Nanu sammāvācā sammākammanto sammāājīvo maggoti? Āmantā. Hañci sammāvācā sammākammanto sammāājīvo maggo, tena vata re vattabbe—“maggasamaṅgissa rūpaṃ maggo”ti.</p>
<p class='endsutta'><a class='ref ms' id='ms32Kv_1945' href='#ms32Kv_1945'>Ms 32Kv_1945</a>Rūpaṃ maggotikathā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
