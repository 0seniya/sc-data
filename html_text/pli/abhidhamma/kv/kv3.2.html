<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv3.2' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Tatiyavagga</li>
</ul>
<h1>Ariyantikathā</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms32Kv_1107' href='#ms32Kv_1107'>Ms 32Kv_1107</a><a class='ref msdiv' id='msdiv357' href='#msdiv357'>Msdiv 357</a><span class='rightview' title='Right view section'>☑</span> Ṭhānāṭhāne yathābhūtaṃ ñāṇaṃ tathāgatabalaṃ ariyanti? Āmantā. Maggo phalaṃ nibbānaṃ, sotāpattimaggo sotāpattiphalaṃ, sakadāgāmimaggo sakadāgāmiphalaṃ, anāgāmimaggo anāgāmiphalaṃ, arahattamaggo arahattaphalaṃ, satipaṭṭhānaṃ sammappadhānaṃ iddhipādo indriyaṃ balaṃ bojjhaṅgoti? Na hevaṃ vattabbe … pe ….</p>
<p><a class='ref sc' id='sc2' href='#sc2'>SC 2</a><a class='ref ms' id='ms32Kv_1108' href='#ms32Kv_1108'>Ms 32Kv_1108</a><span class='rightview' title='Right view section'>☑</span> Ṭhānāṭhāne yathābhūtaṃ ñāṇaṃ tathāgatabalaṃ ariyanti? Āmantā. Suññatārammaṇanti? Na hevaṃ vattabbe … pe …. Suññatārammaṇanti? Āmantā. Ṭhānāṭhānañca manasi karoti, suññatañca manasi karotīti? Na hevaṃ vattabbe … pe ….</p>
<p><a class='ref sc' id='sc3' href='#sc3'>SC 3</a><a class='pts' id='pts233' href='#pts233'></a><a class='ref ms' id='ms32Kv_1109' href='#ms32Kv_1109'>Ms 32Kv_1109</a><span class='rightview' title='Right view section'>☑</span> Ṭhānāṭhānañca manasi karoti, suññatañca manasi karotīti? Āmantā. Dvinnaṃ phassānaṃ dvinnaṃ cittānaṃ samodhānaṃ hotīti? Na hevaṃ vattabbe … pe … ṭhānāṭhāne yathābhūtaṃ ñāṇaṃ tathāgatabalaṃ ariyanti? Āmantā. Animittārammaṇaṃ … pe … appaṇihitārammaṇanti? Na hevaṃ vattabbe … pe … appaṇihitārammaṇanti? Āmantā. Ṭhānāṭhānañca manasi karoti, appaṇihitañca manasi karotīti? Na hevaṃ vattabbe … pe ….</p>
<p><a class='ref sc' id='sc4' href='#sc4'>SC 4</a><a class='ref ms' id='ms32Kv_1110' href='#ms32Kv_1110'>Ms 32Kv_1110</a><span class='rightview' title='Right view section'>☑</span> Ṭhānāṭhānañca manasi karoti, appaṇihitañca manasi karotīti? Āmantā. Dvinnaṃ phassānaṃ dvinnaṃ cittānaṃ samodhānaṃ hotīti? Na hevaṃ vattabbe … pe ….</p>
<p><a class='ref sc' id='sc5' href='#sc5'>SC 5</a><a class='ref ms' id='ms32Kv_1111' href='#ms32Kv_1111'>Ms 32Kv_1111</a><a class='ref msdiv' id='msdiv358' href='#msdiv358'>Msdiv 358</a><span class='rightview' title='Right view section'>☑</span> Satipaṭṭhānā ariyā suññatārammaṇāti? Āmantā. Ṭhānāṭhāne yathābhūtaṃ ñāṇaṃ tathāgatabalaṃ ariyaṃ suññatārammaṇanti? Na hevaṃ vattabbe … pe ….</p>
<p><a class='ref sc' id='sc6' href='#sc6'>SC 6</a><a class='ref ms' id='ms32Kv_1112' href='#ms32Kv_1112'>Ms 32Kv_1112</a><span class='rightview' title='Right view section'>☑</span> Satipaṭṭhānā ariyā animittārammaṇā … appaṇihitārammaṇāti? Āmantā. Ṭhānāṭhāne yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti? Na hevaṃ vattabbe … pe ….</p>
<p><a class='ref sc' id='sc7' href='#sc7'>SC 7</a><a class='ref ms' id='ms32Kv_1113' href='#ms32Kv_1113'>Ms 32Kv_1113</a><span class='rightview' title='Right view section'>☑</span> Sammappadhānā, iddhipādā, indriyā, balā, bojjhaṅgā ariyā suññatārammaṇāti? Āmantā. Ṭhānāṭhāne yathābhūtaṃ ñāṇaṃ tathāgatabalaṃ ariyaṃ suññatārammaṇanti? Na hevaṃ vattabbe … pe …</p>
<p><a class='ref sc' id='sc8' href='#sc8'>SC 8</a><a class='pts' id='pts234' href='#pts234'></a><a class='ref ms' id='ms32Kv_1114' href='#ms32Kv_1114'>Ms 32Kv_1114</a><span class='rightview' title='Right view section'>☑</span> Bojjhaṅgā ariyā animittārammaṇā … appaṇihitārammaṇāti? Āmantā. Ṭhānāṭhāne yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti? Na hevaṃ vattabbe … pe ….</p>
<p><a class='ref sc' id='sc9' href='#sc9'>SC 9</a><a class='ref ms' id='ms32Kv_1115' href='#ms32Kv_1115'>Ms 32Kv_1115</a><a class='ref msdiv' id='msdiv359' href='#msdiv359'>Msdiv 359</a><span class='rightview' title='Right view section'>☑</span> Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ— “suññatārammaṇan”ti? Āmantā. Satipaṭṭhānā ariyā na vattabbā— “suññatārammaṇā”ti? Na hevaṃ vattabbe … pe ….</p>
<p><a class='ref sc' id='sc10' href='#sc10'>SC 10</a><a class='ref ms' id='ms32Kv_1116' href='#ms32Kv_1116'>Ms 32Kv_1116</a><span class='rightview' title='Right view section'>☑</span> Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ— animittārammaṇaṃ … pe … appaṇihitārammaṇanti? Āmantā. Satipaṭṭhānā ariyā na vattabbā—“appaṇihitārammaṇā”ti? Na hevaṃ vattabbe … pe ….</p>
<p><a class='ref sc' id='sc11' href='#sc11'>SC 11</a><a class='ref ms' id='ms32Kv_1117' href='#ms32Kv_1117'>Ms 32Kv_1117</a><span class='rightview' title='Right view section'>☑</span> Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ— suññatārammaṇaṃ … pe … animittārammaṇaṃ … pe … appaṇihitārammaṇanti? Āmantā. Sammappadhānaṃ … pe … bojjhaṅgā ariyā na vattabbā—“appaṇihitārammaṇā”ti? Na hevaṃ vattabbe … pe …</p>
<p><a class='ref sc' id='sc12' href='#sc12'>SC 12</a><a class='ref ms' id='ms32Kv_1118' href='#ms32Kv_1118'>Ms 32Kv_1118</a><a class='ref msdiv' id='msdiv360' href='#msdiv360'>Msdiv 360</a><span class='rightview' title='Right view section'>☑</span> Sattānaṃ cutūpapāte yathābhūtaṃ ñāṇaṃ tathāgatabalaṃ ariyanti? Āmantā. Maggo phalaṃ nibbānaṃ, sotāpattimaggo sotāpattiphalaṃ … pe … bojjhaṅgoti? Na hevaṃ vattabbe … pe ….</p>
<p><a class='ref sc' id='sc13' href='#sc13'>SC 13</a><a class='pts' id='pts235' href='#pts235'></a><a class='ref ms' id='ms32Kv_1119' href='#ms32Kv_1119'>Ms 32Kv_1119</a><span class='rightview' title='Right view section'>☑</span> Sattānaṃ cutūpapāte yathābhūtaṃ ñāṇaṃ tathāgatabalaṃ ariyanti? Āmantā. Suññatārammaṇanti? Na hevaṃ vattabbe … pe … suññatārammaṇanti? Āmantā. Sattānaṃ cutūpapātañca manasi karoti, suññatañca manasi karotīti? Na hevaṃ vattabbe … pe ….</p>
<p><a class='ref sc' id='sc14' href='#sc14'>SC 14</a><a class='ref ms' id='ms32Kv_1120' href='#ms32Kv_1120'>Ms 32Kv_1120</a><span class='rightview' title='Right view section'>☑</span> Sattānaṃ cutūpapātañca manasi karoti, suññatañca manasi karotīti? Āmantā. Dvinnaṃ phassānaṃ dvinnaṃ cittānaṃ samodhānaṃ hotīti? Na hevaṃ vattabbe … pe ….</p>
<p><a class='ref sc' id='sc15' href='#sc15'>SC 15</a><a class='ref ms' id='ms32Kv_1121' href='#ms32Kv_1121'>Ms 32Kv_1121</a><span class='rightview' title='Right view section'>☑</span> Sattānaṃ cutūpapāte yathābhūtaṃ ñāṇaṃ tathāgatabalaṃ ariyanti? Āmantā. Animittārammaṇaṃ appaṇihitārammaṇanti? Na hevaṃ vattabbe … pe … appaṇihitārammaṇanti? Āmantā. Sattānaṃ cutūpapātañca manasi karoti, appaṇihitañca manasi karotīti? Na hevaṃ vattabbe … pe ….</p>
<p><a class='ref sc' id='sc16' href='#sc16'>SC 16</a><a class='ref ms' id='ms32Kv_1122' href='#ms32Kv_1122'>Ms 32Kv_1122</a><span class='rightview' title='Right view section'>☑</span> Sattānaṃ cutūpapātañca manasi karoti, appaṇihitañca manasi karotīti? Āmantā. Dvinnaṃ phassānaṃ dvinnaṃ cittānaṃ samodhānaṃ hotīti? Na hevaṃ vattabbe … pe ….</p>
<p><a class='ref sc' id='sc17' href='#sc17'>SC 17</a><a class='ref ms' id='ms32Kv_1123' href='#ms32Kv_1123'>Ms 32Kv_1123</a><a class='ref msdiv' id='msdiv361' href='#msdiv361'>Msdiv 361</a><span class='rightview' title='Right view section'>☑</span> Satipaṭṭhānā ariyā suññatārammaṇā … pe … animittārammaṇā … pe … appaṇihitārammaṇāti? Āmantā. Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti? Na hevaṃ vattabbe … pe ….</p>
<p><a class='ref sc' id='sc18' href='#sc18'>SC 18</a><a class='pts' id='pts236' href='#pts236'></a><a class='ref ms' id='ms32Kv_1124' href='#ms32Kv_1124'>Ms 32Kv_1124</a><span class='rightview' title='Right view section'>☑</span> Sammappadhānaṃ … pe … bojjhaṅgā ariyā suññatārammaṇā … pe … animittārammaṇā … pe … appaṇihitārammaṇāti? Āmantā. Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti? Na hevaṃ vattabbe … pe ….</p>
<p><a class='ref sc' id='sc19' href='#sc19'>SC 19</a><a class='ref ms' id='ms32Kv_1125' href='#ms32Kv_1125'>Ms 32Kv_1125</a><span class='rightview' title='Right view section'>☑</span> Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ na vattabbaṃ— suññatārammaṇaṃ … pe … animittārammaṇaṃ … pe … appaṇihitārammaṇanti? Āmantā. Satipaṭṭhānā ariyā na vattabbā—“appaṇihitārammaṇā”ti? Na hevaṃ vattabbe … pe ….</p>
<p><a class='ref sc' id='sc20' href='#sc20'>SC 20</a><a class='ref ms' id='ms32Kv_1126' href='#ms32Kv_1126'>Ms 32Kv_1126</a><a class='ref msdiv' id='msdiv362' href='#msdiv362'>Msdiv 362</a><span class='rightview' title='Right view section'>☑</span> Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ na vattabbaṃ— suññatārammaṇaṃ … pe … animittārammaṇaṃ … pe … appaṇihitārammaṇanti? Āmantā. Sammappadhānā … pe … bojjhaṅgā ariyā na vattabbā—“appaṇihitārammaṇā”ti? Na hevaṃ vattabbe … pe ….</p>
<p><a class='ref sc' id='sc21' href='#sc21'>SC 21</a><a class='ref ms' id='ms32Kv_1127' href='#ms32Kv_1127'>Ms 32Kv_1127</a><span class='wrongview' title='Wrong view section'>☒</span> Āsavānaṃ khaye yathābhūtaṃ ñāṇaṃ tathāgatabalaṃ ariyanti? Āmantā. Ṭhānāṭhāne yathābhūtaṃ ñāṇaṃ tathāgatabalaṃ ariyanti? Na hevaṃ vattabbe … pe ….</p>
<p><a class='ref sc' id='sc22' href='#sc22'>SC 22</a><a class='pts' id='pts237' href='#pts237'></a><a class='ref ms' id='ms32Kv_1128' href='#ms32Kv_1128'>Ms 32Kv_1128</a><span class='wrongview' title='Wrong view section'>☒</span> Āsavānaṃ khaye yathābhūtaṃ ñāṇaṃ tathāgatabalaṃ ariyanti? Āmantā. Sattānaṃ cutūpapāte yathābhūtaṃ ñāṇaṃ tathāgatabalaṃ ariyanti? Na hevaṃ vattabbe … pe ….</p>
<p><a class='ref sc' id='sc23' href='#sc23'>SC 23</a><a class='ref ms' id='ms32Kv_1129' href='#ms32Kv_1129'>Ms 32Kv_1129</a><span class='wrongview' title='Wrong view section'>☒</span> Ṭhānāṭhāne yathābhūtaṃ ñāṇaṃ tathāgatabalaṃ na vattabbaṃ—“ariyan”ti? Āmantā. Āsavānaṃ khaye yathābhūtaṃ ñāṇaṃ tathāgatabalaṃ na vattabbaṃ— “ariyan”ti? Na hevaṃ vattabbe … pe …</p>
<p><a class='ref sc' id='sc24' href='#sc24'>SC 24</a><a class='ref ms' id='ms32Kv_1130' href='#ms32Kv_1130'>Ms 32Kv_1130</a><span class='wrongview' title='Wrong view section'>☒</span> Sattānaṃ cutūpapāte yathābhūtaṃ ñāṇaṃ tathāgatabalaṃ na vattabbaṃ— “ariyan”ti? Āmantā. Āsavānaṃ khaye yathābhūtaṃ ñāṇaṃ tathāgatabalaṃ na vattabbaṃ—“ariyan”ti? Na hevaṃ vattabbe … pe ….</p>
<p><a class='ref sc' id='sc25' href='#sc25'>SC 25</a><a class='ref ms' id='ms32Kv_1131' href='#ms32Kv_1131'>Ms 32Kv_1131</a><span class='wrongview' title='Wrong view section'>☒</span> Āsavānaṃ khaye yathābhūtaṃ ñāṇaṃ tathāgatabalaṃ ariyaṃ suññatārammaṇanti? Āmantā. Ṭhānāṭhāne yathābhūtaṃ ñāṇaṃ tathāgatabalaṃ ariyaṃ suññatārammaṇanti? Na hevaṃ vattabbe … pe …</p>
<p><a class='ref sc' id='sc26' href='#sc26'>SC 26</a><a class='ref ms' id='ms32Kv_1132' href='#ms32Kv_1132'>Ms 32Kv_1132</a><span class='wrongview' title='Wrong view section'>☒</span> Āsavānaṃ khaye yathābhūtaṃ ñāṇaṃ tathāgatabalaṃ ariyaṃ animittārammaṇaṃ … appaṇihitārammaṇanti? Āmantā. Ṭhānāṭhāne yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti? Na hevaṃ vattabbe … pe ….</p>
<p><a class='ref sc' id='sc27' href='#sc27'>SC 27</a><a class='ref ms' id='ms32Kv_1133' href='#ms32Kv_1133'>Ms 32Kv_1133</a><span class='wrongview' title='Wrong view section'>☒</span> Āsavānaṃ khaye yathābhūtaṃ ñāṇaṃ tathāgatabalaṃ ariyaṃ suññatārammaṇaṃ … pe … animittārammaṇaṃ … pe … appaṇihitārammaṇanti? Āmantā … pe …. Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ appaṇihitārammaṇanti? Na hevaṃ vattabbe … pe ….</p>
<p><a class='ref sc' id='sc28' href='#sc28'>SC 28</a><a class='pts' id='pts238' href='#pts238'></a><a class='ref ms' id='ms32Kv_1134' href='#ms32Kv_1134'>Ms 32Kv_1134</a><span class='wrongview' title='Wrong view section'>☒</span> Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ— “suññatārammaṇan”ti? Āmantā. Āsavānaṃ khaye yathābhūtaṃ ñāṇaṃ tathāgatabalaṃ ariyaṃ na vattabbaṃ—“suññatārammaṇan”ti? Na hevaṃ vattabbe … pe ….</p>
<p><a class='ref sc' id='sc29' href='#sc29'>SC 29</a><a class='ref ms' id='ms32Kv_1135' href='#ms32Kv_1135'>Ms 32Kv_1135</a><span class='wrongview' title='Wrong view section'>☒</span> Ṭhānāṭhāne yathābhūtaṃ ñāṇaṃ tathāgatabalaṃ ariyaṃ na vattabbaṃ— animittārammaṇaṃ … appaṇihitārammaṇanti? Āmantā. Āsavānaṃ khaye yathābhūtaṃ ñāṇaṃ tathāgatabalaṃ ariyaṃ na vattabbaṃ—“appaṇihitārammaṇan”ti? Na hevaṃ vattabbe … pe ….</p>
<p><a class='ref sc' id='sc30' href='#sc30'>SC 30</a><a class='ref ms' id='ms32Kv_1136' href='#ms32Kv_1136'>Ms 32Kv_1136</a><span class='wrongview' title='Wrong view section'>☒</span> Sattānaṃ cutūpapāte yathābhūtaṃ ñāṇaṃ tathāgatabalaṃ ariyaṃ na vattabbaṃ— suññatārammaṇaṃ … pe … animittārammaṇaṃ … pe … appaṇihitārammaṇanti? Āmantā. Āsavānaṃ khaye yathābhūtaṃ ñāṇaṃ tathāgatabalaṃ ariyaṃ na vattabbaṃ— “appaṇihitārammaṇan”ti? Na hevaṃ vattabbe … pe ….</p>
<p class='endsutta'><a class='ref ms' id='ms32Kv_1137' href='#ms32Kv_1137'>Ms 32Kv_1137</a>Ariyantikathā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
