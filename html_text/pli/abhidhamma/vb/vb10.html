<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vb10' lang='pli'>
<header>
<ul>
<li class='division'>Vibhaṅga</li>
</ul>
<h1>Bojjhaṅgavibhaṅga</h1>
</header>
<h2>1. Suttantabhājanīya</h2>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli227' href='#pts-vp-pli227'>PTS vp Pali 227</a><a class='ref ms' id='ms30Vbh_1555' href='#ms30Vbh_1555'>Ms 30Vbh_1555</a><a class='ref msdiv' id='msdiv466' href='#msdiv466'>Msdiv 466</a>Satta bojjhaṅgā—satisambojjhaṅgo, dhammavicayasambojjhaṅgo, vīriyasambojjhaṅgo, pītisambojjhaṅgo, passaddhisambojjhaṅgo, samādhisambojjhaṅgo, upekkhāsambojjhaṅgo.</p>
<p><a class='ref sc' id='sc2' href='#sc2'>SC 2</a><a class='ref ms' id='ms30Vbh_1556' href='#ms30Vbh_1556'>Ms 30Vbh_1556</a><a class='ref msdiv' id='msdiv467' href='#msdiv467'>Msdiv 467</a>Tattha katamo satisambojjhaṅgo? Idha bhikkhu satimā hoti paramena satinepakkena samannāgato, cirakatampi cirabhāsitampi saritā hoti anussaritā—ayaṃ vuccati “satisambojjhaṅgo”. (1)</p>
<p><a class='ref sc' id='sc3' href='#sc3'>SC 3</a><a class='ref ms' id='ms30Vbh_1557' href='#ms30Vbh_1557'>Ms 30Vbh_1557</a>So tathā sato viharanto taṃ dhammaṃ paññāya pavicinati pavicarati parivīmaṃsamāpajjati—ayaṃ vuccati “dhammavicayasambojjhaṅgo”. (2)</p>
<p><a class='ref sc' id='sc4' href='#sc4'>SC 4</a><a class='ref ms' id='ms30Vbh_1558' href='#ms30Vbh_1558'>Ms 30Vbh_1558</a>Tassa taṃ dhammaṃ paññāya pavicinato pavicarato parivīmaṃsamāpajjato āraddhaṃ hoti vīriyaṃ asallīnaṃ—ayaṃ vuccati “vīriyasambojjhaṅgo”. (3)</p>
<p><a class='ref sc' id='sc5' href='#sc5'>SC 5</a><a class='ref ms' id='ms30Vbh_1559' href='#ms30Vbh_1559'>Ms 30Vbh_1559</a>Āraddhavīriyassa uppajjati pīti nirāmisā—ayaṃ vuccati “pītisambojjhaṅgo”. (4)</p>
<p><a class='ref sc' id='sc6' href='#sc6'>SC 6</a><a class='ref ms' id='ms30Vbh_1560' href='#ms30Vbh_1560'>Ms 30Vbh_1560</a>Pītimanassa kāyopi passambhati, cittampi passambhati—ayaṃ vuccati “passaddhisambojjhaṅgo”. (5)</p>
<p><a class='ref sc' id='sc7' href='#sc7'>SC 7</a><a class='ref ms' id='ms30Vbh_1561' href='#ms30Vbh_1561'>Ms 30Vbh_1561</a>Passaddhakāyassa sukhino cittaṃ samādhiyati—ayaṃ vuccati “samādhisambojjhaṅgo”. (6)</p>
<p><a class='ref sc' id='sc8' href='#sc8'>SC 8</a><a class='ref ms' id='ms30Vbh_1562' href='#ms30Vbh_1562'>Ms 30Vbh_1562</a>So tathā samāhitaṃ cittaṃ sādhukaṃ ajjhupekkhitā hoti—ayaṃ vuccati “upekkhāsambojjhaṅgo”. (7)</p>
<p><a class='ref sc' id='sc9' href='#sc9'>SC 9</a><a class='ref ms' id='ms30Vbh_1563' href='#ms30Vbh_1563'>Ms 30Vbh_1563</a><a class='ref msdiv' id='msdiv468' href='#msdiv468'>Msdiv 468</a>Satta bojjhaṅgā—satisambojjhaṅgo, dhammavicayasambojjhaṅgo, vīriyasambojjhaṅgo, pītisambojjhaṅgo, passaddhisambojjhaṅgo, samādhisambojjhaṅgo, upekkhāsambojjhaṅgo.</p>
<p><a class='ref sc' id='sc10' href='#sc10'>SC 10</a><a class='ref pts-vp-pli' id='pts-vp-pli228' href='#pts-vp-pli228'>PTS vp Pali 228</a><a class='ref ms' id='ms30Vbh_1564' href='#ms30Vbh_1564'>Ms 30Vbh_1564</a><a class='ref msdiv' id='msdiv469' href='#msdiv469'>Msdiv 469</a>Tattha katamo satisambojjhaṅgo? Atthi ajjhattaṃ dhammesu sati, atthi bahiddhā dhammesu sati. Yadapi ajjhattaṃ dhammesu sati tadapi satisambojjhaṅgo abhiññāya sambodhāya nibbānāya saṃvattati. Yadapi bahiddhā dhammesu sati tadapi satisambojjhaṅgo abhiññāya sambodhāya nibbānāya saṃvattati. (1)</p>
<p><a class='ref sc' id='sc11' href='#sc11'>SC 11</a><a class='ref ms' id='ms30Vbh_1565' href='#ms30Vbh_1565'>Ms 30Vbh_1565</a>Tattha katamo dhammavicayasambojjhaṅgo? Atthi ajjhattaṃ dhammesu pavicayo, atthi bahiddhā dhammesu pavicayo. Yadapi ajjhattaṃ dhammesu pavicayo tadapi dhammavicayasambojjhaṅgo abhiññāya sambodhāya nibbānāya saṃvattati. Yadapi bahiddhā dhammesu pavicayo tadapi dhammavicayasambojjhaṅgo abhiññāya sambodhāya nibbānāya saṃvattati. (2)</p>
<p><a class='ref sc' id='sc12' href='#sc12'>SC 12</a><a class='ref ms' id='ms30Vbh_1566' href='#ms30Vbh_1566'>Ms 30Vbh_1566</a>Tattha katamo vīriyasambojjhaṅgo? Atthi kāyikaṃ vīriyaṃ, atthi cetasikaṃ vīriyaṃ. Yadapi kāyikaṃ vīriyaṃ tadapi vīriyasambojjhaṅgo abhiññāya sambodhāya nibbānāya saṃvattati. Yadapi cetasikaṃ vīriyaṃ tadapi vīriyasambojjhaṅgo abhiññāya sambodhāya nibbānāya saṃvattati. (3)</p>
<p><a class='ref sc' id='sc13' href='#sc13'>SC 13</a><a class='ref ms' id='ms30Vbh_1567' href='#ms30Vbh_1567'>Ms 30Vbh_1567</a>Tattha katamo pītisambojjhaṅgo? Atthi savitakkasavicārā pīti, atthi avitakkaavicārā pīti. Yadapi savitakkasavicārā pīti tadapi pītisambojjhaṅgo abhiññāya sambodhāya nibbānāya saṃvattati. Yadapi avitakkaavicārā pīti tadapi pītisambojjhaṅgo abhiññāya sambodhāya nibbānāya saṃvattati. (4)</p>
<p><a class='ref sc' id='sc14' href='#sc14'>SC 14</a><a class='ref ms' id='ms30Vbh_1568' href='#ms30Vbh_1568'>Ms 30Vbh_1568</a>Tattha katamo passaddhisambojjhaṅgo? Atthi <span class='var' id='note66' title='kāyappassaddhi (s1-3, pts1, mr)'>kāyapassaddhi</span>, atthi <span class='var' id='note67' title='cittappassaddhi (s1-3, pts1, mr)' href='#note66' title='kāyappassaddhi (s1-3, pts1, mr)'>kāyapassaddhi</span>, atthi <span class='var' id='note67' title='cittappassaddhi (s1-3, pts1, mr)'>cittapassaddhi</span>. Yadapi kāyapassaddhi tadapi passaddhisambojjhaṅgo abhiññāya sambodhāya nibbānāya saṃvattati. Yadapi cittapassaddhi tadapi passaddhisambojjhaṅgo abhiññāya sambodhāya nibbānāya saṃvattati. (5)</p>
<p><a class='ref sc' id='sc15' href='#sc15'>SC 15</a><a class='ref ms' id='ms30Vbh_1569' href='#ms30Vbh_1569'>Ms 30Vbh_1569</a>Tattha katamo samādhisambojjhaṅgo? Atthi <span class='var' id='note68' title='savitakkasavicāro (bj)'>savitakko savicāro</span> samādhi, atthi <span class='var' id='note69' title='avitakkaavicāro (bj)' href='#note68' title='savitakkasavicāro (bj)'>savitakko savicāro</span> samādhi, atthi <span class='var' id='note69' title='avitakkaavicāro (bj)'>avitakko avicāro</span> samādhi. Yadapi savitakko savicāro samādhi tadapi samādhisambojjhaṅgo abhiññāya sambodhāya nibbānāya saṃvattati. Yadapi avitakko avicāro samādhi tadapi samādhisambojjhaṅgo abhiññāya sambodhāya nibbānāya saṃvattati. (6)</p>
<p><a class='ref sc' id='sc16' href='#sc16'>SC 16</a><a class='ref ms' id='ms30Vbh_1570' href='#ms30Vbh_1570'>Ms 30Vbh_1570</a>Tattha katamo upekkhāsambojjhaṅgo? Atthi ajjhattaṃ dhammesu upekkhā, atthi bahiddhā dhammesu upekkhā. Yadapi ajjhattaṃ dhammesu upekkhā tadapi upekkhāsambojjhaṅgo abhiññāya sambodhāya nibbānāya saṃvattati. Yadapi bahiddhā dhammesu upekkhā tadapi upekkhāsambojjhaṅgo abhiññāya sambodhāya nibbānāya saṃvattati. (7)</p>
<p><a class='ref sc' id='sc17' href='#sc17'>SC 17</a><a class='ref pts-vp-pli' id='pts-vp-pli229' href='#pts-vp-pli229'>PTS vp Pali 229</a><a class='ref ms' id='ms30Vbh_1571' href='#ms30Vbh_1571'>Ms 30Vbh_1571</a><a class='ref msdiv' id='msdiv470' href='#msdiv470'>Msdiv 470</a>Satta bojjhaṅgā—satisambojjhaṅgo, dhammavicayasambojjhaṅgo, vīriyasambojjhaṅgo, pītisambojjhaṅgo, passaddhisambojjhaṅgo, samādhisambojjhaṅgo, upekkhāsambojjhaṅgo.</p>
<p><a class='ref sc' id='sc18' href='#sc18'>SC 18</a><a class='ref ms' id='ms30Vbh_1572' href='#ms30Vbh_1572'>Ms 30Vbh_1572</a><a class='ref msdiv' id='msdiv471' href='#msdiv471'>Msdiv 471</a>Tattha katamo satisambojjhaṅgo? Idha bhikkhu satisambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ, dhammavicayasambojjhaṅgaṃ bhāveti … pe … vīriyasambojjhaṅgaṃ bhāveti … pītisambojjhaṅgaṃ bhāveti … passaddhisambojjhaṅgaṃ bhāveti … samādhisambojjhaṅgaṃ bhāveti … upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ.</p>
<p class='endsutta'><a class='ref sc' id='sc19' href='#sc19'>SC 19</a><a class='ref ms' id='ms30Vbh_1573' href='#ms30Vbh_1573'>Ms 30Vbh_1573</a>Suttantabhājanīyaṃ.</p>
<h2>2. Abhidhammabhājanīya</h2>
<p><a class='ref sc' id='sc20' href='#sc20'>SC 20</a><a class='ref ms' id='ms30Vbh_1574' href='#ms30Vbh_1574'>Ms 30Vbh_1574</a><a class='ref msdiv' id='msdiv472' href='#msdiv472'>Msdiv 472</a>Satta bojjhaṅgā—satisambojjhaṅgo, dhammavicayasambojjhaṅgo, vīriyasambojjhaṅgo, pītisambojjhaṅgo, passaddhisambojjhaṅgo, samādhisambojjhaṅgo, upekkhāsambojjhaṅgo.</p>
<p><a class='ref sc' id='sc21' href='#sc21'>SC 21</a><a class='ref ms' id='ms30Vbh_1575' href='#ms30Vbh_1575'>Ms 30Vbh_1575</a><a class='ref msdiv' id='msdiv473' href='#msdiv473'>Msdiv 473</a>Tattha katame satta bojjhaṅgā? Idha bhikkhu yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye satta bojjhaṅgā honti— satisambojjhaṅgo … pe … upekkhāsambojjhaṅgo.</p>
<p><a class='ref sc' id='sc22' href='#sc22'>SC 22</a><a class='ref ms' id='ms30Vbh_1576' href='#ms30Vbh_1576'>Ms 30Vbh_1576</a><a class='ref msdiv' id='msdiv474' href='#msdiv474'>Msdiv 474</a>Tattha katamo satisambojjhaṅgo? Yā sati anussati … pe … sammāsati satisambojjhaṅgo maggaṅgaṃ maggapariyāpannaṃ—ayaṃ vuccati “satisambojjhaṅgo”. (1)</p>
<p><a class='ref sc' id='sc23' href='#sc23'>SC 23</a><a class='ref ms' id='ms30Vbh_1577' href='#ms30Vbh_1577'>Ms 30Vbh_1577</a>Tattha katamo dhammavicayasambojjhaṅgo? Yā paññā pajānanā … pe … amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ— ayaṃ vuccati “dhammavicayasambojjhaṅgo”. (2)</p>
<p><a class='ref sc' id='sc24' href='#sc24'>SC 24</a><a class='ref ms' id='ms30Vbh_1578' href='#ms30Vbh_1578'>Ms 30Vbh_1578</a>Tattha katamo vīriyasambojjhaṅgo? Yo cetasiko vīriyārambho … pe … sammāvāyāmo vīriyasambojjhaṅgo maggaṅgaṃ maggapariyāpannaṃ—ayaṃ vuccati “vīriyasambojjhaṅgo”. (3)</p>
<p><a class='ref sc' id='sc25' href='#sc25'>SC 25</a><a class='ref ms' id='ms30Vbh_1579' href='#ms30Vbh_1579'>Ms 30Vbh_1579</a>Tattha katamo pītisambojjhaṅgo? Yā pīti pāmojjaṃ āmodanā pamodanā hāso pahāso vitti <span class='var' id='note70' title='odaggaṃ (si)' href='#note70' title='odaggaṃ (si)'>odagyaṃ</span> attamanatā cittassa pītisambojjhaṅgo—ayaṃ vuccati “pītisambojjhaṅgo”. (4)</p>
<p><a class='ref sc' id='sc26' href='#sc26'>SC 26</a><a class='ref pts-vp-pli' id='pts-vp-pli230' href='#pts-vp-pli230'>PTS vp Pali 230</a><a class='ref ms' id='ms30Vbh_1580' href='#ms30Vbh_1580'>Ms 30Vbh_1580</a>Tattha katamo passaddhisambojjhaṅgo? Yā vedanākkhandhassa saññākkhandhassa saṅkhārakkhandhassa viññāṇakkhandhassa passaddhi paṭippassaddhi passambhanā paṭippassambhanā paṭippassambhitattaṃ passaddhisambojjhaṅgo—ayaṃ vuccati “passaddhisambojjhaṅgo”. (5)</p>
<p><a class='ref sc' id='sc27' href='#sc27'>SC 27</a><a class='ref ms' id='ms30Vbh_1581' href='#ms30Vbh_1581'>Ms 30Vbh_1581</a>Tattha katamo samādhisambojjhaṅgo? Yā cittassa ṭhiti … pe … sammāsamādhi samādhisambojjhaṅgo maggaṅgaṃ maggapariyāpannaṃ—ayaṃ vuccati “samādhisambojjhaṅgo”. (6)</p>
<p><a class='ref sc' id='sc28' href='#sc28'>SC 28</a><a class='ref ms' id='ms30Vbh_1582' href='#ms30Vbh_1582'>Ms 30Vbh_1582</a>Tattha katamo upekkhāsambojjhaṅgo? Yā upekkhā upekkhanā ajjhupekkhanā majjhattatā cittassa upekkhāsambojjhaṅgo—ayaṃ vuccati “upekkhāsambojjhaṅgo”. Ime vuccanti satta bojjhaṅgā. Avasesā dhammā sattahi bojjhaṅgehi sampayuttā. (7)</p>
<p><a class='ref sc' id='sc29' href='#sc29'>SC 29</a><a class='ref ms' id='ms30Vbh_1583' href='#ms30Vbh_1583'>Ms 30Vbh_1583</a><a class='ref msdiv' id='msdiv475' href='#msdiv475'>Msdiv 475</a>Satta bojjhaṅgā—satisambojjhaṅgo … pe … upekkhāsambojjhaṅgo.</p>
<p><a class='ref sc' id='sc30' href='#sc30'>SC 30</a><a class='ref ms' id='ms30Vbh_1584' href='#ms30Vbh_1584'>Ms 30Vbh_1584</a><a class='ref msdiv' id='msdiv476' href='#msdiv476'>Msdiv 476</a>Tattha katamo satisambojjhaṅgo? Idha bhikkhu yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, yā tasmiṃ samaye sati anussati sammāsati satisambojjhaṅgo maggaṅgaṃ maggapariyāpannaṃ—ayaṃ vuccati “satisambojjhaṅgo”. Avasesā dhammā satisambojjhaṅgasampayuttā … pe … avasesā dhammā dhammavicayasambojjhaṅgasampayuttā … pe … avasesā dhammā vīriyasambojjhaṅgasampayuttā … pe … avasesā dhammā pītisambojjhaṅgasampayuttā … pe … avasesā dhammā passaddhisambojjhaṅgasampayuttā … pe … avasesā dhammā samādhisambojjhaṅgasampayuttā.</p>
<p><a class='ref sc' id='sc31' href='#sc31'>SC 31</a><a class='ref ms' id='ms30Vbh_1585' href='#ms30Vbh_1585'>Ms 30Vbh_1585</a>Tattha katamo upekkhāsambojjhaṅgo? Idha bhikkhu yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, yā tasmiṃ samaye upekkhā upekkhanā ajjhupekkhanā majjhattatā cittassa upekkhāsambojjhaṅgo—ayaṃ vuccati “upekkhāsambojjhaṅgo”. Avasesā dhammā upekkhāsambojjhaṅgasampayuttā.</p>
<p><a class='ref sc' id='sc32' href='#sc32'>SC 32</a><a class='ref pts-vp-pli' id='pts-vp-pli231' href='#pts-vp-pli231'>PTS vp Pali 231</a><a class='ref ms' id='ms30Vbh_1586' href='#ms30Vbh_1586'>Ms 30Vbh_1586</a><a class='ref msdiv' id='msdiv477' href='#msdiv477'>Msdiv 477</a>Satta bojjhaṅgā—satisambojjhaṅgo … pe … upekkhāsambojjhaṅgo.</p>
<p><a class='ref sc' id='sc33' href='#sc33'>SC 33</a><a class='ref ms' id='ms30Vbh_1587' href='#ms30Vbh_1587'>Ms 30Vbh_1587</a><a class='ref msdiv' id='msdiv478' href='#msdiv478'>Msdiv 478</a>Tattha katame satta bojjhaṅgā? Idha bhikkhu yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, yo tasmiṃ samaye phasso hoti … pe … avikkhepo hoti—ime dhammā kusalā. Tasseva lokuttarassa kusalassa jhānassa katattā bhāvitattā vipākaṃ vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ suññataṃ, tasmiṃ samaye satta bojjhaṅgā honti— satisambojjhaṅgo … pe … upekkhāsambojjhaṅgo.</p>
<p><a class='ref sc' id='sc34' href='#sc34'>SC 34</a><a class='ref ms' id='ms30Vbh_1588' href='#ms30Vbh_1588'>Ms 30Vbh_1588</a><a class='ref msdiv' id='msdiv479' href='#msdiv479'>Msdiv 479</a>Tattha katamo satisambojjhaṅgo? Yā sati anussati … pe … sammāsati satisambojjhaṅgo maggaṅgaṃ maggapariyāpannaṃ—ayaṃ vuccati “satisambojjhaṅgo” … pe ….</p>
<p><a class='ref sc' id='sc35' href='#sc35'>SC 35</a><a class='ref ms' id='ms30Vbh_1589' href='#ms30Vbh_1589'>Ms 30Vbh_1589</a>Tattha katamo upekkhāsambojjhaṅgo? Yā upekkhā upekkhanā ajjhupekkhanā majjhattatā cittassa upekkhāsambojjhaṅgo—ayaṃ vuccati “upekkhāsambojjhaṅgo”. Ime vuccanti “satta bojjhaṅgā”. Avasesā dhammā sattahi bojjhaṅgehi sampayuttā.</p>
<p><a class='ref sc' id='sc36' href='#sc36'>SC 36</a><a class='ref ms' id='ms30Vbh_1590' href='#ms30Vbh_1590'>Ms 30Vbh_1590</a><a class='ref msdiv' id='msdiv480' href='#msdiv480'>Msdiv 480</a>Satta bojjhaṅgā—satisambojjhaṅgo … pe … upekkhāsambojjhaṅgo.</p>
<p><a class='ref sc' id='sc37' href='#sc37'>SC 37</a><a class='ref pts-vp-pli' id='pts-vp-pli232' href='#pts-vp-pli232'>PTS vp Pali 232</a><a class='ref ms' id='ms30Vbh_1591' href='#ms30Vbh_1591'>Ms 30Vbh_1591</a><a class='ref msdiv' id='msdiv481' href='#msdiv481'>Msdiv 481</a>Tattha katamo satisambojjhaṅgo? Idha bhikkhu yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye phasso hoti … pe … avikkhepo hoti. Ime dhammā kusalā. Tasseva lokuttarassa kusalassa jhānassa katattā bhāvitattā vipākaṃ vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, yā tasmiṃ samaye sati anussati sammāsati satisambojjhaṅgo maggaṅgaṃ maggapariyāpannaṃ—ayaṃ vuccati “satisambojjhaṅgo”. Avasesā dhammā satisambojjhaṅgasampayuttā … pe … avasesā dhammā dhammavicayasambojjhaṅgasampayuttā … pe … avasesā dhammā vīriyasambojjhaṅgasampayuttā … pe … avasesā dhammā pītisambojjhaṅgasampayuttā … pe … avasesā dhammā passaddhisambojjhaṅgasampayuttā … pe … avasesā dhammā samādhisambojjhaṅgasampayuttā.</p>
<p><a class='ref sc' id='sc38' href='#sc38'>SC 38</a><a class='ref ms' id='ms30Vbh_1592' href='#ms30Vbh_1592'>Ms 30Vbh_1592</a>Tattha katamo upekkhāsambojjhaṅgo? Idha bhikkhu yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye phasso hoti … pe … avikkhepo hoti. Ime dhammā kusalā. Tasseva lokuttarassa kusalassa jhānassa katattā bhāvitattā vipākaṃ vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ suññataṃ, yā tasmiṃ samaye upekkhā upekkhanā ajjhupekkhanā majjhattatā cittassa upekkhāsambojjhaṅgo—ayaṃ vuccati “upekkhāsambojjhaṅgo”. Avasesā dhammā upekkhāsambojjhaṅgasampayuttā.</p>
<p class='endsutta'><a class='ref sc' id='sc39' href='#sc39'>SC 39</a><a class='ref ms' id='ms30Vbh_1593' href='#ms30Vbh_1593'>Ms 30Vbh_1593</a>Abhidhammabhājanīyaṃ.</p>
<h2>3. Pañhāpucchaka</h2>
<p><a class='ref sc' id='sc40' href='#sc40'>SC 40</a><a class='ref ms' id='ms30Vbh_1594' href='#ms30Vbh_1594'>Ms 30Vbh_1594</a><a class='ref msdiv' id='msdiv482' href='#msdiv482'>Msdiv 482</a>Satta bojjhaṅgā—satisambojjhaṅgo, dhammavicayasambojjhaṅgo, vīriyasambojjhaṅgo, pītisambojjhaṅgo, passaddhisambojjhaṅgo, samādhisambojjhaṅgo, upekkhāsambojjhaṅgo.</p>
<p><a class='ref sc' id='sc41' href='#sc41'>SC 41</a><a class='ref ms' id='ms30Vbh_1595' href='#ms30Vbh_1595'>Ms 30Vbh_1595</a><a class='ref msdiv' id='msdiv483' href='#msdiv483'>Msdiv 483</a>Sattannaṃ bojjhaṅgānaṃ kati kusalā, kati akusalā, kati abyākatā … pe … kati saraṇā, kati araṇā?</p>
<h3>3.1. Tika</h3>
<p><a class='ref sc' id='sc42' href='#sc42'>SC 42</a><a class='ref ms' id='ms30Vbh_1596' href='#ms30Vbh_1596'>Ms 30Vbh_1596</a><a class='ref msdiv' id='msdiv484' href='#msdiv484'>Msdiv 484</a>Siyā kusalā, siyā abyākatā. (1)</p>
<p><a class='ref sc' id='sc43' href='#sc43'>SC 43</a><a class='ref ms' id='ms30Vbh_1597' href='#ms30Vbh_1597'>Ms 30Vbh_1597</a>Pītisambojjhaṅgo sukhāya vedanāya sampayutto; cha bojjhaṅgā siyā sukhāya vedanāya sampayuttā, siyā adukkhamasukhāya vedanāya sampayuttā. (2)</p>
<p><a class='ref sc' id='sc44' href='#sc44'>SC 44</a><a class='ref ms' id='ms30Vbh_1598' href='#ms30Vbh_1598'>Ms 30Vbh_1598</a>Siyā vipākā, siyā vipākadhammadhammā. (3)</p>
<p><a class='ref sc' id='sc45' href='#sc45'>SC 45</a><a class='ref ms' id='ms30Vbh_1599' href='#ms30Vbh_1599'>Ms 30Vbh_1599</a>Anupādinnaanupādāniyā. (4)</p>
<p><a class='ref sc' id='sc46' href='#sc46'>SC 46</a><a class='ref ms' id='ms30Vbh_1600' href='#ms30Vbh_1600'>Ms 30Vbh_1600</a>Asaṃkiliṭṭhaasaṃkilesikā. (5)</p>
<p><a class='ref sc' id='sc47' href='#sc47'>SC 47</a><a class='ref ms' id='ms30Vbh_1601' href='#ms30Vbh_1601'>Ms 30Vbh_1601</a>Siyā savitakkasavicārā, siyā avitakkavicāramattā, siyā avitakkaavicārā. (6)</p>
<p><a class='ref sc' id='sc48' href='#sc48'>SC 48</a><a class='ref ms' id='ms30Vbh_1602' href='#ms30Vbh_1602'>Ms 30Vbh_1602</a>Pītisambojjhaṅgo na pītisahagato, sukhasahagato, na upekkhāsahagato; cha bojjhaṅgā siyā pītisahagatā, siyā sukhasahagatā, siyā upekkhāsahagatā. (7)</p>
<p><a class='ref sc' id='sc49' href='#sc49'>SC 49</a><a class='ref ms' id='ms30Vbh_1603' href='#ms30Vbh_1603'>Ms 30Vbh_1603</a>Neva dassanena na bhāvanāya pahātabbā. (8)</p>
<p><a class='ref sc' id='sc50' href='#sc50'>SC 50</a><a class='ref ms' id='ms30Vbh_1604' href='#ms30Vbh_1604'>Ms 30Vbh_1604</a>Neva dassanena na bhāvanāya pahātabbahetukā. (9)</p>
<p><a class='ref sc' id='sc51' href='#sc51'>SC 51</a><a class='ref ms' id='ms30Vbh_1605' href='#ms30Vbh_1605'>Ms 30Vbh_1605</a>Siyā apacayagāmino, siyā nevācayagāmināpacayagāmino. (10)</p>
<p><a class='ref sc' id='sc52' href='#sc52'>SC 52</a><a class='ref ms' id='ms30Vbh_1606' href='#ms30Vbh_1606'>Ms 30Vbh_1606</a>Siyā sekkhā, siyā asekkhā. (11)</p>
<p><a class='ref sc' id='sc53' href='#sc53'>SC 53</a><a class='ref ms' id='ms30Vbh_1607' href='#ms30Vbh_1607'>Ms 30Vbh_1607</a>Appamāṇā. (12)</p>
<p><a class='ref sc' id='sc54' href='#sc54'>SC 54</a><a class='ref ms' id='ms30Vbh_1608' href='#ms30Vbh_1608'>Ms 30Vbh_1608</a>Appamāṇārammaṇā. (13)</p>
<p><a class='ref sc' id='sc55' href='#sc55'>SC 55</a><a class='ref ms' id='ms30Vbh_1609' href='#ms30Vbh_1609'>Ms 30Vbh_1609</a>Paṇītā. (14)</p>
<p><a class='ref sc' id='sc56' href='#sc56'>SC 56</a><a class='ref pts-vp-pli' id='pts-vp-pli233' href='#pts-vp-pli233'>PTS vp Pali 233</a><a class='ref ms' id='ms30Vbh_1610' href='#ms30Vbh_1610'>Ms 30Vbh_1610</a>Siyā sammattaniyatā, siyā aniyatā. (15)</p>
<p><a class='ref sc' id='sc57' href='#sc57'>SC 57</a><a class='ref ms' id='ms30Vbh_1611' href='#ms30Vbh_1611'>Ms 30Vbh_1611</a>Na maggārammaṇā, siyā maggahetukā, siyā maggādhipatino; siyā na vattabbā “maggahetukā”tipi, “maggādhipatino”tipi. (16)</p>
<p><a class='ref sc' id='sc58' href='#sc58'>SC 58</a><a class='ref ms' id='ms30Vbh_1612' href='#ms30Vbh_1612'>Ms 30Vbh_1612</a>Siyā uppannā, siyā anuppannā, siyā uppādino. (17)</p>
<p><a class='ref sc' id='sc59' href='#sc59'>SC 59</a><a class='ref ms' id='ms30Vbh_1613' href='#ms30Vbh_1613'>Ms 30Vbh_1613</a>Siyā atītā, siyā anāgatā, siyā paccuppannā. (18)</p>
<p><a class='ref sc' id='sc60' href='#sc60'>SC 60</a><a class='ref ms' id='ms30Vbh_1614' href='#ms30Vbh_1614'>Ms 30Vbh_1614</a>Na vattabbā “atītārammaṇā”tipi, “anāgatārammaṇā”tipi, “paccuppannārammaṇā”tipi. (19)</p>
<p><a class='ref sc' id='sc61' href='#sc61'>SC 61</a><a class='ref ms' id='ms30Vbh_1615' href='#ms30Vbh_1615'>Ms 30Vbh_1615</a>Siyā ajjhattā, siyā bahiddhā, siyā ajjhattabahiddhā. (20)</p>
<p><a class='ref sc' id='sc62' href='#sc62'>SC 62</a><a class='ref ms' id='ms30Vbh_1616' href='#ms30Vbh_1616'>Ms 30Vbh_1616</a>Bahiddhārammaṇā. (21)</p>
<p><a class='ref sc' id='sc63' href='#sc63'>SC 63</a><a class='ref ms' id='ms30Vbh_1617' href='#ms30Vbh_1617'>Ms 30Vbh_1617</a>Anidassanaappaṭighā. (22)</p>
<h3>3.2. 3.2 Duka</h3>
<h4>3.2.1. Hetugocchaka</h4>
<p><a class='ref sc' id='sc64' href='#sc64'>SC 64</a><a class='ref ms' id='ms30Vbh_1618' href='#ms30Vbh_1618'>Ms 30Vbh_1618</a><a class='ref msdiv' id='msdiv485' href='#msdiv485'>Msdiv 485</a>Dhammavicayasambojjhaṅgo hetu, cha bojjhaṅgā hetusampayuttā. Dhammavicayasambojjhaṅgo hetu ceva sahetuko ca, cha bojjhaṅgā na vattabbā “hetū ceva sahetukā cā”ti, sahetukā ceva na ca hetū. Dhammavicayasambojjhaṅgo hetu ceva hetusampayutto ca, cha bojjhaṅgā na vattabbā “hetū ceva hetusampayuttā cā”ti, hetusampayuttā ceva na ca hetū. Cha bojjhaṅgā na hetū sahetukā, dhammavicayasambojjhaṅgo na vattabbo “na hetusahetuko”tipi, “na hetuahetuko”tipi.</p>
<h4>3.2.2. Cūḷantaraduka</h4>
<p><a class='ref sc' id='sc65' href='#sc65'>SC 65</a><a class='ref ms' id='ms30Vbh_1619' href='#ms30Vbh_1619'>Ms 30Vbh_1619</a>Sappaccayā. Saṅkhatā. Anidassanā. Appaṭighā. Arūpā. Lokuttarā. Kenaci viññeyyā, kenaci na viññeyyā.</p>
<h4>3.2.3. Āsavagocchaka</h4>
<p><a class='ref sc' id='sc66' href='#sc66'>SC 66</a><a class='ref ms' id='ms30Vbh_1620' href='#ms30Vbh_1620'>Ms 30Vbh_1620</a>No āsavā. Anāsavā. Āsavavippayuttā. Na vattabbā “āsavā ceva sāsavā cā”tipi, sāsavā ceva no ca āsavātipi. Na vattabbā “āsavā ceva āsavasampayuttā cā”tipi, “āsavasampayuttā ceva no ca āsavā”tipi. Āsavavippayuttā. Anāsavā.</p>
<h2>10.3.2.4-- Saṃyojanagocchakādi</h2>
<p><a class='ref sc' id='sc67' href='#sc67'>SC 67</a><a class='ref ms' id='ms30Vbh_1621' href='#ms30Vbh_1621'>Ms 30Vbh_1621</a>No saṃyojanā … pe … no ganthā … pe … no oghā … pe … no yogā … pe … no nīvaraṇā … pe … no parāmāsā … pe …</p>
<h4>3.2.10. Mahantaraduka</h4>
<p><a class='ref sc' id='sc68' href='#sc68'>SC 68</a><a class='ref ms' id='ms30Vbh_1622' href='#ms30Vbh_1622'>Ms 30Vbh_1622</a>Sārammaṇā. No cittā. Cetasikā. Cittasampayuttā. Cittasaṃsaṭṭhā. Cittasamuṭṭhānā. Cittasahabhuno. Cittānuparivattino. Cittasaṃsaṭṭhasamuṭṭhānā. Cittasaṃsaṭṭhasamuṭṭhānasahabhuno. Cittasaṃsaṭṭhasamuṭṭhānānuparivattino. Bāhirā. No upādā. Anupādinnā.</p>
<h2>10.3.2.11-- Upādānagocchakādi</h2>
<p><a class='ref sc' id='sc69' href='#sc69'>SC 69</a><a class='ref ms' id='ms30Vbh_1623' href='#ms30Vbh_1623'>Ms 30Vbh_1623</a>No upādānā … pe … no kilesā … pe …. Na dassanena pahātabbā. Na bhāvanāya pahātabbā. Na dassanena pahātabbahetukā. Na bhāvanāya pahātabbahetukā. Siyā savitakkā, siyā avitakkā. Siyā savicārā, siyā avicārā.</p>
<p><a class='ref sc' id='sc70' href='#sc70'>SC 70</a><a class='ref pts-vp-pli' id='pts-vp-pli234' href='#pts-vp-pli234'>PTS vp Pali 234</a><a class='ref ms' id='ms30Vbh_1624' href='#ms30Vbh_1624'>Ms 30Vbh_1624</a>Pītisambojjhaṅgo appītiko, cha bojjhaṅgā siyā sappītikā, siyā appītikā. Pītisambojjhaṅgo na pītisahagato, cha bojjhaṅgā siyā pītisahagatā, siyā na pītisahagatā. Pītisambojjhaṅgo sukhasahagato, cha bojjhaṅgā siyā sukhasahagatā, siyā na sukhasahagatā. Pītisambojjhaṅgo na upekkhāsahagato, cha bojjhaṅgā siyā upekkhāsahagatā, siyā na upekkhāsahagatā. Na kāmāvacarā. Na rūpāvacarā. Na arūpāvacarā. Apariyāpannā. Siyā niyyānikā, siyā aniyyānikā. Siyā niyatā, siyā aniyatā. Anuttarā. Araṇāti.</p>
<p class='endsutta'><a class='ref sc' id='sc71' href='#sc71'>SC 71</a><a class='ref ms' id='ms30Vbh_1625' href='#ms30Vbh_1625'>Ms 30Vbh_1625</a>Pañhāpucchakaṃ.</p>
<p class='endsection'><a class='ref sc' id='sc72' href='#sc72'>SC 72</a><a class='ref ms' id='ms30Vbh_1626' href='#ms30Vbh_1626'>Ms 30Vbh_1626</a>Bojjhaṅgavibhaṅgo niṭṭhito.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
