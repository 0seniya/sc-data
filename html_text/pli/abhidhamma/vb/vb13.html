<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vb13' lang='pli'>
<header>
<ul>
<li class='division'>Vibhaṅga</li>
</ul>
<h1>Appamaññāvibhaṅga</h1>
</header>
<h2>1. Suttantabhājanīya</h2>
<p><a class='ref sc' id='sc1'>SC 1</a><a class='pts' id='pts272'></a><a class='ref ms' id='ms30Vbh_1936'>Ms 30Vbh_1936</a><a class='ref msdiv' id='msdiv642'>Msdiv 642</a>Catasso appamaññāyo—idha bhikkhu mettāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā <span class='var' id='note89' title='catutthiṃ (bj)'>catutthaṃ</span>. Iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena <span class='var' id='note90' title='abyāpajjhena (bj, s1-3) | avyāpajjhena (pts1)'>abyāpajjena</span> pharitvā viharati. Karuṇāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā catutthaṃ. Iti uddhamadho tiriyaṃ sabbadhi sabbattatāya sabbāvantaṃ lokaṃ karuṇāsahagatena cetasā vipulena mahaggatena appamāṇena averena abyāpajjena pharitvā viharati. Muditāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā catutthaṃ. Iti uddhamadho tiriyaṃ sabbadhi sabbattatāya sabbāvantaṃ lokaṃ muditāsahagatena cetasā vipulena mahaggatena appamāṇena averena abyāpajjena pharitvā viharati. Upekkhāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā catutthaṃ. Iti uddhamadho tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā vipulena mahaggatena appamāṇena averena abyāpajjena pharitvā viharati.</p>
<h3>1.1. Mettā</h3>
<p><a class='ref sc' id='sc2'>SC 2</a><a class='ref ms' id='ms30Vbh_1937'>Ms 30Vbh_1937</a><a class='ref msdiv' id='msdiv643'>Msdiv 643</a>Kathañca bhikkhu mettāsahagatena cetasā ekaṃ disaṃ pharitvā viharati? Seyyathāpi nāma ekaṃ puggalaṃ piyaṃ manāpaṃ disvā mettāyeyya; evameva sabbe satte mettāya pharati.</p>
<p><a class='ref sc' id='sc3'>SC 3</a><a class='ref ms' id='ms30Vbh_1938'>Ms 30Vbh_1938</a>Tattha katamā mettā? Yā sattesu metti mettāyanā mettāyitattaṃ mettācetovimutti—ayaṃ vuccati “mettā”.</p>
<p><a class='ref sc' id='sc4'>SC 4</a><a class='pts' id='pts273'></a><a class='ref ms' id='ms30Vbh_1939'>Ms 30Vbh_1939</a>Tattha katamaṃ cittaṃ? Yaṃ cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—idaṃ vuccati “cittaṃ”. Idaṃ cittaṃ imāya mettāya sahagataṃ hoti sahajātaṃ saṃsaṭṭhaṃ sampayuttaṃ. Tena vuccati “mettāsahagatena cetasā”ti.</p>
<p><a class='ref sc' id='sc5'>SC 5</a><a class='ref ms' id='ms30Vbh_1940'>Ms 30Vbh_1940</a><a class='ref msdiv' id='msdiv644'>Msdiv 644</a>“Ekaṃ disan”ti puratthimaṃ vā disaṃ pacchimaṃ vā disaṃ uttaraṃ vā disaṃ dakkhiṇaṃ vā disaṃ uddhaṃ vā adho vā tiriyaṃ vā vidisaṃ vā.</p>
<p><a class='ref sc' id='sc6'>SC 6</a><a class='ref ms' id='ms30Vbh_1941'>Ms 30Vbh_1941</a><a class='ref msdiv' id='msdiv645'>Msdiv 645</a>“Pharitvā”ti pharitvā adhimuccitvā.</p>
<p><a class='ref sc' id='sc7'>SC 7</a><a class='ref ms' id='ms30Vbh_1942'>Ms 30Vbh_1942</a><a class='ref msdiv' id='msdiv646'>Msdiv 646</a>“Viharatī”ti iriyati vattati pāleti yapeti yāpeti carati viharati. Tena vuccati “viharatī”ti.</p>
<p><a class='ref sc' id='sc8'>SC 8</a><a class='ref ms' id='ms30Vbh_1943'>Ms 30Vbh_1943</a><a class='ref msdiv' id='msdiv647'>Msdiv 647</a>“Tathā dutiyan”ti yatheva ekaṃ disaṃ tathā dutiyaṃ disaṃ tathā tatiyaṃ disaṃ tathā catutthaṃ disaṃ tathā uddhaṃ tathā adho tathā tiriyaṃ tathā vidisaṃ.</p>
<p><a class='ref sc' id='sc9'>SC 9</a><a class='ref ms' id='ms30Vbh_1944'>Ms 30Vbh_1944</a><a class='ref msdiv' id='msdiv648'>Msdiv 648</a>“Sabbadhi sabbattatāya sabbāvantaṃ lokan”ti sabbena sabbaṃ sabbathā sabbaṃ asesaṃ nissesaṃ. Pariyādāyavacanametaṃ—“sabbadhi sabbattatāya sabbāvantaṃ lokan”ti.</p>
<p><a class='ref sc' id='sc10'>SC 10</a><a class='ref ms' id='ms30Vbh_1945'>Ms 30Vbh_1945</a><a class='ref msdiv' id='msdiv649'>Msdiv 649</a>“Mettāsahagatena cetasā”ti tattha katamā mettā? Yā sattesu metti mettāyanā mettāyitattaṃ mettācetovimutti—ayaṃ vuccati “mettā”.</p>
<p><a class='ref sc' id='sc11'>SC 11</a><a class='ref ms' id='ms30Vbh_1946'>Ms 30Vbh_1946</a>Tattha katamaṃ cittaṃ? Yaṃ cittaṃ mano mānasaṃ … pe … tajjāmanoviññāṇadhātu— idaṃ vuccati “cittaṃ”. Idaṃ cittaṃ imāya mettāya sahagataṃ hoti sahajātaṃ saṃsaṭṭhaṃ sampayuttaṃ. Tena vuccati “mettāsahagatena cetasā”ti.</p>
<p><a class='ref sc' id='sc12'>SC 12</a><a class='ref ms' id='ms30Vbh_1947'>Ms 30Vbh_1947</a><a class='ref msdiv' id='msdiv650'>Msdiv 650</a>“Vipulenā”ti yaṃ vipulaṃ taṃ mahaggataṃ, yaṃ mahaggataṃ taṃ appamāṇaṃ, yaṃ appamāṇaṃ so avero, yo avero so <span class='var' id='note91' title='avyāpajjho (bj, pts1) | abyāpajjho (s1-3)'>abyāpajjo</span>.</p>
<p><a class='ref sc' id='sc13'>SC 13</a><a class='ref ms' id='ms30Vbh_1948'>Ms 30Vbh_1948</a><a class='ref msdiv' id='msdiv651'>Msdiv 651</a>“Pharitvā”ti pharitvā adhimuccitvā.</p>
<p><a class='ref sc' id='sc14'>SC 14</a><a class='ref ms' id='ms30Vbh_1949'>Ms 30Vbh_1949</a><a class='ref msdiv' id='msdiv652'>Msdiv 652</a>“Viharatī”ti … pe … tena vuccati “viharatī”ti.</p>
<h3>1.2. Karuṇā</h3>
<p><a class='ref sc' id='sc15'>SC 15</a><a class='ref ms' id='ms30Vbh_1950'>Ms 30Vbh_1950</a><a class='ref msdiv' id='msdiv653'>Msdiv 653</a>Kathañca bhikkhu karuṇāsahagatena cetasā ekaṃ disaṃ pharitvā viharati? Seyyathāpi nāma ekaṃ puggalaṃ duggataṃ durūpetaṃ disvā karuṇāyeyya; evameva sabbe satte karuṇāya pharati.</p>
<p><a class='ref sc' id='sc16'>SC 16</a><a class='ref ms' id='ms30Vbh_1951'>Ms 30Vbh_1951</a>Tattha katamā karuṇā? Yā sattesu karuṇā karuṇāyanā karuṇāyitattaṃ karuṇācetovimutti—ayaṃ vuccati “karuṇā”.</p>
<p><a class='ref sc' id='sc17'>SC 17</a><a class='pts' id='pts274'></a><a class='ref ms' id='ms30Vbh_1952'>Ms 30Vbh_1952</a>Tattha katamaṃ cittaṃ? Yaṃ cittaṃ mano mānasaṃ … pe … tajjāmanoviññāṇadhātu— idaṃ vuccati “cittaṃ”. Idaṃ cittaṃ imāya karuṇāya sahagataṃ hoti sahajātaṃ saṃsaṭṭhaṃ sampayuttaṃ. Tena vuccati “karuṇāsahagatena cetasā”ti.</p>
<p><a class='ref sc' id='sc18'>SC 18</a><a class='ref ms' id='ms30Vbh_1953'>Ms 30Vbh_1953</a><a class='ref msdiv' id='msdiv654'>Msdiv 654</a>“Ekaṃ disan”ti puratthimaṃ vā disaṃ pacchimaṃ vā disaṃ uttaraṃ vā disaṃ dakkhiṇaṃ vā disaṃ uddhaṃ vā adho vā tiriyaṃ vā vidisaṃ vā.</p>
<p><a class='ref sc' id='sc19'>SC 19</a><a class='ref ms' id='ms30Vbh_1954'>Ms 30Vbh_1954</a><a class='ref msdiv' id='msdiv655'>Msdiv 655</a>“Pharitvā”ti pharitvā adhimuccitvā.</p>
<p><a class='ref sc' id='sc20'>SC 20</a><a class='ref ms' id='ms30Vbh_1955'>Ms 30Vbh_1955</a><a class='ref msdiv' id='msdiv656'>Msdiv 656</a>“Viharatī”ti iriyati vattati pāleti yapeti yāpeti carati viharati. Tena vuccati “viharatī”ti.</p>
<p><a class='ref sc' id='sc21'>SC 21</a><a class='ref ms' id='ms30Vbh_1956'>Ms 30Vbh_1956</a><a class='ref msdiv' id='msdiv657'>Msdiv 657</a>“Tathā dutiyan”ti yatheva ekaṃ disaṃ tathā dutiyaṃ disaṃ tathā tatiyaṃ disaṃ tathā catutthaṃ disaṃ tathā uddhaṃ tathā adho tathā tiriyaṃ tathā vidisaṃ.</p>
<p><a class='ref sc' id='sc22'>SC 22</a><a class='ref ms' id='ms30Vbh_1957'>Ms 30Vbh_1957</a><a class='ref msdiv' id='msdiv658'>Msdiv 658</a>“Sabbadhi sabbattatāya sabbāvantaṃ lokan”ti sabbena sabbaṃ sabbathā sabbaṃ asesaṃ nissesaṃ. Pariyādāyavacanametaṃ—“sabbadhi sabbattatāya sabbāvantaṃ lokan”ti.</p>
<p><a class='ref sc' id='sc23'>SC 23</a><a class='ref ms' id='ms30Vbh_1958'>Ms 30Vbh_1958</a><a class='ref msdiv' id='msdiv659'>Msdiv 659</a>“Karuṇāsahagatena cetasā”ti tattha katamā karuṇā? Yā sattesu karuṇā karuṇāyanā karuṇāyitattaṃ karuṇācetovimutti—ayaṃ vuccati “karuṇā”.</p>
<p><a class='ref sc' id='sc24'>SC 24</a><a class='ref ms' id='ms30Vbh_1959'>Ms 30Vbh_1959</a>Tattha katamaṃ cittaṃ? Yaṃ cittaṃ mano mānasaṃ … pe … tajjāmanoviññāṇadhātu— idaṃ vuccati “cittaṃ”. Idaṃ cittaṃ imāya karuṇāya sahagataṃ hoti sahajātaṃ saṃsaṭṭhaṃ sampayuttaṃ. Tena vuccati “karuṇāsahagatena cetasā”ti.</p>
<p><a class='ref sc' id='sc25'>SC 25</a><a class='ref ms' id='ms30Vbh_1960'>Ms 30Vbh_1960</a><a class='ref msdiv' id='msdiv660'>Msdiv 660</a>“Vipulenā”ti yaṃ vipulaṃ taṃ mahaggataṃ, yaṃ mahaggataṃ taṃ appamāṇaṃ, yaṃ appamāṇaṃ so avero, yo avero so abyāpajjo.</p>
<p><a class='ref sc' id='sc26'>SC 26</a><a class='ref ms' id='ms30Vbh_1961'>Ms 30Vbh_1961</a><a class='ref msdiv' id='msdiv661'>Msdiv 661</a>“Pharitvā”ti pharitvā adhimuccitvā.</p>
<p><a class='ref sc' id='sc27'>SC 27</a><a class='ref ms' id='ms30Vbh_1962'>Ms 30Vbh_1962</a><a class='ref msdiv' id='msdiv662'>Msdiv 662</a>“Viharatī”ti … pe … tena vuccati “viharatī”ti.</p>
<h3>1.3. Muditā</h3>
<p><a class='ref sc' id='sc28'>SC 28</a><a class='ref ms' id='ms30Vbh_1963'>Ms 30Vbh_1963</a><a class='ref msdiv' id='msdiv663'>Msdiv 663</a>Kathañca bhikkhu muditāsahagatena cetasā ekaṃ disaṃ pharitvā viharati? Seyyathāpi nāma ekaṃ puggalaṃ piyaṃ manāpaṃ disvā mudito assa; evameva sabbe satte muditāya pharati.</p>
<p><a class='ref sc' id='sc29'>SC 29</a><a class='ref ms' id='ms30Vbh_1964'>Ms 30Vbh_1964</a>Tattha katamā muditā? Yā sattesu muditā muditāyanā muditāyitattaṃ muditācetovimutti—ayaṃ vuccati “muditā”.</p>
<p><a class='ref sc' id='sc30'>SC 30</a><a class='pts' id='pts275'></a><a class='ref ms' id='ms30Vbh_1965'>Ms 30Vbh_1965</a>Tattha katamaṃ cittaṃ? Yaṃ cittaṃ mano mānasaṃ … pe … tajjāmanoviññāṇadhātu— idaṃ vuccati “cittaṃ”. Idaṃ cittaṃ imāya muditāya sahagataṃ hoti sahajātaṃ saṃsaṭṭhaṃ sampayuttaṃ. Tena vuccati “muditāsahagatena cetasā”ti.</p>
<p><a class='ref sc' id='sc31'>SC 31</a><a class='ref ms' id='ms30Vbh_1966'>Ms 30Vbh_1966</a><a class='ref msdiv' id='msdiv664'>Msdiv 664</a>“Ekaṃ disan”ti puratthimaṃ vā disaṃ pacchimaṃ vā disaṃ uttaraṃ vā disaṃ dakkhiṇaṃ vā disaṃ uddhaṃ vā adho vā tiriyaṃ vā vidisaṃ vā.</p>
<p><a class='ref sc' id='sc32'>SC 32</a><a class='ref ms' id='ms30Vbh_1967'>Ms 30Vbh_1967</a><a class='ref msdiv' id='msdiv665'>Msdiv 665</a>“Pharitvā”ti pharitvā adhimuccitvā.</p>
<p><a class='ref sc' id='sc33'>SC 33</a><a class='ref ms' id='ms30Vbh_1968'>Ms 30Vbh_1968</a><a class='ref msdiv' id='msdiv666'>Msdiv 666</a>“Viharatī”ti … pe … tena vuccati “viharatī”ti.</p>
<p><a class='ref sc' id='sc34'>SC 34</a><a class='ref ms' id='ms30Vbh_1969'>Ms 30Vbh_1969</a><a class='ref msdiv' id='msdiv667'>Msdiv 667</a>“Tathā dutiyan”ti yatheva ekaṃ disaṃ tathā dutiyaṃ disaṃ tathā tatiyaṃ disaṃ tathā catutthaṃ disaṃ tathā uddhaṃ tathā adho tathā tiriyaṃ tathā vidisaṃ.</p>
<p><a class='ref sc' id='sc35'>SC 35</a><a class='ref ms' id='ms30Vbh_1970'>Ms 30Vbh_1970</a><a class='ref msdiv' id='msdiv668'>Msdiv 668</a>“Sabbadhi sabbattatāya sabbāvantaṃ lokan”ti sabbena sabbaṃ sabbathā sabbaṃ asesaṃ nissesaṃ. Pariyādāyavacanametaṃ—“sabbadhi sabbattatāya sabbāvantaṃ lokan”ti.</p>
<p><a class='ref sc' id='sc36'>SC 36</a><a class='ref ms' id='ms30Vbh_1971'>Ms 30Vbh_1971</a><a class='ref msdiv' id='msdiv669'>Msdiv 669</a>“Muditāsahagatena cetasā”ti tattha katamā muditā? Yā sattesu muditā muditāyanā muditāyitattaṃ muditācetovimutti—ayaṃ vuccati “muditā”.</p>
<p><a class='ref sc' id='sc37'>SC 37</a><a class='ref ms' id='ms30Vbh_1972'>Ms 30Vbh_1972</a>Tattha katamaṃ cittaṃ? Yaṃ cittaṃ mano mānasaṃ … pe … tajjāmanoviññāṇadhātu— idaṃ vuccati “cittaṃ”. Idaṃ cittaṃ imāya muditāya sahagataṃ hoti sahajātaṃ saṃsaṭṭhaṃ sampayuttaṃ. Tena vuccati “muditāsahagatena cetasā”ti.</p>
<p><a class='ref sc' id='sc38'>SC 38</a><a class='ref ms' id='ms30Vbh_1973'>Ms 30Vbh_1973</a><a class='ref msdiv' id='msdiv670'>Msdiv 670</a>“Vipulenā”ti yaṃ vipulaṃ taṃ mahaggataṃ, yaṃ mahaggataṃ taṃ appamāṇaṃ, yaṃ appamāṇaṃ so avero, yo avero so abyāpajjo.</p>
<p><a class='ref sc' id='sc39'>SC 39</a><a class='ref ms' id='ms30Vbh_1974'>Ms 30Vbh_1974</a><a class='ref msdiv' id='msdiv671'>Msdiv 671</a>“Pharitvā”ti pharitvā adhimuccitvā.</p>
<p><a class='ref sc' id='sc40'>SC 40</a><a class='ref ms' id='ms30Vbh_1975'>Ms 30Vbh_1975</a><a class='ref msdiv' id='msdiv672'>Msdiv 672</a>“Viharatī”ti … pe … tena vuccati “viharatī”ti.</p>
<h3>1.4. Upekkhā</h3>
<p><a class='ref sc' id='sc41'>SC 41</a><a class='ref ms' id='ms30Vbh_1976'>Ms 30Vbh_1976</a><a class='ref msdiv' id='msdiv673'>Msdiv 673</a>Kathañca bhikkhu upekkhāsahagatena cetasā ekaṃ disaṃ pharitvā viharati? Seyyathāpi nāma ekaṃ puggalaṃ neva manāpaṃ na amanāpaṃ disvā upekkhako assa; evameva sabbe satte upekkhāya pharati.</p>
<p><a class='ref sc' id='sc42'>SC 42</a><a class='pts' id='pts276'></a><a class='ref ms' id='ms30Vbh_1977'>Ms 30Vbh_1977</a>Tattha katamā upekkhā? Yā sattesu upekkhā upekkhāyanā upekkhāyitattaṃ upekkhācetovimutti—ayaṃ vuccati “upekkhā”.</p>
<p><a class='ref sc' id='sc43'>SC 43</a><a class='ref ms' id='ms30Vbh_1978'>Ms 30Vbh_1978</a>Tattha katamaṃ cittaṃ? Yaṃ cittaṃ mano mānasaṃ … pe … tajjāmanoviññāṇadhātu— idaṃ vuccati “cittaṃ”. Idaṃ cittaṃ imāya upekkhāya sahagataṃ hoti sahajātaṃ saṃsaṭṭhaṃ sampayuttaṃ. Tena vuccati “upekkhāsahagatena cetasā”ti.</p>
<p><a class='ref sc' id='sc44'>SC 44</a><a class='ref ms' id='ms30Vbh_1979'>Ms 30Vbh_1979</a><a class='ref msdiv' id='msdiv674'>Msdiv 674</a>“Ekaṃ disan”ti puratthimaṃ vā disaṃ pacchimaṃ vā disaṃ uttaraṃ vā disaṃ dakkhiṇaṃ vā disaṃ uddhaṃ vā adho vā tiriyaṃ vā vidisaṃ vā.</p>
<p><a class='ref sc' id='sc45'>SC 45</a><a class='ref ms' id='ms30Vbh_1980'>Ms 30Vbh_1980</a><a class='ref msdiv' id='msdiv675'>Msdiv 675</a>“Pharitvā”ti pharitvā adhimuccitvā.</p>
<p><a class='ref sc' id='sc46'>SC 46</a><a class='ref ms' id='ms30Vbh_1981'>Ms 30Vbh_1981</a><a class='ref msdiv' id='msdiv676'>Msdiv 676</a>“Viharatī”ti … pe … tena vuccati “viharatī”ti.</p>
<p><a class='ref sc' id='sc47'>SC 47</a><a class='ref ms' id='ms30Vbh_1982'>Ms 30Vbh_1982</a><a class='ref msdiv' id='msdiv677'>Msdiv 677</a>“Tathā dutiyan”ti yatheva ekaṃ disaṃ tathā dutiyaṃ disaṃ tathā tatiyaṃ disaṃ tathā catutthaṃ disaṃ tathā uddhaṃ tathā adho tathā tiriyaṃ tathā vidisaṃ.</p>
<p><a class='ref sc' id='sc48'>SC 48</a><a class='ref ms' id='ms30Vbh_1983'>Ms 30Vbh_1983</a><a class='ref msdiv' id='msdiv678'>Msdiv 678</a>“Sabbadhi sabbattatāya sabbāvantaṃ lokan”ti sabbena sabbaṃ sabbathā sabbaṃ asesaṃ nissesaṃ. Pariyādāyavacanametaṃ—“sabbadhi sabbattatāya sabbāvantaṃ lokan”ti.</p>
<p><a class='ref sc' id='sc49'>SC 49</a><a class='ref ms' id='ms30Vbh_1984'>Ms 30Vbh_1984</a><a class='ref msdiv' id='msdiv679'>Msdiv 679</a>“Upekkhāsahagatena cetasā”ti, tattha katamā upekkhā? Yā sattesu upekkhā upekkhāyanā upekkhāyitattaṃ upekkhācetovimutti—ayaṃ vuccati “upekkhā”.</p>
<p><a class='ref sc' id='sc50'>SC 50</a><a class='ref ms' id='ms30Vbh_1985'>Ms 30Vbh_1985</a>Tattha katamaṃ cittaṃ? Yaṃ cittaṃ mano mānasaṃ … pe … tajjāmanoviññāṇadhātu— idaṃ vuccati “cittaṃ”. Idaṃ cittaṃ imāya upekkhāya sahagataṃ hoti sahajātaṃ saṃsaṭṭhaṃ sampayuttaṃ. Tena vuccati “upekkhāsahagatena cetasā”ti.</p>
<p><a class='ref sc' id='sc51'>SC 51</a><a class='ref ms' id='ms30Vbh_1986'>Ms 30Vbh_1986</a><a class='ref msdiv' id='msdiv680'>Msdiv 680</a>“Vipulenā”ti yaṃ vipulaṃ taṃ mahaggataṃ, yaṃ mahaggataṃ taṃ appamāṇaṃ, yaṃ appamāṇaṃ so avero, yo avero so abyāpajjo.</p>
<p><a class='ref sc' id='sc52'>SC 52</a><a class='ref ms' id='ms30Vbh_1987'>Ms 30Vbh_1987</a><a class='ref msdiv' id='msdiv681'>Msdiv 681</a>“Pharitvā”ti pharitvā adhimuccitvā.</p>
<p><a class='ref sc' id='sc53'>SC 53</a><a class='ref ms' id='ms30Vbh_1988'>Ms 30Vbh_1988</a><a class='ref msdiv' id='msdiv682'>Msdiv 682</a>“Viharatī”ti … pe … tena vuccati “viharatī”ti.</p>
<p class='endsutta'><a class='ref sc' id='sc54'>SC 54</a><a class='ref ms' id='ms30Vbh_1989'>Ms 30Vbh_1989</a>Suttantabhājanīyaṃ.</p>
<h2>2. 2 Abhidhammabhājanīya</h2>
<h3>2.1. Kusala</h3>
<p><a class='ref sc' id='sc55'>SC 55</a><a class='ref ms' id='ms30Vbh_1990'>Ms 30Vbh_1990</a><a class='ref msdiv' id='msdiv683'>Msdiv 683</a>Catasso appamaññāyo—mettā, karuṇā, muditā, upekkhā.</p>
<p><a class='ref sc' id='sc56'>SC 56</a><a class='pts' id='pts277'></a><a class='ref ms' id='ms30Vbh_1991'>Ms 30Vbh_1991</a><a class='ref msdiv' id='msdiv684'>Msdiv 684</a>Tattha katamā mettā? Idha bhikkhu yasmiṃ samaye rūpūpapattiyā maggaṃ bhāveti vivicceva kāmehi … pe … paṭhamaṃ jhānaṃ upasampajja viharati mettāsahagataṃ, yā tasmiṃ samaye metti mettāyanā mettāyitattaṃ mettācetovimutti—ayaṃ vuccati “mettā”. Avasesā dhammā mettāya sampayuttā. (1:<i>1</i>)</p>
<p><a class='ref sc' id='sc57'>SC 57</a><a class='ref ms' id='ms30Vbh_1992'>Ms 30Vbh_1992</a>Tattha katamā mettā? Idha bhikkhu yasmiṃ samaye rūpūpapattiyā maggaṃ bhāveti vitakkavicārānaṃ vūpasamā … pe … dutiyaṃ jhānaṃ upasampajja viharati mettāsahagataṃ, yā tasmiṃ samaye metti mettāyanā mettāyitattaṃ mettācetovimutti—ayaṃ vuccati “mettā”. Avasesā dhammā mettāya sampayuttā. (2:<i>2</i>)</p>
<p><a class='ref sc' id='sc58'>SC 58</a><a class='ref ms' id='ms30Vbh_1993'>Ms 30Vbh_1993</a>Tattha katamā mettā? Idha bhikkhu yasmiṃ samaye rūpūpapattiyā maggaṃ bhāveti pītiyā ca virāgā … pe … tatiyaṃ jhānaṃ upasampajja viharati mettāsahagataṃ, yā tasmiṃ samaye metti mettāyanā mettāyitattaṃ mettācetovimutti—ayaṃ vuccati “mettā”. Avasesā dhammā mettāya sampayuttā. (3:<i>3</i>)</p>
<p><a class='ref sc' id='sc59'>SC 59</a><a class='ref ms' id='ms30Vbh_1994'>Ms 30Vbh_1994</a><a class='ref msdiv' id='msdiv685'>Msdiv 685</a>Idha bhikkhu yasmiṃ samaye rūpūpapattiyā maggaṃ bhāveti vivicceva kāmehi … pe … paṭhamaṃ jhānaṃ upasampajja viharati mettāsahagataṃ, yā tasmiṃ samaye metti mettāyanā mettāyitattaṃ mettācetovimutti—ayaṃ vuccati “mettā”. Avasesā dhammā mettāya sampayuttā. (1:<i>4</i>)</p>
<p><a class='ref sc' id='sc60'>SC 60</a><a class='ref ms' id='ms30Vbh_1995'>Ms 30Vbh_1995</a>Idha bhikkhu yasmiṃ samaye rūpūpapattiyā maggaṃ bhāveti vivicceva kāmehi vivicca akusalehi dhammehi avitakkaṃ vicāramattaṃ vivekajaṃ pītisukhaṃ dutiyaṃ jhānaṃ upasampajja viharati mettāsahagataṃ, yā tasmiṃ samaye metti mettāyanā mettāyitattaṃ mettācetovimutti—ayaṃ vuccati “mettā”. Avasesā dhammā mettāya sampayuttā. (2:<i>5</i>)</p>
<p><a class='ref sc' id='sc61'>SC 61</a><a class='ref ms' id='ms30Vbh_1996'>Ms 30Vbh_1996</a>Idha bhikkhu yasmiṃ samaye rūpūpapattiyā maggaṃ bhāveti vitakkavicārānaṃ vūpasamā … pe … tatiyaṃ jhānaṃ upasampajja viharati mettāsahagataṃ, yā tasmiṃ samaye metti mettāyanā mettāyitattaṃ mettācetovimutti—ayaṃ vuccati “mettā”. Avasesā dhammā mettāya sampayuttā. (3:<i>6</i>)</p>
<p><a class='ref sc' id='sc62'>SC 62</a><a class='ref ms' id='ms30Vbh_1997'>Ms 30Vbh_1997</a>Idha bhikkhu yasmiṃ samaye rūpūpapattiyā maggaṃ bhāveti pītiyā ca virāgā … pe … catutthaṃ jhānaṃ upasampajja viharati mettāsahagataṃ, yā tasmiṃ samaye metti mettāyanā mettāyitattaṃ mettācetovimutti—ayaṃ vuccati “mettā”. Avasesā dhammā mettāya sampayuttā. (4:<i>7</i>)</p>
<p><a class='ref sc' id='sc63'>SC 63</a><a class='pts' id='pts278'></a><a class='ref ms' id='ms30Vbh_1998'>Ms 30Vbh_1998</a><a class='ref msdiv' id='msdiv686'>Msdiv 686</a>Tattha katamā karuṇā? Idha bhikkhu yasmiṃ samaye rūpūpapattiyā maggaṃ bhāveti vivicceva kāmehi … pe … paṭhamaṃ jhānaṃ upasampajja viharati karuṇāsahagataṃ, yā tasmiṃ samaye karuṇā karuṇāyanā karuṇāyitattaṃ karuṇācetovimutti—ayaṃ vuccati “karuṇā”. Avasesā dhammā karuṇāya sampayuttā. (1:<i>1</i>)</p>
<p><a class='ref sc' id='sc64'>SC 64</a><a class='ref ms' id='ms30Vbh_1999'>Ms 30Vbh_1999</a>Tattha katamā karuṇā? Idha bhikkhu yasmiṃ samaye rūpūpapattiyā maggaṃ bhāveti pītiyā ca virāgā … pe … dutiyaṃ jhānaṃ upasampajja viharati karuṇāsahagataṃ, yā tasmiṃ samaye karuṇā karuṇāyanā karuṇāyitattaṃ karuṇācetovimutti—ayaṃ vuccati “karuṇā”. Avasesā dhammā karuṇāya sampayuttā. (2:<i>2</i>)</p>
<p><a class='ref sc' id='sc65'>SC 65</a><a class='ref ms' id='ms30Vbh_2000'>Ms 30Vbh_2000</a>Tattha katamā karuṇā? Idha bhikkhu yasmiṃ samaye rūpūpapattiyā maggaṃ bhāveti pītiyā ca virāgā … pe … tatiyaṃ jhānaṃ upasampajja viharati karuṇāsahagataṃ, yā tasmiṃ samaye karuṇā karuṇāyanā karuṇāyitattaṃ karuṇācetovimutti—ayaṃ vuccati “karuṇā”. Avasesā dhammā karuṇāya sampayuttā. (3:<i>3</i>)</p>
<p><a class='ref sc' id='sc66'>SC 66</a><a class='ref ms' id='ms30Vbh_2001'>Ms 30Vbh_2001</a><a class='ref msdiv' id='msdiv687'>Msdiv 687</a>Idha bhikkhu yasmiṃ samaye rūpūpapattiyā maggaṃ bhāveti vivicceva kāmehi … pe … paṭhamaṃ jhānaṃ upasampajja viharati karuṇāsahagataṃ, yā tasmiṃ samaye karuṇā karuṇāyanā karuṇāyitattaṃ karuṇācetovimutti—ayaṃ vuccati “karuṇā”. Avasesā dhammā karuṇāya sampayuttā. (1:<i>4</i>)</p>
<p><a class='ref sc' id='sc67'>SC 67</a><a class='ref ms' id='ms30Vbh_2002'>Ms 30Vbh_2002</a>Idha bhikkhu yasmiṃ samaye rūpūpapattiyā maggaṃ bhāveti vivicceva kāmehi vivicca akusalehi dhammehi avitakkaṃ vicāramattaṃ vivekajaṃ pītisukhaṃ dutiyaṃ jhānaṃ upasampajja viharati karuṇāsahagataṃ, yā tasmiṃ samaye karuṇā karuṇāyanā karuṇāyitattaṃ karuṇācetovimutti—ayaṃ vuccati “karuṇā”. Avasesā dhammā karuṇāya sampayuttā. (2:<i>5</i>)</p>
<p><a class='ref sc' id='sc68'>SC 68</a><a class='ref ms' id='ms30Vbh_2003'>Ms 30Vbh_2003</a>Idha bhikkhu yasmiṃ samaye rūpūpapattiyā maggaṃ bhāveti vitakkavicārānaṃ vūpasamā … pe … tatiyaṃ jhānaṃ upasampajja viharati karuṇāsahagataṃ, yā tasmiṃ samaye karuṇā karuṇāyanā karuṇāyitattaṃ karuṇācetovimutti—ayaṃ vuccati “karuṇā”. Avasesā dhammā karuṇāya sampayuttā. (3:<i>6</i>)</p>
<p><a class='ref sc' id='sc69'>SC 69</a><a class='pts' id='pts279'></a><a class='ref ms' id='ms30Vbh_2004'>Ms 30Vbh_2004</a>Idha bhikkhu yasmiṃ samaye rūpūpapattiyā maggaṃ bhāveti pītiyā ca virāgā … pe … catutthaṃ jhānaṃ upasampajja viharati karuṇāsahagataṃ, yā tasmiṃ samaye karuṇā karuṇāyanā karuṇāyitattaṃ karuṇācetovimutti—ayaṃ vuccati “karuṇā”. Avasesā dhammā karuṇāya sampayuttā. (4:<i>7</i>)</p>
<p><a class='ref sc' id='sc70'>SC 70</a><a class='ref ms' id='ms30Vbh_2005'>Ms 30Vbh_2005</a><a class='ref msdiv' id='msdiv688'>Msdiv 688</a>Tattha katamā muditā? Idha bhikkhu yasmiṃ samaye rūpūpapattiyā maggaṃ bhāveti vivicceva kāmehi … pe … paṭhamaṃ jhānaṃ upasampajja viharati muditāsahagataṃ, yā tasmiṃ samaye muditā muditāyanā muditāyitattaṃ muditācetovimutti—ayaṃ vuccati “muditā”. Avasesā dhammā muditāya sampayuttā. (1:<i>1</i>)</p>
<p><a class='ref sc' id='sc71'>SC 71</a><a class='ref ms' id='ms30Vbh_2006'>Ms 30Vbh_2006</a>Tattha katamā muditā? Idha bhikkhu yasmiṃ samaye rūpūpapattiyā maggaṃ bhāveti vitakkavicārānaṃ vūpasamā … pe … dutiyaṃ jhānaṃ upasampajja viharati muditāsahagataṃ, yā tasmiṃ samaye muditā muditāyanā muditāyitattaṃ muditācetovimutti—ayaṃ vuccati “muditā”. Avasesā dhammā muditāya sampayuttā. (2:<i>2</i>)</p>
<p><a class='ref sc' id='sc72'>SC 72</a><a class='ref ms' id='ms30Vbh_2007'>Ms 30Vbh_2007</a>Tattha katamā muditā? Idha bhikkhu yasmiṃ samaye rūpūpapattiyā maggaṃ bhāveti pītiyā ca virāgā … pe … tatiyaṃ jhānaṃ upasampajja viharati muditāsahagataṃ, yā tasmiṃ samaye muditā muditāyanā muditāyitattaṃ muditācetovimutti—ayaṃ vuccati “muditā”. Avasesā dhammā muditāya sampayuttā. (3:<i>3</i>)</p>
<p><a class='ref sc' id='sc73'>SC 73</a><a class='ref ms' id='ms30Vbh_2008'>Ms 30Vbh_2008</a><a class='ref msdiv' id='msdiv689'>Msdiv 689</a>Idha bhikkhu yasmiṃ samaye rūpūpapattiyā maggaṃ bhāveti vivicceva kāmehi … pe … paṭhamaṃ jhānaṃ upasampajja viharati muditāsahagataṃ, yā tasmiṃ samaye muditā muditāyanā muditāyitattaṃ muditācetovimutti—ayaṃ vuccati “muditā”. Avasesā dhammā muditāya sampayuttā. (1:<i>4</i>)</p>
<p><a class='ref sc' id='sc74'>SC 74</a><a class='ref ms' id='ms30Vbh_2009'>Ms 30Vbh_2009</a>Idha bhikkhu yasmiṃ samaye rūpūpapattiyā maggaṃ bhāveti vivicceva kāmehi vivicca akusalehi dhammehi avitakkaṃ vicāramattaṃ vivekajaṃ pītisukhaṃ dutiyaṃ jhānaṃ upasampajja viharati muditāsahagataṃ, yā tasmiṃ samaye muditā muditāyanā muditāyitattaṃ muditācetovimutti—ayaṃ vuccati “muditā”. Avasesā dhammā muditāya sampayuttā. (2:<i>5</i>)</p>
<p><a class='ref sc' id='sc75'>SC 75</a><a class='ref ms' id='ms30Vbh_2010'>Ms 30Vbh_2010</a>Idha bhikkhu yasmiṃ samaye rūpūpapattiyā maggaṃ bhāveti vitakkavicārānaṃ vūpasamā … pe … tatiyaṃ jhānaṃ upasampajja viharati muditāsahagataṃ, yā tasmiṃ samaye muditā muditāyanā muditāyitattaṃ muditācetovimutti—ayaṃ vuccati “muditā”. Avasesā dhammā muditāya sampayuttā. (3:<i>6</i>)</p>
<p><a class='ref sc' id='sc76'>SC 76</a><a class='ref ms' id='ms30Vbh_2011'>Ms 30Vbh_2011</a>Idha bhikkhu yasmiṃ samaye rūpūpapattiyā maggaṃ bhāveti pītiyā ca virāgā … pe … catutthaṃ jhānaṃ upasampajja viharati muditāsahagataṃ, yā tasmiṃ samaye muditā muditāyanā muditāyitattaṃ muditācetovimutti—ayaṃ vuccati “muditā”. Avasesā dhammā muditāya sampayuttā. (4:<i>7</i>)</p>
<p><a class='ref sc' id='sc77'>SC 77</a><a class='ref ms' id='ms30Vbh_2012'>Ms 30Vbh_2012</a><a class='ref msdiv' id='msdiv690'>Msdiv 690</a>Tattha katamā upekkhā? Idha bhikkhu yasmiṃ samaye rūpūpapattiyā maggaṃ bhāveti sukhassa ca pahānā … pe … catutthaṃ jhānaṃ upasampajja viharati upekkhāsahagataṃ, yā tasmiṃ samaye upekkhā upekkhāyanā upekkhāyitattaṃ upekkhācetovimutti—ayaṃ vuccati “upekkhā”. Avasesā dhammā upekkhāya sampayuttā.</p>
<h3>2.2. Vipāka</h3>
<p><a class='ref sc' id='sc78'>SC 78</a><a class='ref ms' id='ms30Vbh_2013'>Ms 30Vbh_2013</a><a class='ref msdiv' id='msdiv691'>Msdiv 691</a>Catasso appamaññāyo—mettā, karuṇā, muditā, upekkhā.</p>
<p><a class='ref sc' id='sc79'>SC 79</a><a class='ref ms' id='ms30Vbh_2014'>Ms 30Vbh_2014</a><a class='ref msdiv' id='msdiv692'>Msdiv 692</a>Tattha katamā mettā? Idha bhikkhu yasmiṃ samaye rūpūpapattiyā maggaṃ bhāveti vivicceva kāmehi … pe … paṭhamaṃ jhānaṃ upasampajja viharati mettāsahagataṃ, tasmiṃ samaye phasso hoti … pe … avikkhepo hoti. Ime dhammā kusalā. Tasseva rūpāvacarassa kusalassa kammassa katattā upacitattā vipākaṃ vivicceva kāmehi … pe … paṭhamaṃ jhānaṃ upasampajja viharati mettāsahagataṃ, yā tasmiṃ samaye metti mettāyanā mettāyitattaṃ mettācetovimutti—ayaṃ vuccati “mettā”. Avasesā dhammā mettāya sampayuttā.</p>
<p><a class='ref sc' id='sc80'>SC 80</a><a class='pts' id='pts280'></a><a class='ref ms' id='ms30Vbh_2015'>Ms 30Vbh_2015</a>Tattha katamā mettā? Idha bhikkhu yasmiṃ samaye rūpūpapattiyā maggaṃ bhāveti vitakkavicārānaṃ vūpasamā … pe … dutiyaṃ jhānaṃ upasampajja viharati mettāsahagataṃ, tasmiṃ samaye phasso hoti … pe … avikkhepo hoti. Ime dhammā kusalā. Tasseva rūpāvacarassa kusalassa kammassa katattā upacitattā vipākaṃ vitakkavicārānaṃ vūpasamā … pe … dutiyaṃ jhānaṃ … pe … tatiyaṃ jhānaṃ … pe … paṭhamaṃ jhānaṃ … pe … dutiyaṃ jhānaṃ … pe … tatiyaṃ jhānaṃ … pe … catutthaṃ jhānaṃ upasampajja viharati mettāsahagataṃ, yā tasmiṃ samaye metti mettāyanā mettāyitattaṃ mettācetovimutti—ayaṃ vuccati “mettā”. Avasesā dhammā mettāya sampayuttā.</p>
<p><a class='ref sc' id='sc81'>SC 81</a><a class='ref ms' id='ms30Vbh_2016'>Ms 30Vbh_2016</a><a class='ref msdiv' id='msdiv693'>Msdiv 693</a>Tattha katamā karuṇā? Idha bhikkhu yasmiṃ samaye rūpūpapattiyā maggaṃ bhāveti vivicceva kāmehi … pe … paṭhamaṃ jhānaṃ upasampajja viharati karuṇāsahagataṃ, tasmiṃ samaye phasso hoti … pe … avikkhepo hoti. Ime dhammā kusalā. Tasseva rūpāvacarassa kusalassa kammassa katattā upacitattā vipākaṃ vivicceva kāmehi … pe … paṭhamaṃ jhānaṃ upasampajja viharati karuṇāsahagataṃ, yā tasmiṃ samaye karuṇā karuṇāyanā karuṇāyitattaṃ karuṇācetovimutti—ayaṃ vuccati “karuṇā”. Avasesā dhammā karuṇāya sampayuttā.</p>
<p><a class='ref sc' id='sc82'>SC 82</a><a class='ref ms' id='ms30Vbh_2017'>Ms 30Vbh_2017</a>Tattha katamā karuṇā? Idha bhikkhu yasmiṃ samaye rūpūpapattiyā maggaṃ bhāveti vitakkavicārānaṃ vūpasamā … pe … dutiyaṃ jhānaṃ upasampajja viharati karuṇāsahagataṃ, tasmiṃ samaye phasso hoti … pe … avikkhepo hoti. Ime dhammā kusalā. Tasseva rūpāvacarassa kusalassa kammassa katattā upacitattā vipākaṃ vitakkavicārānaṃ vūpasamā … pe … dutiyaṃ jhānaṃ … pe … tatiyaṃ jhānaṃ … pe … paṭhamaṃ jhānaṃ … pe … dutiyaṃ jhānaṃ … pe … tatiyaṃ jhānaṃ … pe … catutthaṃ jhānaṃ upasampajja viharati karuṇāsahagataṃ, yā tasmiṃ samaye karuṇā karuṇāyanā karuṇāyitattaṃ karuṇācetovimutti—ayaṃ vuccati “karuṇā”. Avasesā dhammā karuṇāya sampayuttā.</p>
<p><a class='ref sc' id='sc83'>SC 83</a><a class='pts' id='pts281'></a><a class='ref ms' id='ms30Vbh_2018'>Ms 30Vbh_2018</a><a class='ref msdiv' id='msdiv694'>Msdiv 694</a>Tattha katamā muditā? Idha bhikkhu yasmiṃ samaye rūpūpapattiyā maggaṃ bhāveti vivicceva kāmehi … pe … paṭhamaṃ jhānaṃ upasampajja viharati muditāsahagataṃ, tasmiṃ samaye phasso hoti … pe … avikkhepo hoti. Ime dhammā kusalā. Tasseva rūpāvacarassa kusalassa kammassa katattā upacitattā vipākaṃ vivicceva kāmehi … pe … paṭhamaṃ jhānaṃ upasampajja viharati muditāsahagataṃ, yā tasmiṃ samaye muditā muditāyanā muditāyitattaṃ muditācetovimutti—ayaṃ vuccati “muditā”. Avasesā dhammā muditāya sampayuttā.</p>
<p><a class='ref sc' id='sc84'>SC 84</a><a class='ref ms' id='ms30Vbh_2019'>Ms 30Vbh_2019</a>Tattha katamā muditā? Idha bhikkhu yasmiṃ samaye rūpūpapattiyā maggaṃ bhāveti vitakkavicārānaṃ vūpasamā … pe … dutiyaṃ jhānaṃ upasampajja viharati muditāsahagataṃ, tasmiṃ samaye phasso hoti … pe … avikkhepo hoti. Ime dhammā kusalā. Tasseva rūpāvacarassa kusalassa kammassa katattā upacitattā vipākaṃ vitakkavicārānaṃ vūpasamā … pe … dutiyaṃ jhānaṃ … pe … tatiyaṃ jhānaṃ … pe … paṭhamaṃ jhānaṃ … pe … dutiyaṃ jhānaṃ … pe … tatiyaṃ jhānaṃ … pe … catutthaṃ jhānaṃ upasampajja viharati muditāsahagataṃ, yā tasmiṃ samaye muditā muditāyanā muditāyitattaṃ muditācetovimutti—ayaṃ vuccati “muditā”. Avasesā dhammā muditāya sampayuttā.</p>
<p><a class='ref sc' id='sc85'>SC 85</a><a class='ref ms' id='ms30Vbh_2020'>Ms 30Vbh_2020</a><a class='ref msdiv' id='msdiv695'>Msdiv 695</a>Tattha katamā upekkhā? Idha bhikkhu yasmiṃ samaye rūpūpapattiyā maggaṃ bhāveti sukhassa ca pahānā … pe … catutthaṃ jhānaṃ upasampajja viharati upekkhāsahagataṃ, tasmiṃ samaye phasso hoti … pe … avikkhepo hoti. Ime dhammā kusalā. Tasseva rūpāvacarassa kusalassa kammassa katattā upacitattā vipākaṃ sukhassa ca pahānā dukkhassa ca pahānā … pe … catutthaṃ jhānaṃ upasampajja viharati upekkhāsahagataṃ, yā tasmiṃ samaye upekkhā upekkhāyanā upekkhāyitattaṃ upekkhācetovimutti—ayaṃ vuccati “upekkhā”. Avasesā dhammā upekkhāya sampayuttā.</p>
<h3>2.3. Kiriyā</h3>
<p><a class='ref sc' id='sc86'>SC 86</a><a class='ref ms' id='ms30Vbh_2021'>Ms 30Vbh_2021</a><a class='ref msdiv' id='msdiv696'>Msdiv 696</a>Catasso appamaññāyo—mettā, karuṇā, muditā, upekkhā.</p>
<p><a class='ref sc' id='sc87'>SC 87</a><a class='pts' id='pts282'></a><a class='ref ms' id='ms30Vbh_2022'>Ms 30Vbh_2022</a><a class='ref msdiv' id='msdiv697'>Msdiv 697</a>Tattha katamā mettā? Idha bhikkhu yasmiṃ samaye rūpāvacaraṃ jhānaṃ bhāveti kiriyaṃ neva kusalaṃ nākusalaṃ na ca kammavipākaṃ diṭṭhadhammasukhavihāraṃ vivicceva kāmehi … pe … paṭhamaṃ jhānaṃ upasampajja viharati mettāsahagataṃ, yā tasmiṃ samaye metti mettāyanā mettāyitattaṃ mettācetovimutti—ayaṃ vuccati “mettā”. Avasesā dhammā mettāya sampayuttā.</p>
<p><a class='ref sc' id='sc88'>SC 88</a><a class='ref ms' id='ms30Vbh_2023'>Ms 30Vbh_2023</a>Tattha katamā mettā? Idha bhikkhu yasmiṃ samaye rūpāvacaraṃ jhānaṃ bhāveti kiriyaṃ neva kusalaṃ nākusalaṃ na ca kammavipākaṃ diṭṭhadhammasukhavihāraṃ vitakkavicārānaṃ vūpasamā … pe … dutiyaṃ jhānaṃ … pe … tatiyaṃ jhānaṃ … pe … paṭhamaṃ jhānaṃ … pe … dutiyaṃ jhānaṃ … pe … tatiyaṃ jhānaṃ … pe … catutthaṃ jhānaṃ upasampajja viharati mettāsahagataṃ, yā tasmiṃ samaye metti mettāyanā mettāyitattaṃ mettācetovimutti—ayaṃ vuccati “mettā”. Avasesā dhammā mettāya sampayuttā.</p>
<p><a class='ref sc' id='sc89'>SC 89</a><a class='ref ms' id='ms30Vbh_2024'>Ms 30Vbh_2024</a><a class='ref msdiv' id='msdiv698'>Msdiv 698</a>Tattha katamā karuṇā … pe … tattha katamā muditā … pe … tattha katamā upekkhā? Idha bhikkhu yasmiṃ samaye rūpāvacaraṃ jhānaṃ bhāveti kiriyaṃ neva kusalaṃ nākusalaṃ na ca kammavipākaṃ diṭṭhadhammasukhavihāraṃ sukhassa ca pahānā dukkhassa ca pahānā … pe … catutthaṃ jhānaṃ upasampajja viharati upekkhāsahagataṃ, yā tasmiṃ samaye upekkhā upekkhāyanā upekkhāyitattaṃ upekkhācetovimutti—ayaṃ vuccati “upekkhā”. Avasesā dhammā upekkhāya sampayuttā.</p>
<p class='endsutta'><a class='ref sc' id='sc90'>SC 90</a><a class='ref ms' id='ms30Vbh_2025'>Ms 30Vbh_2025</a>Abhidhammabhājanīyaṃ.</p>
<h2>3. Pañhāpucchaka</h2>
<p><a class='ref sc' id='sc91'>SC 91</a><a class='ref ms' id='ms30Vbh_2026'>Ms 30Vbh_2026</a><a class='ref msdiv' id='msdiv699'>Msdiv 699</a>Catasso appamaññāyo—</p>
<p><a class='ref sc' id='sc92'>SC 92</a><a class='ref ms' id='ms30Vbh_2027'>Ms 30Vbh_2027</a>Idha bhikkhu mettāsahagatena cetasā ekaṃ disaṃ pharitvā viharati tathā dutiyaṃ tathā tatiyaṃ tathā catutthaṃ, iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyāpajjena pharitvā viharati.</p>
<p><a class='ref sc' id='sc93'>SC 93</a><a class='ref ms' id='ms30Vbh_2028'>Ms 30Vbh_2028</a>Karuṇāsahagatena cetasā ekaṃ disaṃ pharitvā viharati tathā dutiyaṃ tathā tatiyaṃ tathā catutthaṃ, iti uddhamadho tiriyaṃ sabbadhi sabbattatāya sabbāvantaṃ lokaṃ karuṇāsahagatena cetasā vipulena mahaggatena appamāṇena averena abyāpajjena pharitvā viharati.</p>
<p><a class='ref sc' id='sc94'>SC 94</a><a class='ref ms' id='ms30Vbh_2029'>Ms 30Vbh_2029</a>Muditāsahagatena cetasā ekaṃ disaṃ pharitvā viharati tathā dutiyaṃ tathā tatiyaṃ tathā catutthaṃ, iti uddhamadho tiriyaṃ sabbadhi sabbattatāya sabbāvantaṃ lokaṃ muditāsahagatena cetasā vipulena mahaggatena appamāṇena averena abyāpajjena pharitvā viharati.</p>
<p><a class='ref sc' id='sc95'>SC 95</a><a class='ref ms' id='ms30Vbh_2030'>Ms 30Vbh_2030</a>Upekkhāsahagatena cetasā ekaṃ disaṃ pharitvā viharati tathā dutiyaṃ tathā tatiyaṃ tathā catutthaṃ, iti uddhamadho tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā vipulena mahaggatena appamāṇena averena abyāpajjena pharitvā viharati.</p>
<p><a class='ref sc' id='sc96'>SC 96</a><a class='ref ms' id='ms30Vbh_2031'>Ms 30Vbh_2031</a><a class='ref msdiv' id='msdiv700'>Msdiv 700</a>Catunnaṃ appamaññānaṃ kati kusalā, kati akusalā, kati abyākatā … pe … kati saraṇā, kati araṇā?</p>
<h3>3.1. Tika</h3>
<p><a class='ref sc' id='sc97'>SC 97</a><a class='pts' id='pts283'></a><a class='ref ms' id='ms30Vbh_2032'>Ms 30Vbh_2032</a><a class='ref msdiv' id='msdiv701'>Msdiv 701</a>Siyā kusalā, siyā abyākatā. (1)</p>
<p><a class='ref sc' id='sc98'>SC 98</a><a class='ref ms' id='ms30Vbh_2033'>Ms 30Vbh_2033</a>Tisso appamaññāyo sukhāya vedanāya sampayuttā, upekkhā adukkhamasukhāya vedanāya sampayuttā. (2)</p>
<p><a class='ref sc' id='sc99'>SC 99</a><a class='ref ms' id='ms30Vbh_2034'>Ms 30Vbh_2034</a>Siyā vipākā, siyā vipākadhammadhammā, siyā nevavipākanavipākadhammadhammā. (3)</p>
<p><a class='ref sc' id='sc100'>SC 100</a><a class='ref ms' id='ms30Vbh_2035'>Ms 30Vbh_2035</a>Siyā upādinnupādāniyā, siyā anupādinnupādāniyā. (4)</p>
<p><a class='ref sc' id='sc101'>SC 101</a><a class='ref ms' id='ms30Vbh_2036'>Ms 30Vbh_2036</a>Asaṃkiliṭṭhasaṃkilesikā. (5)</p>
<p><a class='ref sc' id='sc102'>SC 102</a><a class='ref ms' id='ms30Vbh_2037'>Ms 30Vbh_2037</a>Tisso appamaññāyo siyā savitakkasavicārā, siyā avitakkavicāramattā, siyā avitakkaavicārā; upekkhā avitakkaavicārā. (6)</p>
<p><a class='ref sc' id='sc103'>SC 103</a><a class='ref ms' id='ms30Vbh_2038'>Ms 30Vbh_2038</a>Tisso appamaññāyo siyā pītisahagatā, siyā sukhasahagatā, na upekkhāsahagatā, siyā na vattabbā pītisahagatāti; upekkhā upekkhāsahagatā. (7)</p>
<p><a class='ref sc' id='sc104'>SC 104</a><a class='ref ms' id='ms30Vbh_2039'>Ms 30Vbh_2039</a>Neva dassanena na bhāvanāya pahātabbā. (8)</p>
<p><a class='ref sc' id='sc105'>SC 105</a><a class='ref ms' id='ms30Vbh_2040'>Ms 30Vbh_2040</a>Neva dassanena na bhāvanāya pahātabbahetukā. (9)</p>
<p><a class='ref sc' id='sc106'>SC 106</a><a class='ref ms' id='ms30Vbh_2041'>Ms 30Vbh_2041</a>Siyā ācayagāmino, siyā nevācayagāmināpacayagāmino. (10)</p>
<p><a class='ref sc' id='sc107'>SC 107</a><a class='ref ms' id='ms30Vbh_2042'>Ms 30Vbh_2042</a>Nevasekkhanāsekkhā. (11)</p>
<p><a class='ref sc' id='sc108'>SC 108</a><a class='ref ms' id='ms30Vbh_2043'>Ms 30Vbh_2043</a>Mahaggatā. (12)</p>
<p><a class='ref sc' id='sc109'>SC 109</a><a class='ref ms' id='ms30Vbh_2044'>Ms 30Vbh_2044</a>Na vattabbā “parittārammaṇā”tipi, “mahaggatārammaṇā”tipi, “appamāṇārammaṇā”tipi. (13)</p>
<p><a class='ref sc' id='sc110'>SC 110</a><a class='ref ms' id='ms30Vbh_2045'>Ms 30Vbh_2045</a>Majjhimā. (14)</p>
<p><a class='ref sc' id='sc111'>SC 111</a><a class='ref ms' id='ms30Vbh_2046'>Ms 30Vbh_2046</a>Aniyatā. (15)</p>
<p><a class='ref sc' id='sc112'>SC 112</a><a class='ref ms' id='ms30Vbh_2047'>Ms 30Vbh_2047</a>Na vattabbā “maggārammaṇā”tipi, “maggahetukā”tipi, “maggādhipatino”tipi. (16)</p>
<p><a class='ref sc' id='sc113'>SC 113</a><a class='ref ms' id='ms30Vbh_2048'>Ms 30Vbh_2048</a>Siyā uppannā, siyā anuppannā, siyā uppādino. (17)</p>
<p><a class='ref sc' id='sc114'>SC 114</a><a class='ref ms' id='ms30Vbh_2049'>Ms 30Vbh_2049</a>Siyā atītā, siyā anāgatā, siyā paccuppannā. (18)</p>
<p><a class='ref sc' id='sc115'>SC 115</a><a class='ref ms' id='ms30Vbh_2050'>Ms 30Vbh_2050</a>Na vattabbā “atītārammaṇā”tipi, “anāgatārammaṇā”tipi, “paccuppannārammaṇā”tipi. (19)</p>
<p><a class='ref sc' id='sc116'>SC 116</a><a class='ref ms' id='ms30Vbh_2051'>Ms 30Vbh_2051</a>Siyā ajjhattā, siyā bahiddhā, siyā ajjhattabahiddhā. (20)</p>
<p><a class='ref sc' id='sc117'>SC 117</a><a class='ref ms' id='ms30Vbh_2052'>Ms 30Vbh_2052</a>Bahiddhārammaṇā. (21)</p>
<p><a class='ref sc' id='sc118'>SC 118</a><a class='ref ms' id='ms30Vbh_2053'>Ms 30Vbh_2053</a>Anidassanaappaṭighā. (22)</p>
<h3>3.2. 3.2 Duka</h3>
<h4>3.2.1. Hetugocchaka</h4>
<p><a class='ref sc' id='sc119'>SC 119</a><a class='ref ms' id='ms30Vbh_2054'>Ms 30Vbh_2054</a><a class='ref msdiv' id='msdiv702'>Msdiv 702</a>Mettā hetu, tisso appamaññāyo na hetū, sahetukā, hetusampayuttā. Mettā hetu ceva sahetukā ca; tisso appamaññāyo na vattabbā “hetū ceva sahetukā cā”ti, sahetukā ceva na ca hetū. Mettā hetu ceva hetusampayuttā ca; tisso appamaññāyo na vattabbā “hetū ceva hetusampayuttā cā”ti, hetusampayuttā ceva na ca hetū. Tisso appamaññāyo na hetū sahetukā; mettā na vattabbā “na hetu sahetukā”tipi, “na hetu ahetukā”tipi.</p>
<h4>3.2.2. Cūḷantaraduka</h4>
<p><a class='ref sc' id='sc120'>SC 120</a><a class='ref ms' id='ms30Vbh_2055'>Ms 30Vbh_2055</a>Sappaccayā, saṅkhatā, anidassanā, appaṭighā, arūpā, lokiyā, kenaci viññeyyā, kenaci na viññeyyā.</p>
<h4>3.2.3. Āsavagocchaka</h4>
<p><a class='ref sc' id='sc121'>SC 121</a><a class='pts' id='pts284'></a><a class='ref ms' id='ms30Vbh_2056'>Ms 30Vbh_2056</a>No āsavā, sāsavā, āsavavippayuttā, na vattabbā “āsavā ceva sāsavā cā”ti, sāsavā ceva no ca āsavā, na vattabbā āsavā ceva “āsavasampayuttā cā”tipi, “āsavasampayuttā ceva no ca āsavā”tipi. Āsavavippayuttā sāsavā.</p>
<h2>13.3.2.4-- Saṃyojanagocchakādi</h2>
<p><a class='ref sc' id='sc122'>SC 122</a><a class='ref ms' id='ms30Vbh_2057'>Ms 30Vbh_2057</a>No saṃyojanā … pe … no ganthā … pe … no oghā … pe … no yogā … pe … no nīvaraṇā … pe … no parāmāsā … pe ….</p>
<h4>3.2.10. Mahantaraduka</h4>
<p><a class='ref sc' id='sc123'>SC 123</a><a class='ref ms' id='ms30Vbh_2058'>Ms 30Vbh_2058</a>Sārammaṇā, no cittā, cetasikā, cittasampayuttā, cittasaṃsaṭṭhā, cittasamuṭṭhānā, cittasahabhuno, cittānuparivattino, cittasaṃsaṭṭhasamuṭṭhānā, cittasaṃsaṭṭhasamuṭṭhānasahabhuno, cittasaṃsaṭṭhasamuṭṭhānānuparivattino, bāhirā, no upādā, siyā upādinnā, siyā anupādinnā.</p>
<h2>13.3.2.11-- Upādānagocchakādi</h2>
<p><a class='ref sc' id='sc124'>SC 124</a><a class='ref ms' id='ms30Vbh_2059'>Ms 30Vbh_2059</a>No upādānā … pe … no kilesā … pe … na dassanena pahātabbā, na bhāvanāya pahātabbā, na dassanena pahātabbahetukā, na bhāvanāya pahātabbahetukā. Tisso appamaññāyo siyā savitakkā, siyā avitakkā; upekkhā avitakkā. Tisso appamaññāyo siyā savicārā, siyā avicārā; upekkhā avicārā. Tisso appamaññāyo siyā sappītikā, siyā appītikā; upekkhā appītikā. Tisso appamaññāyo siyā pītisahagatā, siyā na pītisahagatā; upekkhā na pītisahagatā. Tisso appamaññāyo sukhasahagatā, upekkhā na sukhasahagatā. Upekkhā upekkhāsahagatā, tisso appamaññāyo na upekkhāsahagatā, na kāmāvacarā, rūpāvacarā, na arūpāvacarā, pariyāpannā, aniyyānikā, aniyatā, sauttarā, araṇāti.</p>
<p class='endsutta'><a class='ref sc' id='sc125'>SC 125</a><a class='ref ms' id='ms30Vbh_2060'>Ms 30Vbh_2060</a>Pañhāpucchakaṃ.</p>
<p class='endsection'><a class='ref sc' id='sc126'>SC 126</a><a class='ref ms' id='ms30Vbh_2061'>Ms 30Vbh_2061</a>Appamaññāvibhaṅgo niṭṭhito.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
