<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vb9' lang='pli'>
<header>
<ul>
<li class='division'>Vibhaṅga</li>
</ul>
<h1>Iddhipādavibhaṅga</h1>
</header>
<h2>1. Suttantabhājanīya</h2>
<p><a class='ref sc' id='sc1' href='#sc1'>SC 1</a><a class='pts' id='pts216' href='#pts216'></a><a class='ref ms' id='ms30Vbh_1460' href='#ms30Vbh_1460'>Ms 30Vbh_1460</a><a class='ref msdiv' id='msdiv431' href='#msdiv431'>Msdiv 431</a>Cattāro iddhipādā—idha bhikkhu chandasamādhipadhānasaṅkhārasamannāgataṃ iddhipādaṃ bhāveti, vīriyasamādhipadhānasaṅkhārasamannāgataṃ iddhipādaṃ bhāveti, cittasamādhipadhānasaṅkhārasamannāgataṃ iddhipādaṃ bhāveti, vīmaṃsāsamādhipadhānasaṅkhārasamannāgataṃ iddhipādaṃ bhāveti.</p>
<h3>1.1. Chandiddhipāda</h3>
<p><a class='ref sc' id='sc2' href='#sc2'>SC 2</a><a class='ref ms' id='ms30Vbh_1461' href='#ms30Vbh_1461'>Ms 30Vbh_1461</a><a class='ref msdiv' id='msdiv432' href='#msdiv432'>Msdiv 432</a>Kathañca bhikkhu chandasamādhipadhānasaṅkhārasamannāgataṃ iddhipādaṃ bhāveti? Chandañce bhikkhu adhipatiṃ karitvā labhati samādhiṃ, labhati <span class='var' id='note64' title='cittassa ekaggataṃ (bj, s1-3, pts1)'>cittassekaggataṃ</span>—ayaṃ vuccati “chandasamādhi”. So anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati, uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati vīriyaṃ ārabhati cittaṃ paggaṇhāti padahati, anuppannānaṃ kusalānaṃ dhammānaṃ uppādāya chandaṃ janeti vāyamati vīriyaṃ ārabhati cittaṃ paggaṇhāti padahati, uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. Ime vuccanti “padhānasaṅkhārā”. Iti ayañca chandasamādhi, ime ca padhānasaṅkhārā. Tadekajjhaṃ abhisaññūhitvā abhisaṅkhipitvā chandasamādhipadhānasaṅkhārotveva <span class='var' id='note65' title='saṅkhaṃ (bj)' href='#note64' title='cittassa ekaggataṃ (bj, s1-3, pts1)'>cittassekaggataṃ</span>—ayaṃ vuccati “chandasamādhi”. So anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati, uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati vīriyaṃ ārabhati cittaṃ paggaṇhāti padahati, anuppannānaṃ kusalānaṃ dhammānaṃ uppādāya chandaṃ janeti vāyamati vīriyaṃ ārabhati cittaṃ paggaṇhāti padahati, uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. Ime vuccanti “padhānasaṅkhārā”. Iti ayañca chandasamādhi, ime ca padhānasaṅkhārā. Tadekajjhaṃ abhisaññūhitvā abhisaṅkhipitvā chandasamādhipadhānasaṅkhārotveva <span class='var' id='note65' title='saṅkhaṃ (bj)'>saṅkhyaṃ</span> gacchati.</p>
<p><a class='ref sc' id='sc3' href='#sc3'>SC 3</a><a class='ref ms' id='ms30Vbh_1462' href='#ms30Vbh_1462'>Ms 30Vbh_1462</a><a class='ref msdiv' id='msdiv433' href='#msdiv433'>Msdiv 433</a>Tattha katamo chando? Yo chando chandikatā kattukamyatā kusalo dhammacchando— ayaṃ vuccati “chando”.</p>
<p><a class='ref sc' id='sc4' href='#sc4'>SC 4</a><a class='pts' id='pts217' href='#pts217'></a><a class='ref ms' id='ms30Vbh_1463' href='#ms30Vbh_1463'>Ms 30Vbh_1463</a>Tattha katamo samādhi? Yā cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi—ayaṃ vuccati “samādhi”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms30Vbh_1464' href='#ms30Vbh_1464'>Ms 30Vbh_1464</a>Tattha katamo padhānasaṅkhāro? Yo cetasiko vīriyārambho nikkamo parakkamo uyyāmo vāyāmo ussāho ussoḷhī thāmo ṭhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalaṃ sammāvāyāmo—ayaṃ vuccati “padhānasaṅkhāro”. Iti iminā ca chandena, iminā ca samādhinā, iminā ca padhānasaṅkhārena upeto hoti samupeto upāgato samupāgato upapanno sampanno samannāgato. Tena vuccati “chandasamādhipadhānasaṅkhārasamannāgato”ti.</p>
<p><a class='ref sc' id='sc6' href='#sc6'>SC 6</a><a class='ref ms' id='ms30Vbh_1465' href='#ms30Vbh_1465'>Ms 30Vbh_1465</a><a class='ref msdiv' id='msdiv434' href='#msdiv434'>Msdiv 434</a>“Iddhī”ti. Yā tesaṃ dhammānaṃ iddhi samiddhi ijjhanā samijjhanā lābho paṭilābho patti sampatti phusanā sacchikiriyā upasampadā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms30Vbh_1466' href='#ms30Vbh_1466'>Ms 30Vbh_1466</a>“Iddhipādo”ti. Tathābhūtassa vedanākkhandho, saññākkhandho, saṅkhārakkhandho, viññāṇakkhandho.</p>
<p><a class='ref sc' id='sc8' href='#sc8'>SC 8</a><a class='ref ms' id='ms30Vbh_1467' href='#ms30Vbh_1467'>Ms 30Vbh_1467</a>“Iddhipādaṃ bhāvetī”ti. Te dhamme āsevati bhāveti bahulīkaroti. Tena vuccati “iddhipādaṃ bhāvetī”ti.</p>
<h3>1.2. Vīriyiddhipāda</h3>
<p><a class='ref sc' id='sc9' href='#sc9'>SC 9</a><a class='ref ms' id='ms30Vbh_1468' href='#ms30Vbh_1468'>Ms 30Vbh_1468</a><a class='ref msdiv' id='msdiv435' href='#msdiv435'>Msdiv 435</a>Kathañca bhikkhu vīriyasamādhipadhānasaṅkhārasamannāgataṃ iddhipādaṃ bhāveti? Vīriyañce bhikkhu adhipatiṃ karitvā labhati samādhiṃ labhati cittassekaggataṃ— ayaṃ vuccati “vīriyasamādhi”. So anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati, uppannānaṃ pāpakānaṃ akusalānaṃ dhammānaṃ pahānāya … pe … anuppannānaṃ kusalānaṃ dhammānaṃ uppādāya … pe … uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. Ime vuccanti “padhānasaṅkhārā”. Iti ayañca vīriyasamādhi, ime ca padhānasaṅkhārā; tadekajjhaṃ abhisaññūhitvā abhisaṅkhipitvā vīriyasamādhipadhānasaṅkhārotveva saṅkhyaṃ gacchati.</p>
<p><a class='ref sc' id='sc10' href='#sc10'>SC 10</a><a class='ref ms' id='ms30Vbh_1469' href='#ms30Vbh_1469'>Ms 30Vbh_1469</a><a class='ref msdiv' id='msdiv436' href='#msdiv436'>Msdiv 436</a>Tattha katamaṃ vīriyaṃ? Yo cetasiko vīriyārambho … pe … sammāvāyāmo—idaṃ vuccati “vīriyaṃ”.</p>
<p><a class='ref sc' id='sc11' href='#sc11'>SC 11</a><a class='pts' id='pts218' href='#pts218'></a><a class='ref ms' id='ms30Vbh_1470' href='#ms30Vbh_1470'>Ms 30Vbh_1470</a>Tattha katamo samādhi? Yā cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi—ayaṃ vuccati “samādhi”.</p>
<p><a class='ref sc' id='sc12' href='#sc12'>SC 12</a><a class='ref ms' id='ms30Vbh_1471' href='#ms30Vbh_1471'>Ms 30Vbh_1471</a>Tattha katamo padhānasaṅkhāro? Yo cetasiko vīriyārambho … pe … sammāvāyāmo—ayaṃ vuccati “padhānasaṅkhāro”. Iti iminā ca vīriyena, iminā ca samādhinā, iminā ca padhānasaṅkhārena upeto hoti … pe … samannāgato. Tena vuccati “vīriyasamādhipadhānasaṅkhārasamannāgato”ti.</p>
<p><a class='ref sc' id='sc13' href='#sc13'>SC 13</a><a class='ref ms' id='ms30Vbh_1472' href='#ms30Vbh_1472'>Ms 30Vbh_1472</a><a class='ref msdiv' id='msdiv437' href='#msdiv437'>Msdiv 437</a>“Iddhī”ti. Yā tesaṃ dhammānaṃ iddhi samiddhi ijjhanā samijjhanā lābho paṭilābho patti sampatti phusanā sacchikiriyā upasampadā.</p>
<p><a class='ref sc' id='sc14' href='#sc14'>SC 14</a><a class='ref ms' id='ms30Vbh_1473' href='#ms30Vbh_1473'>Ms 30Vbh_1473</a>“Iddhipādo”ti. Tathābhūtassa vedanākkhandho … pe … viññāṇakkhandho.</p>
<p><a class='ref sc' id='sc15' href='#sc15'>SC 15</a><a class='ref ms' id='ms30Vbh_1474' href='#ms30Vbh_1474'>Ms 30Vbh_1474</a>“Iddhipādaṃ bhāvetī”ti. Te dhamme āsevati bhāveti bahulīkaroti. Tena vuccati “iddhipādaṃ bhāvetī”ti.</p>
<h3>1.3. Cittiddhipāda</h3>
<p><a class='ref sc' id='sc16' href='#sc16'>SC 16</a><a class='ref ms' id='ms30Vbh_1475' href='#ms30Vbh_1475'>Ms 30Vbh_1475</a><a class='ref msdiv' id='msdiv438' href='#msdiv438'>Msdiv 438</a>Kathañca bhikkhu cittasamādhipadhānasaṅkhārasamannāgataṃ iddhipādaṃ bhāveti? Cittañce bhikkhu adhipatiṃ karitvā labhati samādhiṃ labhati cittassekaggataṃ— ayaṃ vuccati “cittasamādhi”. So anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati, uppannānaṃ pāpakānaṃ akusalānaṃ dhammānaṃ pahānāya … pe … anuppannānaṃ kusalānaṃ dhammānaṃ uppādāya … pe … uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. Ime vuccanti “padhānasaṅkhārā”. Iti ayañca cittasamādhi, ime ca padhānasaṅkhārā; tadekajjhaṃ abhisaññūhitvā abhisaṅkhipitvā cittasamādhipadhānasaṅkhārotveva saṅkhyaṃ gacchati.</p>
<p><a class='ref sc' id='sc17' href='#sc17'>SC 17</a><a class='ref ms' id='ms30Vbh_1476' href='#ms30Vbh_1476'>Ms 30Vbh_1476</a><a class='ref msdiv' id='msdiv439' href='#msdiv439'>Msdiv 439</a>Tattha katamaṃ cittaṃ? Yaṃ cittaṃ mano mānasaṃ … pe … tajjāmanoviññāṇadhātu— idaṃ vuccati “cittaṃ”.</p>
<p><a class='ref sc' id='sc18' href='#sc18'>SC 18</a><a class='ref ms' id='ms30Vbh_1477' href='#ms30Vbh_1477'>Ms 30Vbh_1477</a>Tattha katamo samādhi? Yā cittassa ṭhiti saṇṭhiti … pe … sammāsamādhi—ayaṃ vuccati “samādhi”.</p>
<p><a class='ref sc' id='sc19' href='#sc19'>SC 19</a><a class='pts' id='pts219' href='#pts219'></a><a class='ref ms' id='ms30Vbh_1478' href='#ms30Vbh_1478'>Ms 30Vbh_1478</a>Tattha katamo padhānasaṅkhāro? Yo cetasiko vīriyārambho … pe … sammāvāyāmo—ayaṃ vuccati “padhānasaṅkhāro”. Iti iminā ca cittena, iminā ca samādhinā, iminā ca padhānasaṅkhārena upeto hoti … pe … samannāgato. Tena vuccati “cittasamādhipadhānasaṅkhārasamannāgato”ti.</p>
<p><a class='ref sc' id='sc20' href='#sc20'>SC 20</a><a class='ref ms' id='ms30Vbh_1479' href='#ms30Vbh_1479'>Ms 30Vbh_1479</a><a class='ref msdiv' id='msdiv440' href='#msdiv440'>Msdiv 440</a>“Iddhī”ti. Yā tesaṃ dhammānaṃ iddhi samiddhi ijjhanā samijjhanā lābho paṭilābho patti sampatti phusanā sacchikiriyā upasampadā.</p>
<p><a class='ref sc' id='sc21' href='#sc21'>SC 21</a><a class='ref ms' id='ms30Vbh_1480' href='#ms30Vbh_1480'>Ms 30Vbh_1480</a>“Iddhipādo”ti. Tathābhūtassa vedanākkhandho … pe … viññāṇakkhandho.</p>
<p><a class='ref sc' id='sc22' href='#sc22'>SC 22</a><a class='ref ms' id='ms30Vbh_1481' href='#ms30Vbh_1481'>Ms 30Vbh_1481</a>“Iddhipādaṃ bhāvetī”ti. Te dhamme āsevati bhāveti bahulīkaroti. Tena vuccati “iddhipādaṃ bhāvetī”ti.</p>
<h3>1.4. Vīmaṃsiddhipāda</h3>
<p><a class='ref sc' id='sc23' href='#sc23'>SC 23</a><a class='ref ms' id='ms30Vbh_1482' href='#ms30Vbh_1482'>Ms 30Vbh_1482</a><a class='ref msdiv' id='msdiv441' href='#msdiv441'>Msdiv 441</a>Kathañca bhikkhu vīmaṃsāsamādhipadhānasaṅkhārasamannāgataṃ iddhipādaṃ bhāveti? Vīmaṃsañce bhikkhu adhipatiṃ karitvā labhati samādhiṃ labhati cittassekaggataṃ—ayaṃ vuccati “vīmaṃsāsamādhi”. So anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati, uppannānaṃ pāpakānaṃ akusalānaṃ dhammānaṃ pahānāya … pe … anuppannānaṃ kusalānaṃ dhammānaṃ uppādāya … pe … uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. Ime vuccanti “padhānasaṅkhārā”. Iti ayañca vīmaṃsāsamādhi, ime ca padhānasaṅkhārā; tadekajjhaṃ abhisaññūhitvā abhisaṅkhipitvā vīmaṃsāsamādhipadhānasaṅkhārotveva saṅkhyaṃ gacchati.</p>
<p><a class='ref sc' id='sc24' href='#sc24'>SC 24</a><a class='ref ms' id='ms30Vbh_1483' href='#ms30Vbh_1483'>Ms 30Vbh_1483</a><a class='ref msdiv' id='msdiv442' href='#msdiv442'>Msdiv 442</a>Tattha katamā vīmaṃsā? Yā paññā pajānanā … pe … amoho dhammavicayo sammādiṭṭhi— ayaṃ vuccati “vīmaṃsā”.</p>
<p><a class='ref sc' id='sc25' href='#sc25'>SC 25</a><a class='ref ms' id='ms30Vbh_1484' href='#ms30Vbh_1484'>Ms 30Vbh_1484</a>Tattha katamo samādhi? Yā cittassa ṭhiti saṇṭhiti … pe … sammāsamādhi—ayaṃ vuccati “samādhi”.</p>
<p><a class='ref sc' id='sc26' href='#sc26'>SC 26</a><a class='ref ms' id='ms30Vbh_1485' href='#ms30Vbh_1485'>Ms 30Vbh_1485</a>Tattha katamo padhānasaṅkhāro? Yo cetasiko vīriyārambho … pe … sammāvāyāmo—ayaṃ vuccati “padhānasaṅkhāro”. Iti imāya ca vīmaṃsāya, iminā ca samādhinā, iminā ca padhānasaṅkhārena upeto hoti … pe … samannāgato. Tena vuccati “vīmaṃsāsamādhipadhānasaṅkhārasamannāgato”ti.</p>
<p><a class='ref sc' id='sc27' href='#sc27'>SC 27</a><a class='ref ms' id='ms30Vbh_1486' href='#ms30Vbh_1486'>Ms 30Vbh_1486</a><a class='ref msdiv' id='msdiv443' href='#msdiv443'>Msdiv 443</a>“Iddhī”ti. Yā tesaṃ dhammānaṃ iddhi samiddhi ijjhanā samijjhanā lābho paṭilābho patti sampatti phusanā sacchikiriyā upasampadā.</p>
<p><a class='ref sc' id='sc28' href='#sc28'>SC 28</a><a class='pts' id='pts220' href='#pts220'></a><a class='ref ms' id='ms30Vbh_1487' href='#ms30Vbh_1487'>Ms 30Vbh_1487</a>“Iddhipādo”ti. Tathābhūtassa vedanākkhandho, saññākkhandho, saṅkhārakkhandho, viññāṇakkhandho.</p>
<p><a class='ref sc' id='sc29' href='#sc29'>SC 29</a><a class='ref ms' id='ms30Vbh_1488' href='#ms30Vbh_1488'>Ms 30Vbh_1488</a>“Iddhipādaṃ bhāvetī”ti. Te dhamme āsevati bhāveti bahulīkaroti. Tena vuccati “iddhipādaṃ bhāvetī”ti.</p>
<p class='endsutta'><a class='ref sc' id='sc30' href='#sc30'>SC 30</a><a class='ref ms' id='ms30Vbh_1489' href='#ms30Vbh_1489'>Ms 30Vbh_1489</a>Suttantabhājanīyaṃ.</p>
<h2>2. Abhidhammabhājanīya</h2>
<p><a class='ref sc' id='sc31' href='#sc31'>SC 31</a><a class='ref ms' id='ms30Vbh_1490' href='#ms30Vbh_1490'>Ms 30Vbh_1490</a><a class='ref msdiv' id='msdiv444' href='#msdiv444'>Msdiv 444</a>Cattāro iddhipādā—idha bhikkhu chandasamādhipadhānasaṅkhārasamannāgataṃ iddhipādaṃ bhāveti, vīriyasamādhipadhānasaṅkhārasamannāgataṃ iddhipādaṃ bhāveti, cittasamādhipadhānasaṅkhārasamannāgataṃ iddhipādaṃ bhāveti, vīmaṃsāsamādhipadhānasaṅkhārasamannāgataṃ iddhipādaṃ bhāveti.</p>
<h3>2.1. Chandiddhipāda</h3>
<p><a class='ref sc' id='sc32' href='#sc32'>SC 32</a><a class='ref ms' id='ms30Vbh_1491' href='#ms30Vbh_1491'>Ms 30Vbh_1491</a><a class='ref msdiv' id='msdiv445' href='#msdiv445'>Msdiv 445</a>Kathañca bhikkhu chandasamādhipadhānasaṅkhārasamannāgataṃ iddhipādaṃ bhāveti? Idha bhikkhu yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye chandasamādhipadhānasaṅkhārasamannāgataṃ iddhipādaṃ bhāveti.</p>
<p><a class='ref sc' id='sc33' href='#sc33'>SC 33</a><a class='ref ms' id='ms30Vbh_1492' href='#ms30Vbh_1492'>Ms 30Vbh_1492</a><a class='ref msdiv' id='msdiv446' href='#msdiv446'>Msdiv 446</a>Tattha katamo chando? Yo chando chandikatā kattukamyatā kusalo dhammacchando— ayaṃ vuccati “chando”.</p>
<p><a class='ref sc' id='sc34' href='#sc34'>SC 34</a><a class='ref ms' id='ms30Vbh_1493' href='#ms30Vbh_1493'>Ms 30Vbh_1493</a>Tattha katamo samādhi? Yā cittassa ṭhiti saṇṭhiti … pe … sammāsamādhi samādhisambojjhaṅgo maggaṅgaṃ maggapariyāpannaṃ—ayaṃ vuccati “samādhi”.</p>
<p><a class='ref sc' id='sc35' href='#sc35'>SC 35</a><a class='ref ms' id='ms30Vbh_1494' href='#ms30Vbh_1494'>Ms 30Vbh_1494</a>Tattha katamo padhānasaṅkhāro? Yo cetasiko vīriyārambho … pe … sammāvāyāmo vīriyasambojjhaṅgo maggaṅgaṃ maggapariyāpannaṃ—ayaṃ vuccati “padhānasaṅkhāro”. Iti iminā ca chandena, iminā ca samādhinā, iminā ca padhānasaṅkhārena upeto hoti … pe … samannāgato. Tena vuccati “chandasamādhipadhānasaṅkhārasamannāgato”ti.</p>
<p><a class='ref sc' id='sc36' href='#sc36'>SC 36</a><a class='ref ms' id='ms30Vbh_1495' href='#ms30Vbh_1495'>Ms 30Vbh_1495</a><a class='ref msdiv' id='msdiv447' href='#msdiv447'>Msdiv 447</a>“Iddhī”ti. Yā tesaṃ dhammānaṃ iddhi samiddhi ijjhanā samijjhanā lābho paṭilābho patti sampatti phusanā sacchikiriyā upasampadā.</p>
<p><a class='ref sc' id='sc37' href='#sc37'>SC 37</a><a class='pts' id='pts221' href='#pts221'></a><a class='ref ms' id='ms30Vbh_1496' href='#ms30Vbh_1496'>Ms 30Vbh_1496</a>“Iddhipādo”ti. Tathābhūtassa phasso … pe … paggāho avikkhepo.</p>
<p><a class='ref sc' id='sc38' href='#sc38'>SC 38</a><a class='ref ms' id='ms30Vbh_1497' href='#ms30Vbh_1497'>Ms 30Vbh_1497</a>“Iddhipādaṃ bhāvetī”ti. Te dhamme āsevati bhāveti bahulīkaroti. Tena vuccati “iddhipādaṃ bhāvetī”ti.</p>
<h3>2.2. Vīriyiddhipāda</h3>
<p><a class='ref sc' id='sc39' href='#sc39'>SC 39</a><a class='ref ms' id='ms30Vbh_1498' href='#ms30Vbh_1498'>Ms 30Vbh_1498</a><a class='ref msdiv' id='msdiv448' href='#msdiv448'>Msdiv 448</a>Kathañca bhikkhu vīriyasamādhipadhānasaṅkhārasamannāgataṃ iddhipādaṃ bhāveti? Idha bhikkhu yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye vīriyasamādhipadhānasaṅkhārasamannāgataṃ iddhipādaṃ bhāveti.</p>
<p><a class='ref sc' id='sc40' href='#sc40'>SC 40</a><a class='ref ms' id='ms30Vbh_1499' href='#ms30Vbh_1499'>Ms 30Vbh_1499</a><a class='ref msdiv' id='msdiv449' href='#msdiv449'>Msdiv 449</a>Tattha katamaṃ vīriyaṃ? Yo cetasiko vīriyārambho … pe … sammāvāyāmo vīriyasambojjhaṅgo maggaṅgaṃ maggapariyāpannaṃ—idaṃ vuccati “vīriyaṃ”.</p>
<p><a class='ref sc' id='sc41' href='#sc41'>SC 41</a><a class='ref ms' id='ms30Vbh_1500' href='#ms30Vbh_1500'>Ms 30Vbh_1500</a>Tattha katamo samādhi? Yā cittassa ṭhiti saṇṭhiti … pe … sammāsamādhi samādhisambojjhaṅgo maggaṅgaṃ maggapariyāpannaṃ—ayaṃ vuccati “samādhi”.</p>
<p><a class='ref sc' id='sc42' href='#sc42'>SC 42</a><a class='ref ms' id='ms30Vbh_1501' href='#ms30Vbh_1501'>Ms 30Vbh_1501</a>Tattha katamo padhānasaṅkhāro? Yo cetasiko vīriyārambho … pe … sammāvāyāmo vīriyasambojjhaṅgo maggaṅgaṃ maggapariyāpannaṃ—ayaṃ vuccati “padhānasaṅkhāro”. Iti iminā ca vīriyena, iminā ca samādhinā, iminā ca padhānasaṅkhārena upeto hoti … pe … samannāgato. Tena vuccati “vīriyasamādhipadhānasaṅkhārasamannāgato”ti.</p>
<p><a class='ref sc' id='sc43' href='#sc43'>SC 43</a><a class='ref ms' id='ms30Vbh_1502' href='#ms30Vbh_1502'>Ms 30Vbh_1502</a><a class='ref msdiv' id='msdiv450' href='#msdiv450'>Msdiv 450</a>“Iddhī”ti. Yā tesaṃ dhammānaṃ iddhi samiddhi ijjhanā samijjhanā lābho paṭilābho patti sampatti phusanā sacchikiriyā upasampadā.</p>
<p><a class='ref sc' id='sc44' href='#sc44'>SC 44</a><a class='ref ms' id='ms30Vbh_1503' href='#ms30Vbh_1503'>Ms 30Vbh_1503</a>“Iddhipādo”ti. Tathābhūtassa phasso … pe … paggāho avikkhepo.</p>
<p><a class='ref sc' id='sc45' href='#sc45'>SC 45</a><a class='ref ms' id='ms30Vbh_1504' href='#ms30Vbh_1504'>Ms 30Vbh_1504</a>“Iddhipādaṃ bhāvetī”ti. Te dhamme āsevati bhāveti bahulīkaroti. Tena vuccati “iddhipādaṃ bhāvetī”ti.</p>
<h3>2.3. Cittiddhipāda</h3>
<p><a class='ref sc' id='sc46' href='#sc46'>SC 46</a><a class='pts' id='pts222' href='#pts222'></a><a class='ref ms' id='ms30Vbh_1505' href='#ms30Vbh_1505'>Ms 30Vbh_1505</a><a class='ref msdiv' id='msdiv451' href='#msdiv451'>Msdiv 451</a>Kathañca bhikkhu cittasamādhipadhānasaṅkhārasamannāgataṃ iddhipādaṃ bhāveti? Idha bhikkhu yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye cittasamādhipadhānasaṅkhārasamannāgataṃ iddhipādaṃ bhāveti.</p>
<p><a class='ref sc' id='sc47' href='#sc47'>SC 47</a><a class='ref ms' id='ms30Vbh_1506' href='#ms30Vbh_1506'>Ms 30Vbh_1506</a><a class='ref msdiv' id='msdiv452' href='#msdiv452'>Msdiv 452</a>Tattha katamaṃ cittaṃ? Yaṃ cittaṃ mano mānasaṃ … pe … tajjāmanoviññāṇadhātu— idaṃ vuccati “cittaṃ”.</p>
<p><a class='ref sc' id='sc48' href='#sc48'>SC 48</a><a class='ref ms' id='ms30Vbh_1507' href='#ms30Vbh_1507'>Ms 30Vbh_1507</a>Tattha katamo samādhi? Yā cittassa ṭhiti saṇṭhiti … pe … sammāsamādhi samādhisambojjhaṅgo maggaṅgaṃ maggapariyāpannaṃ—ayaṃ vuccati “samādhi”.</p>
<p><a class='ref sc' id='sc49' href='#sc49'>SC 49</a><a class='ref ms' id='ms30Vbh_1508' href='#ms30Vbh_1508'>Ms 30Vbh_1508</a>Tattha katamo padhānasaṅkhāro? Yo cetasiko vīriyārambho … pe … sammāvāyāmo vīriyasambojjhaṅgo maggaṅgaṃ maggapariyāpannaṃ—ayaṃ vuccati “padhānasaṅkhāro”. Iti iminā ca cittena, iminā ca samādhinā, iminā ca padhānasaṅkhārena upeto hoti … pe … samannāgato. Tena vuccati “cittasamādhipadhānasaṅkhārasamannāgato”ti.</p>
<p><a class='ref sc' id='sc50' href='#sc50'>SC 50</a><a class='ref ms' id='ms30Vbh_1509' href='#ms30Vbh_1509'>Ms 30Vbh_1509</a><a class='ref msdiv' id='msdiv453' href='#msdiv453'>Msdiv 453</a>“Iddhī”ti. Yā tesaṃ dhammānaṃ iddhi samiddhi ijjhanā samijjhanā lābho paṭilābho patti sampatti phusanā sacchikiriyā upasampadā.</p>
<p><a class='ref sc' id='sc51' href='#sc51'>SC 51</a><a class='ref ms' id='ms30Vbh_1510' href='#ms30Vbh_1510'>Ms 30Vbh_1510</a>“Iddhipādo”ti. Tathābhūtassa phasso … pe … paggāho avikkhepo.</p>
<p><a class='ref sc' id='sc52' href='#sc52'>SC 52</a><a class='ref ms' id='ms30Vbh_1511' href='#ms30Vbh_1511'>Ms 30Vbh_1511</a>“Iddhipādaṃ bhāvetī”ti. Te dhamme āsevati bhāveti bahulīkaroti. Tena vuccati “iddhipādaṃ bhāvetī”ti.</p>
<h3>2.4. Vīmaṃsiddhipāda</h3>
<p><a class='ref sc' id='sc53' href='#sc53'>SC 53</a><a class='ref ms' id='ms30Vbh_1512' href='#ms30Vbh_1512'>Ms 30Vbh_1512</a><a class='ref msdiv' id='msdiv454' href='#msdiv454'>Msdiv 454</a>Kathañca bhikkhu vīmaṃsāsamādhipadhānasaṅkhārasamannāgataṃ iddhipādaṃ bhāveti? Idha bhikkhu yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye vīmaṃsāsamādhipadhānasaṅkhārasamannāgataṃ iddhipādaṃ bhāveti.</p>
<p><a class='ref sc' id='sc54' href='#sc54'>SC 54</a><a class='ref ms' id='ms30Vbh_1513' href='#ms30Vbh_1513'>Ms 30Vbh_1513</a><a class='ref msdiv' id='msdiv455' href='#msdiv455'>Msdiv 455</a>Tattha katamā vīmaṃsā? Yā paññā pajānanā … pe … amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ—ayaṃ vuccati “vīmaṃsā”.</p>
<p><a class='ref sc' id='sc55' href='#sc55'>SC 55</a><a class='pts' id='pts223' href='#pts223'></a><a class='ref ms' id='ms30Vbh_1514' href='#ms30Vbh_1514'>Ms 30Vbh_1514</a>Tattha katamo samādhi? Yā cittassa ṭhiti saṇṭhiti … pe … sammāsamādhi samādhisambojjhaṅgo maggaṅgaṃ maggapariyāpannaṃ—ayaṃ vuccati “samādhi”.</p>
<p><a class='ref sc' id='sc56' href='#sc56'>SC 56</a><a class='ref ms' id='ms30Vbh_1515' href='#ms30Vbh_1515'>Ms 30Vbh_1515</a>Tattha katamo padhānasaṅkhāro? Yo cetasiko vīriyārambho … pe … sammāvāyāmo vīriyasambojjhaṅgo maggaṅgaṃ maggapariyāpannaṃ—ayaṃ vuccati “padhānasaṅkhāro”. Iti imāya ca vīmaṃsāya, iminā ca samādhinā, iminā ca padhānasaṅkhārena upeto hoti samupeto upāgato samupāgato upapanno sampanno samannāgato. Tena vuccati “vīmaṃsāsamādhipadhānasaṅkhārasamannāgato”ti</p>
<p><a class='ref sc' id='sc57' href='#sc57'>SC 57</a><a class='ref ms' id='ms30Vbh_1516' href='#ms30Vbh_1516'>Ms 30Vbh_1516</a><a class='ref msdiv' id='msdiv456' href='#msdiv456'>Msdiv 456</a>“Iddhī”ti. Yā tesaṃ dhammānaṃ iddhi samiddhi ijjhanā samijjhanā lābho paṭilābho patti sampatti phusanā sacchikiriyā upasampadā.</p>
<p><a class='ref sc' id='sc58' href='#sc58'>SC 58</a><a class='ref ms' id='ms30Vbh_1517' href='#ms30Vbh_1517'>Ms 30Vbh_1517</a>“Iddhipādo”ti. Tathābhūtassa phasso … pe … paggāho avikkhepo.</p>
<p><a class='ref sc' id='sc59' href='#sc59'>SC 59</a><a class='ref ms' id='ms30Vbh_1518' href='#ms30Vbh_1518'>Ms 30Vbh_1518</a>“Iddhipādaṃ bhāvetī”ti. Te dhamme āsevati bhāveti bahulīkaroti. Tena vuccati “iddhipādaṃ bhāvetī”ti.</p>
<p><a class='ref sc' id='sc60' href='#sc60'>SC 60</a><a class='ref ms' id='ms30Vbh_1519' href='#ms30Vbh_1519'>Ms 30Vbh_1519</a><a class='ref msdiv' id='msdiv457' href='#msdiv457'>Msdiv 457</a>Cattāro iddhipādā—chandiddhipādo, vīriyiddhipādo, cittiddhipādo, vīmaṃsiddhipādo.</p>
<p><a class='ref sc' id='sc61' href='#sc61'>SC 61</a><a class='ref ms' id='ms30Vbh_1520' href='#ms30Vbh_1520'>Ms 30Vbh_1520</a><a class='ref msdiv' id='msdiv458' href='#msdiv458'>Msdiv 458</a>Tattha katamo chandiddhipādo? Idha bhikkhu yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, yo tasmiṃ samaye chando chandikatā kattukamyatā kusalo dhammacchando—ayaṃ vuccati “chandiddhipādo”. Avasesā dhammā chandiddhipādasampayuttā.</p>
<p><a class='ref sc' id='sc62' href='#sc62'>SC 62</a><a class='ref ms' id='ms30Vbh_1521' href='#ms30Vbh_1521'>Ms 30Vbh_1521</a><a class='ref msdiv' id='msdiv459' href='#msdiv459'>Msdiv 459</a>Tattha katamo vīriyiddhipādo? Idha bhikkhu yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, yo tasmiṃ samaye cetasiko vīriyārambho … pe … sammāvāyāmo vīriyasambojjhaṅgo maggaṅgaṃ maggapariyāpannaṃ—ayaṃ vuccati “vīriyiddhipādo”. Avasesā dhammā vīriyiddhipādasampayuttā.</p>
<p><a class='ref sc' id='sc63' href='#sc63'>SC 63</a><a class='pts' id='pts224' href='#pts224'></a><a class='ref ms' id='ms30Vbh_1522' href='#ms30Vbh_1522'>Ms 30Vbh_1522</a><a class='ref msdiv' id='msdiv460' href='#msdiv460'>Msdiv 460</a>Tattha katamo cittiddhipādo? Idha bhikkhu yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, yaṃ tasmiṃ samaye cittaṃ mano mānasaṃ … pe … tajjāmanoviññāṇadhātu—ayaṃ vuccati “cittiddhipādo”. Avasesā dhammā cittiddhipādasampayuttā.</p>
<p><a class='ref sc' id='sc64' href='#sc64'>SC 64</a><a class='ref ms' id='ms30Vbh_1523' href='#ms30Vbh_1523'>Ms 30Vbh_1523</a><a class='ref msdiv' id='msdiv461' href='#msdiv461'>Msdiv 461</a>Tattha katamo vīmaṃsiddhipādo? Idha bhikkhu yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, yā tasmiṃ samaye paññā pajānanā … pe … amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ— ayaṃ vuccati “vīmaṃsiddhipādo”. Avasesā dhammā vīmaṃsiddhipādasampayuttā.</p>
<p class='endsutta'><a class='ref sc' id='sc65' href='#sc65'>SC 65</a><a class='ref ms' id='ms30Vbh_1524' href='#ms30Vbh_1524'>Ms 30Vbh_1524</a>Abhidhammabhājanīyaṃ.</p>
<h2>3. Pañhāpucchaka</h2>
<p><a class='ref sc' id='sc66' href='#sc66'>SC 66</a><a class='ref ms' id='ms30Vbh_1525' href='#ms30Vbh_1525'>Ms 30Vbh_1525</a><a class='ref msdiv' id='msdiv462' href='#msdiv462'>Msdiv 462</a>Cattāro iddhipādā—idha bhikkhu chandasamādhipadhānasaṅkhārasamannāgataṃ iddhipādaṃ bhāveti, vīriyasamādhi … pe … cittasamādhi … pe … vīmaṃsāsamādhipadhānasaṅkhārasamannāgataṃ iddhipādaṃ bhāveti.</p>
<p><a class='ref sc' id='sc67' href='#sc67'>SC 67</a><a class='ref ms' id='ms30Vbh_1526' href='#ms30Vbh_1526'>Ms 30Vbh_1526</a><a class='ref msdiv' id='msdiv463' href='#msdiv463'>Msdiv 463</a>Catunnaṃ iddhipādānaṃ kati kusalā, kati akusalā, kati abyākatā … pe … kati saraṇā, kati araṇā?</p>
<h3>3.1. Tika</h3>
<p><a class='ref sc' id='sc68' href='#sc68'>SC 68</a><a class='ref ms' id='ms30Vbh_1527' href='#ms30Vbh_1527'>Ms 30Vbh_1527</a><a class='ref msdiv' id='msdiv464' href='#msdiv464'>Msdiv 464</a>Kusalāyeva. (1)</p>
<p><a class='ref sc' id='sc69' href='#sc69'>SC 69</a><a class='ref ms' id='ms30Vbh_1528' href='#ms30Vbh_1528'>Ms 30Vbh_1528</a>Siyā sukhāya vedanāya sampayuttā, siyā adukkhamasukhāya vedanāya sampayuttā. (2)</p>
<p><a class='ref sc' id='sc70' href='#sc70'>SC 70</a><a class='ref ms' id='ms30Vbh_1529' href='#ms30Vbh_1529'>Ms 30Vbh_1529</a>Vipākadhammadhammā. (3)</p>
<p><a class='ref sc' id='sc71' href='#sc71'>SC 71</a><a class='ref ms' id='ms30Vbh_1530' href='#ms30Vbh_1530'>Ms 30Vbh_1530</a>Anupādinnaanupādāniyā. (4)</p>
<p><a class='ref sc' id='sc72' href='#sc72'>SC 72</a><a class='ref ms' id='ms30Vbh_1531' href='#ms30Vbh_1531'>Ms 30Vbh_1531</a>Asaṃkiliṭṭhaasaṃkilesikā. (5)</p>
<p><a class='ref sc' id='sc73' href='#sc73'>SC 73</a><a class='ref ms' id='ms30Vbh_1532' href='#ms30Vbh_1532'>Ms 30Vbh_1532</a>Siyā savitakkasavicārā, siyā avitakkavicāramattā, siyā avitakkaavicārā. (6)</p>
<p><a class='ref sc' id='sc74' href='#sc74'>SC 74</a><a class='ref ms' id='ms30Vbh_1533' href='#ms30Vbh_1533'>Ms 30Vbh_1533</a>Siyā pītisahagatā, siyā sukhasahagatā, siyā upekkhāsahagatā. (7)</p>
<p><a class='ref sc' id='sc75' href='#sc75'>SC 75</a><a class='ref ms' id='ms30Vbh_1534' href='#ms30Vbh_1534'>Ms 30Vbh_1534</a>Neva dassanena na bhāvanāya pahātabbā. (8)</p>
<p><a class='ref sc' id='sc76' href='#sc76'>SC 76</a><a class='ref ms' id='ms30Vbh_1535' href='#ms30Vbh_1535'>Ms 30Vbh_1535</a>Neva dassanena na bhāvanāya pahātabbahetukā. (9)</p>
<p><a class='ref sc' id='sc77' href='#sc77'>SC 77</a><a class='ref ms' id='ms30Vbh_1536' href='#ms30Vbh_1536'>Ms 30Vbh_1536</a>Apacayagāmino. (10)</p>
<p><a class='ref sc' id='sc78' href='#sc78'>SC 78</a><a class='ref ms' id='ms30Vbh_1537' href='#ms30Vbh_1537'>Ms 30Vbh_1537</a>Sekkhā. (11)</p>
<p><a class='ref sc' id='sc79' href='#sc79'>SC 79</a><a class='ref ms' id='ms30Vbh_1538' href='#ms30Vbh_1538'>Ms 30Vbh_1538</a>Appamāṇā. (12)</p>
<p><a class='ref sc' id='sc80' href='#sc80'>SC 80</a><a class='ref ms' id='ms30Vbh_1539' href='#ms30Vbh_1539'>Ms 30Vbh_1539</a>Appamāṇārammaṇā. (13)</p>
<p><a class='ref sc' id='sc81' href='#sc81'>SC 81</a><a class='ref ms' id='ms30Vbh_1540' href='#ms30Vbh_1540'>Ms 30Vbh_1540</a>Paṇītā. (14)</p>
<p><a class='ref sc' id='sc82' href='#sc82'>SC 82</a><a class='ref ms' id='ms30Vbh_1541' href='#ms30Vbh_1541'>Ms 30Vbh_1541</a>Sammattaniyatā. (15)</p>
<p><a class='ref sc' id='sc83' href='#sc83'>SC 83</a><a class='ref ms' id='ms30Vbh_1542' href='#ms30Vbh_1542'>Ms 30Vbh_1542</a>Na maggārammaṇā, maggahetukā, na maggādhipatino. (16)</p>
<p><a class='ref sc' id='sc84' href='#sc84'>SC 84</a><a class='ref ms' id='ms30Vbh_1543' href='#ms30Vbh_1543'>Ms 30Vbh_1543</a>Siyā uppannā, siyā anuppannā, na vattabbā uppādinoti. (17)</p>
<p><a class='ref sc' id='sc85' href='#sc85'>SC 85</a><a class='ref ms' id='ms30Vbh_1544' href='#ms30Vbh_1544'>Ms 30Vbh_1544</a>Siyā atītā, siyā anāgatā, siyā paccuppannā. (18)</p>
<p><a class='ref sc' id='sc86' href='#sc86'>SC 86</a><a class='ref ms' id='ms30Vbh_1545' href='#ms30Vbh_1545'>Ms 30Vbh_1545</a>Na vattabbā atītārammaṇātipi, anāgatārammaṇātipi, paccuppannārammaṇātipi. (19)</p>
<p><a class='ref sc' id='sc87' href='#sc87'>SC 87</a><a class='ref ms' id='ms30Vbh_1546' href='#ms30Vbh_1546'>Ms 30Vbh_1546</a>Siyā ajjhattā, siyā bahiddhā, siyā ajjhattabahiddhā. (20)</p>
<p><a class='ref sc' id='sc88' href='#sc88'>SC 88</a><a class='ref ms' id='ms30Vbh_1547' href='#ms30Vbh_1547'>Ms 30Vbh_1547</a>Bahiddhārammaṇā. (21)</p>
<p><a class='ref sc' id='sc89' href='#sc89'>SC 89</a><a class='ref ms' id='ms30Vbh_1548' href='#ms30Vbh_1548'>Ms 30Vbh_1548</a>Anidassanaappaṭighā. (22)</p>
<h3>3.2. 3.2 Duka</h3>
<h4>3.2.1. Hetugocchaka</h4>
<p><a class='ref sc' id='sc90' href='#sc90'>SC 90</a><a class='pts' id='pts225' href='#pts225'></a><a class='ref ms' id='ms30Vbh_1549' href='#ms30Vbh_1549'>Ms 30Vbh_1549</a><a class='ref msdiv' id='msdiv465' href='#msdiv465'>Msdiv 465</a>Vīmaṃsiddhipādo hetu, tayo iddhipādā na hetū. Sahetukā. Hetusampayuttā. Vīmaṃsiddhipādo hetu ceva sahetuko ca, tayo iddhipādā na vattabbā “hetū ceva sahetukā cā”ti, sahetukā ceva na ca hetū. Vīmaṃsiddhipādo hetu ceva hetusampayutto ca, tayo iddhipādā na vattabbā “hetū ceva hetusampayuttā cā”ti, hetusampayuttā ceva na ca hetū. Tayo iddhipādā na hetū sahetukā, vīmaṃsiddhipādo na vattabbo “na hetu sahetuko”tipi, “na hetu ahetuko”tipi.</p>
<h2>9.3.2.2-- Cūḷantaradukādi</h2>
<p><a class='ref sc' id='sc91' href='#sc91'>SC 91</a><a class='ref ms' id='ms30Vbh_1550' href='#ms30Vbh_1550'>Ms 30Vbh_1550</a>Sappaccayā. Saṅkhatā. Anidassanā. Appaṭighā. Arūpā. Lokuttarā. Kenaci viññeyyā, kenaci na viññeyyā. No āsavā. Anāsavā. Āsavavippayuttā. Na vattabbā āsavā ceva sāsavā cātipi, sāsavā ceva no ca āsavātipi. Na vattabbā āsavā ceva āsavasampayuttā cātipi, āsavasampayuttā ceva no ca āsavātipi. Āsavavippayuttāanāsavā.</p>
<p><a class='ref sc' id='sc92' href='#sc92'>SC 92</a><a class='ref ms' id='ms30Vbh_1551' href='#ms30Vbh_1551'>Ms 30Vbh_1551</a>No saṃyojanā … pe … no ganthā … pe … no oghā … pe … no yogā … pe … no nīvaraṇā … pe … no parāmāsā … pe … sārammaṇā. Tayo iddhipādā no cittā, cittiddhipādo cittaṃ. Tayo iddhipādā cetasikā, cittiddhipādo acetasiko. Tayo iddhipādā cittasampayuttā, cittiddhipādo na vattabbo “cittena sampayutto”tipi, “cittena vippayutto”tipi. Tayo iddhipādā cittasaṃsaṭṭhā, cittiddhipādo na vattabbo “cittena saṃsaṭṭho”tipi, “cittena visaṃsaṭṭho”tipi. Tayo iddhipādā cittasamuṭṭhānā, cittiddhipādo no cittasamuṭṭhāno. Tayo iddhipādā cittasahabhuno, cittiddhipādo no cittasahabhū. Tayo iddhipādā cittānuparivattino, cittiddhipādo no cittānuparivatti. Tayo iddhipādā cittasaṃsaṭṭhasamuṭṭhānā, cittiddhipādo no cittasaṃsaṭṭhasamuṭṭhāno. Tayo iddhipādā cittasaṃsaṭṭhasamuṭṭhānasahabhuno, cittiddhipādo no cittasaṃsaṭṭhasamuṭṭhānasahabhū. Tayo iddhipādā cittasaṃsaṭṭhasamuṭṭhānānuparivattino, cittiddhipādo no cittasaṃsaṭṭhasamuṭṭhānānuparivatti. Tayo iddhipādā bāhirā, cittiddhipādo ajjhattiko.</p>
<h2>9.3.2.11-- Upādānagocchakādi</h2>
<p><a class='ref sc' id='sc93' href='#sc93'>SC 93</a><a class='pts' id='pts226' href='#pts226'></a><a class='ref ms' id='ms30Vbh_1552' href='#ms30Vbh_1552'>Ms 30Vbh_1552</a>No upādā. Anupādinnā. No upādānā … pe … no kilesā … pe … na dassanena pahātabbā. Na bhāvanāya pahātabbā. Na dassanena pahātabbahetukā. Na bhāvanāya pahātabbahetukā. Siyā savitakkā, siyā avitakkā. Siyā savicārā, siyā avicārā. Siyā sappītikā, siyā appītikā. Siyā pītisahagatā, siyā na pītisahagatā. Siyā sukhasahagatā, siyā na sukhasahagatā. Siyā upekkhāsahagatā, siyā na upekkhāsahagatā. Na kāmāvacarā. Na rūpāvacarā. Na arūpāvacarā. Apariyāpannā. Niyyānikā. Niyatā. Anuttarā. Araṇāti.</p>
<p class='endsutta'><a class='ref sc' id='sc94' href='#sc94'>SC 94</a><a class='ref ms' id='ms30Vbh_1553' href='#ms30Vbh_1553'>Ms 30Vbh_1553</a>Pañhāpucchakaṃ.</p>
<p class='endsection'><a class='ref sc' id='sc95' href='#sc95'>SC 95</a><a class='ref ms' id='ms30Vbh_1554' href='#ms30Vbh_1554'>Ms 30Vbh_1554</a>Iddhipādavibhaṅgo niṭṭhito.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
