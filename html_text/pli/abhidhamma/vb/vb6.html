<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vb6' lang='pli'>
<header>
<ul>
<li class='division'>Vibhaṅga</li>
</ul>
<h1>Paṭiccasamuppādavibhaṅga</h1>
</header>
<h2>1. Suttantabhājanīya</h2>
<p><a class='ref sc' id='sc1'>SC 1</a><a class='pts' id='pts135'></a><a class='ref ms' id='ms30Vbh_941'>Ms 30Vbh_941</a><a class='ref msdiv' id='msdiv225'>Msdiv 225</a>Avijjāpaccayā saṅkhārā, saṅkhārapaccayā viññāṇaṃ, viññāṇapaccayā nāmarūpaṃ, nāmarūpapaccayā saḷāyatanaṃ, saḷāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā sambhavanti. Evametassa kevalassa dukkhakkhandhassa samudayo hoti.</p>
<p><a class='ref sc' id='sc2'>SC 2</a><a class='ref ms' id='ms30Vbh_942'>Ms 30Vbh_942</a><a class='ref msdiv' id='msdiv226'>Msdiv 226</a>Tattha katamā avijjā? Dukkhe aññāṇaṃ, dukkhasamudaye aññāṇaṃ, dukkhanirodhe aññāṇaṃ, dukkhanirodhagāminiyā paṭipadāya aññāṇaṃ—ayaṃ vuccati “avijjā”.</p>
<p><a class='ref sc' id='sc3'>SC 3</a><a class='ref ms' id='ms30Vbh_943'>Ms 30Vbh_943</a>Tattha katame avijjāpaccayā saṅkhārā? Puññābhisaṅkhāro, apuññābhisaṅkhāro, āneñjābhisaṅkhāro, kāyasaṅkhāro, vacīsaṅkhāro, cittasaṅkhāro.</p>
<p><a class='ref sc' id='sc4'>SC 4</a><a class='ref ms' id='ms30Vbh_944'>Ms 30Vbh_944</a>Tattha katamo puññābhisaṅkhāro? Kusalā cetanā kāmāvacarā rūpāvacarā dānamayā sīlamayā bhāvanāmayā—ayaṃ vuccati “puññābhisaṅkhāro”.</p>
<p><a class='ref sc' id='sc5'>SC 5</a><a class='ref ms' id='ms30Vbh_945'>Ms 30Vbh_945</a>Tattha katamo apuññābhisaṅkhāro? Akusalā cetanā kāmāvacarā—ayaṃ vuccati “apuññābhisaṅkhāro”.</p>
<p><a class='ref sc' id='sc6'>SC 6</a><a class='ref ms' id='ms30Vbh_946'>Ms 30Vbh_946</a>Tattha katamo āneñjābhisaṅkhāro? Kusalā cetanā arūpāvacarā—ayaṃ vuccati “āneñjābhisaṅkhāro”.</p>
<p><a class='ref sc' id='sc7'>SC 7</a><a class='ref ms' id='ms30Vbh_947'>Ms 30Vbh_947</a>Tattha katamo kāyasaṅkhāro? Kāyasañcetanā kāyasaṅkhāro, vacīsañcetanā vacīsaṅkhāro, manosañcetanā cittasaṅkhāro. Ime vuccanti “avijjāpaccayā saṅkhārā”.</p>
<p><a class='ref sc' id='sc8'>SC 8</a><a class='pts' id='pts136'></a><a class='ref ms' id='ms30Vbh_948'>Ms 30Vbh_948</a><a class='ref msdiv' id='msdiv227'>Msdiv 227</a>Tattha katamaṃ saṅkhārapaccayā viññāṇaṃ? Cakkhuviññāṇaṃ, sotaviññāṇaṃ, ghānaviññāṇaṃ, jivhāviññāṇaṃ, kāyaviññāṇaṃ, manoviññāṇaṃ—idaṃ vuccati “saṅkhārapaccayā viññāṇaṃ”.</p>
<p><a class='ref sc' id='sc9'>SC 9</a><a class='ref ms' id='ms30Vbh_949'>Ms 30Vbh_949</a><a class='ref msdiv' id='msdiv228'>Msdiv 228</a>Tattha katamaṃ viññāṇapaccayā nāmarūpaṃ? Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—idaṃ vuccati “nāmaṃ”. Tattha katamaṃ rūpaṃ? Cattāro mahābhūtā, catunnañca mahābhūtānaṃ upādāyarūpaṃ—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “viññāṇapaccayā nāmarūpaṃ”.</p>
<p><a class='ref sc' id='sc10'>SC 10</a><a class='ref ms' id='ms30Vbh_950'>Ms 30Vbh_950</a><a class='ref msdiv' id='msdiv229'>Msdiv 229</a>Tattha katamaṃ nāmarūpapaccayā saḷāyatanaṃ? Cakkhāyatanaṃ, sotāyatanaṃ, ghānāyatanaṃ, jivhāyatanaṃ, kāyāyatanaṃ, manāyatanaṃ—idaṃ vuccati “nāmarūpapaccayā saḷāyatanaṃ”.</p>
<p><a class='ref sc' id='sc11'>SC 11</a><a class='ref ms' id='ms30Vbh_951'>Ms 30Vbh_951</a><a class='ref msdiv' id='msdiv230'>Msdiv 230</a>Tattha katamo saḷāyatanapaccayā phasso? Cakkhusamphasso sotasamphasso ghānasamphasso jivhāsamphasso kāyasamphasso manosamphasso—ayaṃ vuccati “saḷāyatanapaccayā phasso”.</p>
<p><a class='ref sc' id='sc12'>SC 12</a><a class='ref ms' id='ms30Vbh_952'>Ms 30Vbh_952</a><a class='ref msdiv' id='msdiv231'>Msdiv 231</a>Tattha katamā phassapaccayā vedanā? Cakkhusamphassajā vedanā, sotasamphassajā vedanā, ghānasamphassajā vedanā, jivhāsamphassajā vedanā, kāyasamphassajā vedanā, manosamphassajā vedanā—ayaṃ vuccati “phassapaccayā vedanā”.</p>
<p><a class='ref sc' id='sc13'>SC 13</a><a class='ref ms' id='ms30Vbh_953'>Ms 30Vbh_953</a><a class='ref msdiv' id='msdiv232'>Msdiv 232</a>Tattha katamā vedanāpaccayā taṇhā? Rūpataṇhā, saddataṇhā, gandhataṇhā, rasataṇhā, phoṭṭhabbataṇhā, dhammataṇhā—ayaṃ vuccati “vedanāpaccayā taṇhā”.</p>
<p><a class='ref sc' id='sc14'>SC 14</a><a class='ref ms' id='ms30Vbh_954'>Ms 30Vbh_954</a><a class='ref msdiv' id='msdiv233'>Msdiv 233</a>Tattha katamaṃ taṇhāpaccayā upādānaṃ? Kāmupādānaṃ, diṭṭhupādānaṃ, sīlabbatupādānaṃ, attavādupādānaṃ—idaṃ vuccati “taṇhāpaccayā upādānaṃ”.</p>
<p><a class='ref sc' id='sc15'>SC 15</a><a class='pts' id='pts137'></a><a class='ref ms' id='ms30Vbh_955'>Ms 30Vbh_955</a><a class='ref msdiv' id='msdiv234'>Msdiv 234</a>Tattha katamo upādānapaccayā bhavo? Bhavo duvidhena—atthi kammabhavo, atthi upapattibhavo. Tattha katamo kammabhavo? Puññābhisaṅkhāro, apuññābhisaṅkhāro, āneñjābhisaṅkhāro—ayaṃ vuccati “kammabhavo”. Sabbampi bhavagāmikammaṃ kammabhavo.</p>
<p><a class='ref sc' id='sc16'>SC 16</a><a class='ref ms' id='ms30Vbh_956'>Ms 30Vbh_956</a>Tattha katamo upapattibhavo? Kāmabhavo, rūpabhavo, arūpabhavo, saññābhavo, asaññābhavo, nevasaññānāsaññābhavo, ekavokārabhavo, catuvokārabhavo, pañcavokārabhavo—ayaṃ vuccati “upapattibhavo”. Ayaṃ vuccati “upādānapaccayā bhavo”.</p>
<p><a class='ref sc' id='sc17'>SC 17</a><a class='ref ms' id='ms30Vbh_957'>Ms 30Vbh_957</a><a class='ref msdiv' id='msdiv235'>Msdiv 235</a>Tattha katamā bhavapaccayā jāti? Yā tesaṃ tesaṃ sattānaṃ tamhi tamhi sattanikāye jāti sañjāti okkanti abhinibbatti, khandhānaṃ pātubhāvo, āyatanānaṃ paṭilābho—ayaṃ vuccati “bhavapaccayā jāti”.</p>
<p><a class='ref sc' id='sc18'>SC 18</a><a class='ref ms' id='ms30Vbh_958'>Ms 30Vbh_958</a><a class='ref msdiv' id='msdiv236'>Msdiv 236</a>Tattha katamaṃ jātipaccayā jarāmaraṇaṃ? Atthi jarā, atthi maraṇaṃ. Tattha katamā jarā? Yā tesaṃ tesaṃ sattānaṃ tamhi tamhi sattanikāye jarā jīraṇatā khaṇḍiccaṃ pāliccaṃ valittacatā āyuno saṃhāni indriyānaṃ paripāko—ayaṃ vuccati “jarā”.</p>
<p><a class='ref sc' id='sc19'>SC 19</a><a class='ref ms' id='ms30Vbh_959'>Ms 30Vbh_959</a>Tattha katamaṃ maraṇaṃ? Yā tesaṃ tesaṃ sattānaṃ tamhā tamhā sattanikāyā cuti cavanatā bhedo antaradhānaṃ maccu maraṇaṃ <span class='var' id='note33' title='kālaṃkiriyā (mr)'>kālakiriyā</span> khandhānaṃ bhedo kaḷevarassa nikkhepo jīvitindriyassupacchedo—idaṃ vuccati “maraṇaṃ”. Iti ayañca jarā, idañca maraṇaṃ. Idaṃ vuccati “jātipaccayā jarāmaraṇaṃ”.</p>
<p><a class='ref sc' id='sc20'>SC 20</a><a class='ref ms' id='ms30Vbh_960'>Ms 30Vbh_960</a><a class='ref msdiv' id='msdiv237'>Msdiv 237</a>Tattha katamo soko? Ñātibyasanena vā phuṭṭhassa, bhogabyasanena vā phuṭṭhassa, rogabyasanena vā phuṭṭhassa, sīlabyasanena vā phuṭṭhassa, diṭṭhibyasanena vā phuṭṭhassa, aññataraññatarena byasanena samannāgatassa, aññataraññatarena dukkhadhammena phuṭṭhassa soko socanā socitattaṃ antosoko antoparisoko cetaso parijjhāyanā domanassaṃ sokasallaṃ—ayaṃ vuccati “soko”.</p>
<p><a class='ref sc' id='sc21'>SC 21</a><a class='pts' id='pts138'></a><a class='ref ms' id='ms30Vbh_961'>Ms 30Vbh_961</a><a class='ref msdiv' id='msdiv238'>Msdiv 238</a>Tattha katamo paridevo? Ñātibyasanena vā phuṭṭhassa, bhogabyasanena vā phuṭṭhassa, rogabyasanena vā phuṭṭhassa, sīlabyasanena vā phuṭṭhassa, diṭṭhibyasanena vā phuṭṭhassa, aññataraññatarena byasanena samannāgatassa, aññataraññatarena dukkhadhammena phuṭṭhassa ādevo paridevo ādevanā paridevanā ādevitattaṃ paridevitattaṃ vācā palāpo vippalāpo lālappo lālappanā lālappitattaṃ—ayaṃ vuccati “paridevo”.</p>
<p><a class='ref sc' id='sc22'>SC 22</a><a class='ref ms' id='ms30Vbh_962'>Ms 30Vbh_962</a><a class='ref msdiv' id='msdiv239'>Msdiv 239</a>Tattha katamaṃ dukkhaṃ? Yaṃ kāyikaṃ asātaṃ kāyikaṃ dukkhaṃ kāyasamphassajaṃ asātaṃ dukkhaṃ vedayitaṃ kāyasamphassajā asātā dukkhā vedanā—idaṃ vuccati “dukkhaṃ”.</p>
<p><a class='ref sc' id='sc23'>SC 23</a><a class='ref ms' id='ms30Vbh_963'>Ms 30Vbh_963</a><a class='ref msdiv' id='msdiv240'>Msdiv 240</a>Tattha katamaṃ domanassaṃ? Yaṃ cetasikaṃ asātaṃ, cetasikaṃ dukkhaṃ, cetosamphassajaṃ asātaṃ dukkhaṃ vedayitaṃ, cetosamphassajā asātā dukkhā vedanā—idaṃ vuccati “domanassaṃ”.</p>
<p><a class='ref sc' id='sc24'>SC 24</a><a class='ref ms' id='ms30Vbh_964'>Ms 30Vbh_964</a><a class='ref msdiv' id='msdiv241'>Msdiv 241</a>Tattha katamo upāyāso? Ñātibyasanena vā phuṭṭhassa, bhogabyasanena vā phuṭṭhassa, rogabyasanena vā phuṭṭhassa, sīlabyasanena vā phuṭṭhassa, diṭṭhibyasanena vā phuṭṭhassa, aññataraññatarena byasanena samannāgatassa, aññataraññatarena dukkhadhammena phuṭṭhassa āyāso upāyāso āyāsitattaṃ upāyāsitattaṃ—ayaṃ vuccati “upāyāso”.</p>
<p><a class='ref sc' id='sc25'>SC 25</a><a class='ref ms' id='ms30Vbh_965'>Ms 30Vbh_965</a><a class='ref msdiv' id='msdiv242'>Msdiv 242</a>Evametassa kevalassa dukkhakkhandhassa samudayo hotīti, evametassa kevalassa dukkhakkhandhassa saṅgati hoti, samāgamo hoti, samodhānaṃ hoti, pātubhāvo hoti. Tena vuccati “evametassa kevalassa dukkhakkhandhassa samudayo hotī”ti.</p>
<p class='endsutta'><a class='ref sc' id='sc26'>SC 26</a><a class='ref ms' id='ms30Vbh_966'>Ms 30Vbh_966</a>Suttantabhājanīyaṃ.</p>
<h2>2. 2 Abhidhammabhājanīya</h2>
<h3>2.1. Paccayacatukka</h3>
<p><a class='ref sc' id='sc27'>SC 27</a><a class='ref ms' id='ms30Vbh_967'>Ms 30Vbh_967</a><a class='ref msdiv' id='msdiv243'>Msdiv 243</a>Avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. (1:<i>1</i>)</p>
<p><a class='ref sc' id='sc28'>SC 28</a><a class='pts' id='pts139'></a><a class='ref ms' id='ms30Vbh_968'>Ms 30Vbh_968</a>Avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. (2:<i>2</i>)</p>
<p><a class='ref sc' id='sc29'>SC 29</a><a class='ref ms' id='ms30Vbh_969'>Ms 30Vbh_969</a>Avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmarūpaṃ, nāmarūpapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. (3:<i>3</i>)</p>
<p><a class='ref sc' id='sc30'>SC 30</a><a class='ref ms' id='ms30Vbh_970'>Ms 30Vbh_970</a>Avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmarūpaṃ, nāmarūpapaccayā <span class='var' id='note34' title='chaṭṭhāyatanaṃ (s3)'>saḷāyatanaṃ</span>, <span class='var' id='note35' title='saḷāyatanapaccayā (si, s1, s2, pts1)'>chaṭṭhāyatanapaccayā</span> phasso, phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. (4:<i>4</i>)</p>
<p class='endsutta'><a class='ref sc' id='sc31'>SC 31</a><a class='ref ms' id='ms30Vbh_971'>Ms 30Vbh_971</a>Paccayacatukkaṃ.</p>
<h3>2.2. Hetucatukka</h3>
<p><a class='ref sc' id='sc32'>SC 32</a><a class='ref ms' id='ms30Vbh_972'>Ms 30Vbh_972</a><a class='ref msdiv' id='msdiv244'>Msdiv 244</a>Avijjāpaccayā saṅkhāro avijjāhetuko, saṅkhārapaccayā viññāṇaṃ saṅkhārahetukaṃ, viññāṇapaccayā nāmaṃ viññāṇahetukaṃ, nāmapaccayā chaṭṭhāyatanaṃ nāmahetukaṃ, chaṭṭhāyatanapaccayā phasso chaṭṭhāyatanahetuko, phassapaccayā vedanā phassahetukā, vedanāpaccayā taṇhā vedanāhetukā, taṇhāpaccayā upādānaṃ taṇhāhetukaṃ; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. (1:<i>5</i>)</p>
<p><a class='ref sc' id='sc33'>SC 33</a><a class='ref ms' id='ms30Vbh_973'>Ms 30Vbh_973</a>Avijjāpaccayā saṅkhāro avijjāhetuko, saṅkhārapaccayā viññāṇaṃ saṅkhārahetukaṃ, viññāṇapaccayā nāmaṃ viññāṇahetukaṃ, nāmapaccayā phasso nāmahetuko, phassapaccayā vedanā phassahetukā, vedanāpaccayā taṇhā vedanāhetukā, taṇhāpaccayā upādānaṃ taṇhāhetukaṃ; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. (2:<i>6</i>)</p>
<p><a class='ref sc' id='sc34'>SC 34</a><a class='pts' id='pts140'></a><a class='ref ms' id='ms30Vbh_974'>Ms 30Vbh_974</a>Avijjāpaccayā saṅkhāro avijjāhetuko, saṅkhārapaccayā viññāṇaṃ saṅkhārahetukaṃ, viññāṇapaccayā nāmarūpaṃ viññāṇahetukaṃ, nāmarūpapaccayā chaṭṭhāyatanaṃ nāmarūpahetukaṃ, chaṭṭhāyatanapaccayā phasso chaṭṭhāyatanahetuko, phassapaccayā vedanā phassahetukā, vedanāpaccayā taṇhā vedanāhetukā, taṇhāpaccayā upādānaṃ taṇhāhetukaṃ; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. (3:<i>7</i>)</p>
<p><a class='ref sc' id='sc35'>SC 35</a><a class='ref ms' id='ms30Vbh_975'>Ms 30Vbh_975</a>Avijjāpaccayā saṅkhāro avijjāhetuko, saṅkhārapaccayā viññāṇaṃ saṅkhārahetukaṃ, viññāṇapaccayā nāmarūpaṃ viññāṇahetukaṃ, nāmarūpapaccayā saḷāyatanaṃ nāmarūpahetukaṃ, chaṭṭhāyatanapaccayā phasso <span class='var' id='note36' title='saḷāyatanahetuko (s1-3, pts1)'>chaṭṭhāyatanahetuko</span>, phassapaccayā vedanā phassahetukā, vedanāpaccayā taṇhā vedanāhetukā, taṇhāpaccayā upādānaṃ taṇhāhetukaṃ; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. (4:<i>8</i>)</p>
<p class='endsutta'><a class='ref sc' id='sc36'>SC 36</a><a class='ref ms' id='ms30Vbh_976'>Ms 30Vbh_976</a>Hetucatukkaṃ.</p>
<h3>2.3. Sampayuttacatukka</h3>
<p><a class='ref sc' id='sc37'>SC 37</a><a class='ref ms' id='ms30Vbh_977'>Ms 30Vbh_977</a><a class='ref msdiv' id='msdiv245'>Msdiv 245</a>Avijjāpaccayā saṅkhāro avijjāsampayutto, saṅkhārapaccayā viññāṇaṃ saṅkhārasampayuttaṃ, viññāṇapaccayā nāmaṃ viññāṇasampayuttaṃ, nāmapaccayā chaṭṭhāyatanaṃ nāmasampayuttaṃ, chaṭṭhāyatanapaccayā phasso chaṭṭhāyatanasampayutto, phassapaccayā vedanā phassasampayuttā, vedanāpaccayā taṇhā vedanāsampayuttā, taṇhāpaccayā upādānaṃ taṇhāsampayuttaṃ; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. (1:<i>9</i>)</p>
<p><a class='ref sc' id='sc38'>SC 38</a><a class='ref ms' id='ms30Vbh_978'>Ms 30Vbh_978</a>Avijjāpaccayā saṅkhāro avijjāsampayutto, saṅkhārapaccayā viññāṇaṃ saṅkhārasampayuttaṃ, viññāṇapaccayā nāmaṃ viññāṇasampayuttaṃ, nāmapaccayā phasso nāmasampayutto, phassapaccayā vedanā phassasampayuttā, vedanāpaccayā taṇhā vedanāsampayuttā, taṇhāpaccayā upādānaṃ taṇhāsampayuttaṃ; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. (2:<i>10</i>)</p>
<p><a class='ref sc' id='sc39'>SC 39</a><a class='pts' id='pts141'></a><a class='ref ms' id='ms30Vbh_979'>Ms 30Vbh_979</a>Avijjāpaccayā saṅkhāro avijjāsampayutto, saṅkhārapaccayā viññāṇaṃ saṅkhārasampayuttaṃ, viññāṇapaccayā nāmarūpaṃ viññāṇasampayuttaṃ nāmaṃ, nāmarūpapaccayā chaṭṭhāyatanaṃ <span class='var' id='note37' title='nāmasampayuttaṃ (bj, s1-3, pts1)'>nāmarūpasampayuttaṃ</span>, chaṭṭhāyatanapaccayā phasso chaṭṭhāyatanasampayutto, phassapaccayā vedanā phassasampayuttā, vedanāpaccayā taṇhā vedanāsampayuttā, taṇhāpaccayā upādānaṃ taṇhāsampayuttaṃ; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. (3:<i>11</i>)</p>
<p><a class='ref sc' id='sc40'>SC 40</a><a class='ref ms' id='ms30Vbh_980'>Ms 30Vbh_980</a>Avijjāpaccayā saṅkhāro avijjāsampayutto, saṅkhārapaccayā viññāṇaṃ saṅkhārasampayuttaṃ, viññāṇapaccayā nāmarūpaṃ viññāṇasampayuttaṃ nāmaṃ, nāmarūpapaccayā saḷāyatanaṃ <span class='var' id='note38' title='nāmarūpasampayuttaṃ saḷāyatanaṃ (si) | nāmasampayuttaṃ (s2, pts1) | nāmasampayuttaṃ saḷāyatanaṃ (s3)'>nāmasampayuttaṃ chaṭṭhāyatanaṃ</span>, chaṭṭhāyatanapaccayā phasso chaṭṭhāyatanasampayutto, phassapaccayā vedanā phassasampayuttā, vedanāpaccayā taṇhā vedanāsampayuttā, taṇhāpaccayā upādānaṃ taṇhāsampayuttaṃ; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. (4:<i>12</i>)</p>
<p class='endsutta'><a class='ref sc' id='sc41'>SC 41</a><a class='ref ms' id='ms30Vbh_981'>Ms 30Vbh_981</a>Sampayuttacatukkaṃ.</p>
<h3>2.4. Aññamaññacatukka</h3>
<p><a class='ref sc' id='sc42'>SC 42</a><a class='ref ms' id='ms30Vbh_982'>Ms 30Vbh_982</a><a class='ref msdiv' id='msdiv246'>Msdiv 246</a>Avijjāpaccayā saṅkhāro, saṅkhārapaccayāpi avijjā; saṅkhārapaccayā viññāṇaṃ, viññāṇapaccayāpi saṅkhāro; viññāṇapaccayā nāmaṃ, nāmapaccayāpi viññāṇaṃ; nāmapaccayā chaṭṭhāyatanaṃ, chaṭṭhāyatanapaccayāpi nāmaṃ; chaṭṭhāyatanapaccayā phasso, phassapaccayāpi chaṭṭhāyatanaṃ; phassapaccayā vedanā, vedanāpaccayāpi phasso; vedanāpaccayā taṇhā, taṇhāpaccayāpi vedanā; taṇhāpaccayā upādānaṃ, upādānapaccayāpi taṇhā; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. (1:<i>13</i>)</p>
<p><a class='ref sc' id='sc43'>SC 43</a><a class='ref ms' id='ms30Vbh_983'>Ms 30Vbh_983</a>Avijjāpaccayā saṅkhāro, saṅkhārapaccayāpi avijjā; saṅkhārapaccayā viññāṇaṃ, viññāṇapaccayāpi saṅkhāro; viññāṇapaccayā nāmaṃ, nāmapaccayāpi viññāṇaṃ; nāmapaccayā phasso, phassapaccayāpi nāmaṃ; phassapaccayā vedanā, vedanāpaccayāpi phasso; vedanāpaccayā taṇhā, taṇhāpaccayāpi vedanā; taṇhāpaccayā upādānaṃ, upādānapaccayāpi taṇhā; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. (2:<i>14</i>)</p>
<p><a class='ref sc' id='sc44'>SC 44</a><a class='pts' id='pts142'></a><a class='ref ms' id='ms30Vbh_984'>Ms 30Vbh_984</a>Avijjāpaccayā saṅkhāro, saṅkhārapaccayāpi avijjā; saṅkhārapaccayā viññāṇaṃ, viññāṇapaccayāpi saṅkhāro; viññāṇapaccayā nāmarūpaṃ, nāmarūpapaccayāpi viññāṇaṃ; nāmarūpapaccayā chaṭṭhāyatanaṃ, chaṭṭhāyatanapaccayāpi nāmarūpaṃ; chaṭṭhāyatanapaccayā phasso, phassapaccayāpi chaṭṭhāyatanaṃ; phassapaccayā vedanā, vedanāpaccayāpi phasso; vedanāpaccayā taṇhā, taṇhāpaccayāpi vedanā; taṇhāpaccayā upādānaṃ, upādānapaccayāpi taṇhā; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. (3:<i>15</i>)</p>
<p><a class='ref sc' id='sc45'>SC 45</a><a class='ref ms' id='ms30Vbh_985'>Ms 30Vbh_985</a>Avijjāpaccayā saṅkhāro, saṅkhārapaccayāpi avijjā; saṅkhārapaccayā viññāṇaṃ, viññāṇapaccayāpi saṅkhāro; viññāṇapaccayā nāmarūpaṃ, nāmarūpapaccayāpi viññāṇaṃ; nāmarūpapaccayā saḷāyatanaṃ, chaṭṭhāyatanapaccayāpi nāmarūpaṃ; chaṭṭhāyatanapaccayā phasso, phassapaccayāpi chaṭṭhāyatanaṃ; phassapaccayā vedanā, vedanāpaccayāpi phasso; vedanāpaccayā taṇhā, taṇhāpaccayāpi vedanā; taṇhāpaccayā upādānaṃ, upādānapaccayāpi taṇhā; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. (4:<i>16</i>)</p>
<p class='endsutta'><a class='ref sc' id='sc46'>SC 46</a><a class='ref ms' id='ms30Vbh_986'>Ms 30Vbh_986</a>Aññamaññacatukkaṃ.</p>
<h4>2.4.1. Mātikā</h4>
<p><a class='ref sc' id='sc47'>SC 47</a><a class='pts' id='pts143'></a><a class='ref ms' id='ms30Vbh_987'>Ms 30Vbh_987</a><a class='ref msdiv' id='msdiv247'>Msdiv 247</a>Saṅkhārapaccayā avijjā … pe … viññāṇapaccayā avijjā … pe … nāmapaccayā avijjā … pe … chaṭṭhāyatanapaccayā avijjā … pe … phassapaccayā avijjā … pe … vedanāpaccayā avijjā … pe … taṇhāpaccayā avijjā … pe … upādānapaccayā avijjā … pe … avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p class='endsutta'><a class='ref sc' id='sc48'>SC 48</a><a class='ref ms' id='ms30Vbh_988'>Ms 30Vbh_988</a>Mātikā.</p>
<h4>2.5.1. Akusalacitta</h4>
<p><a class='ref sc' id='sc49'>SC 49</a><a class='pts' id='pts144'></a><a class='ref ms' id='ms30Vbh_989'>Ms 30Vbh_989</a><a class='ref msdiv' id='msdiv248'>Msdiv 248</a>Katame dhammā akusalā? Yasmiṃ samaye akusalaṃ cittaṃ uppannaṃ hoti somanassasahagataṃ diṭṭhigatasampayuttaṃ rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc50'>SC 50</a><a class='ref ms' id='ms30Vbh_990'>Ms 30Vbh_990</a><a class='ref msdiv' id='msdiv249'>Msdiv 249</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā”.</p>
<p><a class='ref sc' id='sc51'>SC 51</a><a class='ref ms' id='ms30Vbh_991'>Ms 30Vbh_991</a>Tattha katamo avijjāpaccayā saṅkhāro? Yā cetanā sañcetanā <span class='var' id='note39' title='cetayitattaṃ (bj, mr)'>sañcetayitattaṃ</span>— ayaṃ vuccati “avijjāpaccayā saṅkhāro”.</p>
<p><a class='ref sc' id='sc52'>SC 52</a><a class='ref ms' id='ms30Vbh_992'>Ms 30Vbh_992</a>Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—idaṃ vuccati “saṅkhārapaccayā viññāṇaṃ”.</p>
<p><a class='ref sc' id='sc53'>SC 53</a><a class='ref ms' id='ms30Vbh_993'>Ms 30Vbh_993</a>Tattha katamaṃ viññāṇapaccayā nāmaṃ? Vedanākkhandho, saññākkhandho, saṅkhārakkhandho—idaṃ vuccati “viññāṇapaccayā nāmaṃ”.</p>
<p><a class='ref sc' id='sc54'>SC 54</a><a class='ref ms' id='ms30Vbh_994'>Ms 30Vbh_994</a>Tattha katamaṃ nāmapaccayā chaṭṭhāyatanaṃ? Yaṃ cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—idaṃ vuccati “nāmapaccayā chaṭṭhāyatanaṃ”.</p>
<p><a class='ref sc' id='sc55'>SC 55</a><a class='ref ms' id='ms30Vbh_995'>Ms 30Vbh_995</a>Tattha katamo chaṭṭhāyatanapaccayā phasso? Yo phasso phusanā samphusanā samphusitattaṃ—ayaṃ vuccati “chaṭṭhāyatanapaccayā phasso”.</p>
<p><a class='ref sc' id='sc56'>SC 56</a><a class='ref ms' id='ms30Vbh_996'>Ms 30Vbh_996</a>Tattha katamā phassapaccayā vedanā? Yaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā— ayaṃ vuccati “phassapaccayā vedanā”.</p>
<p><a class='ref sc' id='sc57'>SC 57</a><a class='pts' id='pts145'></a><a class='ref ms' id='ms30Vbh_997'>Ms 30Vbh_997</a>Tattha katamā vedanāpaccayā taṇhā? Yo rāgo sārāgo anunayo anurodho nandī nandirāgo cittassa sārāgo—ayaṃ vuccati “vedanāpaccayā taṇhā”.</p>
<p><a class='ref sc' id='sc58'>SC 58</a><a class='ref ms' id='ms30Vbh_998'>Ms 30Vbh_998</a>Tattha katamaṃ taṇhāpaccayā upādānaṃ? Yā diṭṭhi diṭṭhigataṃ diṭṭhigahanaṃ diṭṭhikantāro diṭṭhivisūkāyikaṃ diṭṭhivipphanditaṃ diṭṭhisaṃyojanaṃ gāho patiṭṭhāho abhiniveso parāmāso kummaggo micchāpatho micchattaṃ titthāyatanaṃ <span class='var' id='note40' title='vipariyesagāho (bj, pts1) | vipariyesaggāho (s1-3)'>vipariyāsaggāho</span>—idaṃ vuccati “taṇhāpaccayā upādānaṃ”.</p>
<p><a class='ref sc' id='sc59'>SC 59</a><a class='ref ms' id='ms30Vbh_999'>Ms 30Vbh_999</a>Tattha katamo upādānapaccayā bhavo? Ṭhapetvā upādānaṃ, vedanākkhandho saññākkhandho saṅkhārakkhandho viññāṇakkhandho—ayaṃ vuccati “upādānapaccayā bhavo”.</p>
<p><a class='ref sc' id='sc60'>SC 60</a><a class='ref ms' id='ms30Vbh_1000'>Ms 30Vbh_1000</a>Tattha katamā bhavapaccayā jāti? Yā tesaṃ tesaṃ dhammānaṃ jāti sañjāti nibbatti abhinibbatti pātubhāvo—ayaṃ vuccati “bhavapaccayā jāti”.</p>
<p><a class='ref sc' id='sc61'>SC 61</a><a class='ref ms' id='ms30Vbh_1001'>Ms 30Vbh_1001</a>Tattha katamaṃ jātipaccayā jarāmaraṇaṃ? Atthi jarā, atthi maraṇaṃ. Tattha katamā jarā? Yā tesaṃ tesaṃ dhammānaṃ jarā jīraṇatā āyuno saṃhāni—ayaṃ vuccati “jarā”. Tattha katamaṃ maraṇaṃ? Yo tesaṃ tesaṃ dhammānaṃ khayo vayo bhedo paribhedo aniccatā antaradhānaṃ—idaṃ vuccati “maraṇaṃ”. Iti ayañca jarā, idañca maraṇaṃ. Idaṃ vuccati “jātipaccayā jarāmaraṇaṃ”.</p>
<p><a class='ref sc' id='sc62'>SC 62</a><a class='ref ms' id='ms30Vbh_1002'>Ms 30Vbh_1002</a>Evametassa kevalassa dukkhakkhandhassa samudayo hotīti. Evametassa kevalassa dukkhakkhandhassa saṅgati hoti, samāgamo hoti, samodhānaṃ hoti, pātubhāvo hoti. Tena vuccati “evametassa kevalassa dukkhakkhandhassa samudayo hotī”ti. (1:<i>1</i>)</p>
<p><a class='ref sc' id='sc63'>SC 63</a><a class='pts' id='pts146'></a><a class='ref ms' id='ms30Vbh_1003'>Ms 30Vbh_1003</a><a class='ref msdiv' id='msdiv250'>Msdiv 250</a>Tasmiṃ samaye avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc64'>SC 64</a><a class='ref ms' id='ms30Vbh_1004'>Ms 30Vbh_1004</a><a class='ref msdiv' id='msdiv251'>Msdiv 251</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā”.</p>
<p><a class='ref sc' id='sc65'>SC 65</a><a class='ref ms' id='ms30Vbh_1005'>Ms 30Vbh_1005</a>Tattha katamo avijjāpaccayā saṅkhāro? Yā cetanā sañcetanā sañcetayitattaṃ— ayaṃ vuccati “avijjāpaccayā saṅkhāro”.</p>
<p><a class='ref sc' id='sc66'>SC 66</a><a class='ref ms' id='ms30Vbh_1006'>Ms 30Vbh_1006</a>Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “saṅkhārapaccayā viññāṇaṃ”.</p>
<p><a class='ref sc' id='sc67'>SC 67</a><a class='ref ms' id='ms30Vbh_1007'>Ms 30Vbh_1007</a>Tattha katamaṃ viññāṇapaccayā nāmaṃ? Vedanākkhandho, saññākkhandho, saṅkhārakkhandho—idaṃ vuccati “viññāṇapaccayā nāmaṃ”.</p>
<p><a class='ref sc' id='sc68'>SC 68</a><a class='ref ms' id='ms30Vbh_1008'>Ms 30Vbh_1008</a>Nāmapaccayā phassoti. Tattha katamaṃ nāmaṃ? Ṭhapetvā phassaṃ, vedanākkhandho saññākkhandho saṅkhārakkhandho viññāṇakkhandho—idaṃ vuccati “nāmaṃ”.</p>
<p><a class='ref sc' id='sc69'>SC 69</a><a class='ref ms' id='ms30Vbh_1009'>Ms 30Vbh_1009</a>Tattha katamo nāmapaccayā phasso? Yo phasso phusanā samphusanā samphusitattaṃ— ayaṃ vuccati “nāmapaccayā phasso” … pe … tena vuccati “evametassa kevalassa dukkhakkhandhassa samudayo hotī”ti. (2:<i>2</i>)</p>
<p><a class='ref sc' id='sc70'>SC 70</a><a class='ref ms' id='ms30Vbh_1010'>Ms 30Vbh_1010</a><a class='ref msdiv' id='msdiv252'>Msdiv 252</a>Tasmiṃ samaye avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmarūpaṃ, nāmarūpapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc71'>SC 71</a><a class='ref ms' id='ms30Vbh_1011'>Ms 30Vbh_1011</a><a class='ref msdiv' id='msdiv253'>Msdiv 253</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā”.</p>
<p><a class='ref sc' id='sc72'>SC 72</a><a class='ref ms' id='ms30Vbh_1012'>Ms 30Vbh_1012</a>Tattha katamo avijjāpaccayā saṅkhāro? Yā cetanā sañcetanā sañcetayitattaṃ— ayaṃ vuccati “avijjāpaccayā saṅkhāro”.</p>
<p><a class='ref sc' id='sc73'>SC 73</a><a class='ref ms' id='ms30Vbh_1013'>Ms 30Vbh_1013</a>Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “saṅkhārapaccayā viññāṇaṃ”.</p>
<p><a class='ref sc' id='sc74'>SC 74</a><a class='pts' id='pts147'></a><a class='ref ms' id='ms30Vbh_1014'>Ms 30Vbh_1014</a>Tattha katamaṃ viññāṇapaccayā nāmarūpaṃ? Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—idaṃ vuccati “nāmaṃ”. Tattha katamaṃ rūpaṃ? Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa upacayo, kāyāyatanassa upacayo, yaṃ vā panaññampi atthi rūpaṃ cittajaṃ cittahetukaṃ cittasamuṭṭhānaṃ—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “viññāṇapaccayā nāmarūpaṃ”.</p>
<p><a class='ref sc' id='sc75'>SC 75</a><a class='ref ms' id='ms30Vbh_1015'>Ms 30Vbh_1015</a>Nāmarūpapaccayā chaṭṭhāyatananti. Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—idaṃ vuccati “nāmaṃ”. Tattha katamaṃ rūpaṃ? Yaṃ rūpaṃ nissāya manoviññāṇadhātu vattati—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “nāmarūpaṃ”.</p>
<p><a class='ref sc' id='sc76'>SC 76</a><a class='ref ms' id='ms30Vbh_1016'>Ms 30Vbh_1016</a>Tattha katamaṃ nāmarūpapaccayā chaṭṭhāyatanaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “nāmarūpapaccayā chaṭṭhāyatanaṃ”.</p>
<p><a class='ref sc' id='sc77'>SC 77</a><a class='ref ms' id='ms30Vbh_1017'>Ms 30Vbh_1017</a>Tattha katamo chaṭṭhāyatanapaccayā phasso? Yo phasso phusanā samphusanā samphusitattaṃ—ayaṃ vuccati “chaṭṭhāyatanapaccayā phasso” … pe … tena vuccati “evametassa kevalassa dukkhakkhandhassa samudayo hotī”ti. (3:<i>3</i>)</p>
<p><a class='ref sc' id='sc78'>SC 78</a><a class='ref ms' id='ms30Vbh_1018'>Ms 30Vbh_1018</a><a class='ref msdiv' id='msdiv254'>Msdiv 254</a>Tasmiṃ samaye avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmarūpaṃ, nāmarūpapaccayā saḷāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc79'>SC 79</a><a class='ref ms' id='ms30Vbh_1019'>Ms 30Vbh_1019</a><a class='ref msdiv' id='msdiv255'>Msdiv 255</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā”.</p>
<p><a class='ref sc' id='sc80'>SC 80</a><a class='ref ms' id='ms30Vbh_1020'>Ms 30Vbh_1020</a>Tattha katamo avijjāpaccayā saṅkhāro? Yā cetanā sañcetanā sañcetayitattaṃ— ayaṃ vuccati “avijjāpaccayā saṅkhāro”.</p>
<p><a class='ref sc' id='sc81'>SC 81</a><a class='ref ms' id='ms30Vbh_1021'>Ms 30Vbh_1021</a>Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “saṅkhārapaccayā viññāṇaṃ”.</p>
<p><a class='ref sc' id='sc82'>SC 82</a><a class='pts' id='pts148'></a><a class='ref ms' id='ms30Vbh_1022'>Ms 30Vbh_1022</a>Tattha katamaṃ viññāṇapaccayā nāmarūpaṃ? Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—idaṃ vuccati “nāmaṃ”. Tattha katamaṃ rūpaṃ? Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa upacayo, kāyāyatanassa upacayo, yaṃ vā panaññampi atthi rūpaṃ cittajaṃ cittahetukaṃ cittasamuṭṭhānaṃ—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “viññāṇapaccayā nāmarūpaṃ”.</p>
<p><a class='ref sc' id='sc83'>SC 83</a><a class='ref ms' id='ms30Vbh_1023'>Ms 30Vbh_1023</a>Nāmarūpapaccayā saḷāyatananti. Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—idaṃ vuccati “nāmaṃ”. Tattha katamaṃ rūpaṃ? Cattāro ca mahābhūtā, yañca rūpaṃ nissāya manoviññāṇadhātu vattati—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “nāmarūpaṃ”.</p>
<p><a class='ref sc' id='sc84'>SC 84</a><a class='ref ms' id='ms30Vbh_1024'>Ms 30Vbh_1024</a>Tattha katamaṃ nāmarūpapaccayā saḷāyatanaṃ? Cakkhāyatanaṃ, sotāyatanaṃ, ghānāyatanaṃ, jivhāyatanaṃ, kāyāyatanaṃ, manāyatanaṃ—idaṃ vuccati “nāmarūpapaccayā saḷāyatanaṃ”.</p>
<p><a class='ref sc' id='sc85'>SC 85</a><a class='ref ms' id='ms30Vbh_1025'>Ms 30Vbh_1025</a>Tattha katamo chaṭṭhāyatanapaccayā phasso? Yo phasso phusanā samphusanā samphusitattaṃ—ayaṃ vuccati “chaṭṭhāyatanapaccayā phasso” … pe … tena vuccati “evametassa kevalassa dukkhakkhandhassa samudayo hotī”ti. (4:<i>4</i>)</p>
<p class='endsutta'><a class='ref sc' id='sc86'>SC 86</a><a class='ref ms' id='ms30Vbh_1026'>Ms 30Vbh_1026</a>Paccayacatukkaṃ.</p>
<h3>2.6. Hetucatukka</h3>
<p><a class='ref sc' id='sc87'>SC 87</a><a class='ref ms' id='ms30Vbh_1027'>Ms 30Vbh_1027</a><a class='ref msdiv' id='msdiv256'>Msdiv 256</a>Tasmiṃ samaye avijjāpaccayā saṅkhāro avijjāhetuko, saṅkhārapaccayā viññāṇaṃ saṅkhārahetukaṃ, viññāṇapaccayā nāmaṃ viññāṇahetukaṃ, nāmapaccayā chaṭṭhāyatanaṃ nāmahetukaṃ, chaṭṭhāyatanapaccayā phasso chaṭṭhāyatanahetuko, phassapaccayā vedanā phassahetukā, vedanāpaccayā taṇhā vedanāhetukā, taṇhāpaccayā upādānaṃ taṇhāhetukaṃ; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc88'>SC 88</a><a class='pts' id='pts149'></a><a class='ref ms' id='ms30Vbh_1028'>Ms 30Vbh_1028</a><a class='ref msdiv' id='msdiv257'>Msdiv 257</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā”.</p>
<p><a class='ref sc' id='sc89'>SC 89</a><a class='ref ms' id='ms30Vbh_1029'>Ms 30Vbh_1029</a>Tattha katamo avijjāpaccayā saṅkhāro avijjāhetuko? Yā cetanā sañcetanā sañcetayitattaṃ—ayaṃ vuccati “avijjāpaccayā saṅkhāro avijjāhetuko”.</p>
<p><a class='ref sc' id='sc90'>SC 90</a><a class='ref ms' id='ms30Vbh_1030'>Ms 30Vbh_1030</a>Tattha katamaṃ saṅkhārapaccayā viññāṇaṃ saṅkhārahetukaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “saṅkhārapaccayā viññāṇaṃ saṅkhārahetukaṃ”.</p>
<p><a class='ref sc' id='sc91'>SC 91</a><a class='ref ms' id='ms30Vbh_1031'>Ms 30Vbh_1031</a>Tattha katamaṃ viññāṇapaccayā nāmaṃ viññāṇahetukaṃ? Vedanākkhandho, saññākkhandho, saṅkhārakkhandho—idaṃ vuccati “viññāṇapaccayā nāmaṃ viññāṇahetukaṃ”.</p>
<p><a class='ref sc' id='sc92'>SC 92</a><a class='ref ms' id='ms30Vbh_1032'>Ms 30Vbh_1032</a>Tattha katamaṃ nāmapaccayā chaṭṭhāyatanaṃ nāmahetukaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “nāmapaccayā chaṭṭhāyatanaṃ nāmahetukaṃ”.</p>
<p><a class='ref sc' id='sc93'>SC 93</a><a class='ref ms' id='ms30Vbh_1033'>Ms 30Vbh_1033</a>Tattha katamo chaṭṭhāyatanapaccayā phasso chaṭṭhāyatanahetuko? Yo phasso phusanā samphusanā samphusitattaṃ—ayaṃ vuccati “chaṭṭhāyatanapaccayā phasso chaṭṭhāyatanahetuko”.</p>
<p><a class='ref sc' id='sc94'>SC 94</a><a class='ref ms' id='ms30Vbh_1034'>Ms 30Vbh_1034</a>Tattha katamā phassapaccayā vedanā phassahetukā? Yaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—ayaṃ vuccati “phassapaccayā vedanā phassahetukā”.</p>
<p><a class='ref sc' id='sc95'>SC 95</a><a class='ref ms' id='ms30Vbh_1035'>Ms 30Vbh_1035</a>Tattha katamā vedanāpaccayā taṇhā vedanāhetukā? Yo rāgo sārāgo … pe … cittassa sārāgo—ayaṃ vuccati “vedanāpaccayā taṇhā vedanāhetukā”.</p>
<p><a class='ref sc' id='sc96'>SC 96</a><a class='ref ms' id='ms30Vbh_1036'>Ms 30Vbh_1036</a>Tattha katamaṃ taṇhāpaccayā upādānaṃ taṇhāhetukaṃ? Yā diṭṭhi diṭṭhigataṃ … pe … titthāyatanaṃ vipariyāsaggāho—idaṃ vuccati “taṇhāpaccayā upādānaṃ taṇhāhetukaṃ” … pe … tena vuccati “evametassa kevalassa dukkhakkhandhassa samudayo hotī”ti. (1:<i>5</i>)</p>
<p><a class='ref sc' id='sc97'>SC 97</a><a class='pts' id='pts150'></a><a class='ref ms' id='ms30Vbh_1037'>Ms 30Vbh_1037</a><a class='ref msdiv' id='msdiv258'>Msdiv 258</a>Tasmiṃ samaye avijjāpaccayā saṅkhāro avijjāhetuko, saṅkhārapaccayā viññāṇaṃ saṅkhārahetukaṃ, viññāṇapaccayā nāmaṃ viññāṇahetukaṃ, nāmapaccayā phasso nāmahetuko, phassapaccayā vedanā phassahetukā, vedanāpaccayā taṇhā vedanāhetukā, taṇhāpaccayā upādānaṃ taṇhāhetukaṃ; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc98'>SC 98</a><a class='ref ms' id='ms30Vbh_1038'>Ms 30Vbh_1038</a><a class='ref msdiv' id='msdiv259'>Msdiv 259</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā”.</p>
<p><a class='ref sc' id='sc99'>SC 99</a><a class='ref ms' id='ms30Vbh_1039'>Ms 30Vbh_1039</a>Tattha katamo avijjāpaccayā saṅkhāro avijjāhetuko? Yā cetanā sañcetanā sañcetayitattaṃ—ayaṃ vuccati “avijjāpaccayā saṅkhāro avijjāhetuko”.</p>
<p><a class='ref sc' id='sc100'>SC 100</a><a class='ref ms' id='ms30Vbh_1040'>Ms 30Vbh_1040</a>Tattha katamaṃ saṅkhārapaccayā viññāṇaṃ saṅkhārahetukaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati saṅkhārapaccayā viññāṇaṃ saṅkhārahetukaṃ.</p>
<p><a class='ref sc' id='sc101'>SC 101</a><a class='ref ms' id='ms30Vbh_1041'>Ms 30Vbh_1041</a>Tattha katamaṃ viññāṇapaccayā nāmaṃ viññāṇahetukaṃ? Vedanākkhandho, saññākkhandho, saṅkhārakkhandho—idaṃ vuccati “viññāṇapaccayā nāmaṃ viññāṇahetukaṃ”.</p>
<p><a class='ref sc' id='sc102'>SC 102</a><a class='ref ms' id='ms30Vbh_1042'>Ms 30Vbh_1042</a>Nāmapaccayā phasso nāmahetukoti. Tattha katamaṃ nāmaṃ? Ṭhapetvā phassaṃ, vedanākkhandho saññākkhandho saṅkhārakkhandho viññāṇakkhandho—idaṃ vuccati “nāmaṃ”.</p>
<p><a class='ref sc' id='sc103'>SC 103</a><a class='ref ms' id='ms30Vbh_1043'>Ms 30Vbh_1043</a>Tattha katamo nāmapaccayā phasso nāmahetuko? Yo phasso phusanā samphusanā samphusitattaṃ—ayaṃ vuccati “nāmapaccayā phasso nāmahetuko” … pe … tena vuccati “evametassa kevalassa dukkhakkhandhassa samudayo hotī”ti. (2:<i>6</i>)</p>
<p><a class='ref sc' id='sc104'>SC 104</a><a class='pts' id='pts151'></a><a class='ref ms' id='ms30Vbh_1044'>Ms 30Vbh_1044</a><a class='ref msdiv' id='msdiv260'>Msdiv 260</a>Tasmiṃ samaye avijjāpaccayā saṅkhāro avijjāhetuko, saṅkhārapaccayā viññāṇaṃ saṅkhārahetukaṃ, viññāṇapaccayā nāmarūpaṃ viññāṇahetukaṃ, nāmarūpapaccayā chaṭṭhāyatanaṃ nāmarūpahetukaṃ, chaṭṭhāyatanapaccayā phasso chaṭṭhāyatanahetuko, phassapaccayā vedanā phassahetukā, vedanāpaccayā taṇhā vedanāhetukā, taṇhāpaccayā upādānaṃ taṇhāhetukaṃ; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc105'>SC 105</a><a class='ref ms' id='ms30Vbh_1045'>Ms 30Vbh_1045</a><a class='ref msdiv' id='msdiv261'>Msdiv 261</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā”.</p>
<p><a class='ref sc' id='sc106'>SC 106</a><a class='ref ms' id='ms30Vbh_1046'>Ms 30Vbh_1046</a>Tattha katamo avijjāpaccayā saṅkhāro avijjāhetuko? Yā cetanā sañcetanā sañcetayitattaṃ—ayaṃ vuccati “avijjāpaccayā saṅkhāro avijjāhetuko”.</p>
<p><a class='ref sc' id='sc107'>SC 107</a><a class='ref ms' id='ms30Vbh_1047'>Ms 30Vbh_1047</a>Tattha katamaṃ saṅkhārapaccayā viññāṇaṃ saṅkhārahetukaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “saṅkhārapaccayā viññāṇaṃ saṅkhārahetukaṃ”.</p>
<p><a class='ref sc' id='sc108'>SC 108</a><a class='ref ms' id='ms30Vbh_1048'>Ms 30Vbh_1048</a>Tattha katamaṃ viññāṇapaccayā nāmarūpaṃ viññāṇahetukaṃ? Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho— idaṃ vuccati “nāmaṃ”. Tattha katamaṃ rūpaṃ? Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa upacayo, kāyāyatanassa upacayo, yaṃ vā panaññampi atthi rūpaṃ cittajaṃ cittahetukaṃ cittasamuṭṭhānaṃ—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “viññāṇapaccayā nāmarūpaṃ viññāṇahetukaṃ”.</p>
<p><a class='ref sc' id='sc109'>SC 109</a><a class='ref ms' id='ms30Vbh_1049'>Ms 30Vbh_1049</a>Nāmarūpapaccayā chaṭṭhāyatanaṃ nāmarūpahetukanti. Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—idaṃ vuccati “nāmaṃ”. Tattha katamaṃ rūpaṃ? Yaṃ rūpaṃ nissāya manoviññāṇadhātu vattati—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “nāmarūpaṃ”.</p>
<p><a class='ref sc' id='sc110'>SC 110</a><a class='ref ms' id='ms30Vbh_1050'>Ms 30Vbh_1050</a>Tattha katamaṃ nāmarūpapaccayā chaṭṭhāyatanaṃ nāmarūpahetukaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “nāmarūpapaccayā chaṭṭhāyatanaṃ nāmarūpahetukaṃ”.</p>
<p><a class='ref sc' id='sc111'>SC 111</a><a class='ref ms' id='ms30Vbh_1051'>Ms 30Vbh_1051</a>Tattha katamo chaṭṭhāyatanapaccayā phasso chaṭṭhāyatanahetuko? Yo phasso phusanā samphusanā samphusitattaṃ—ayaṃ vuccati “chaṭṭhāyatanapaccayā phasso chaṭṭhāyatanahetuko” … pe … tena vuccati “evametassa kevalassa dukkhakkhandhassa samudayo hotī”ti. (3:<i>7</i>)</p>
<p><a class='ref sc' id='sc112'>SC 112</a><a class='pts' id='pts152'></a><a class='ref ms' id='ms30Vbh_1052'>Ms 30Vbh_1052</a><a class='ref msdiv' id='msdiv262'>Msdiv 262</a>Tasmiṃ samaye avijjāpaccayā saṅkhāro avijjāhetuko, saṅkhārapaccayā viññāṇaṃ saṅkhārahetukaṃ viññāṇapaccayā nāmarūpaṃ viññāṇahetukaṃ, nāmarūpapaccayā saḷāyatanaṃ nāmarūpahetukaṃ, chaṭṭhāyatanapaccayā phasso chaṭṭhāyatanahetuko, phassapaccayā vedanā phassahetukā, vedanāpaccayā taṇhā vedanāhetukā, taṇhāpaccayā upādānaṃ taṇhāhetukaṃ; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc113'>SC 113</a><a class='ref ms' id='ms30Vbh_1053'>Ms 30Vbh_1053</a><a class='ref msdiv' id='msdiv263'>Msdiv 263</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā”.</p>
<p><a class='ref sc' id='sc114'>SC 114</a><a class='ref ms' id='ms30Vbh_1054'>Ms 30Vbh_1054</a>Tattha katamo avijjāpaccayā saṅkhāro avijjāhetuko? Yā cetanā sañcetanā sañcetayitattaṃ—ayaṃ vuccati “avijjāpaccayā saṅkhāro avijjāhetuko”.</p>
<p><a class='ref sc' id='sc115'>SC 115</a><a class='ref ms' id='ms30Vbh_1055'>Ms 30Vbh_1055</a>Tattha katamaṃ saṅkhārapaccayā viññāṇaṃ saṅkhārahetukaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “saṅkhārapaccayā viññāṇaṃ saṅkhārahetukaṃ”.</p>
<p><a class='ref sc' id='sc116'>SC 116</a><a class='ref ms' id='ms30Vbh_1056'>Ms 30Vbh_1056</a>Tattha katamaṃ viññāṇapaccayā nāmarūpaṃ viññāṇahetukaṃ? Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho— idaṃ vuccati “nāmaṃ”. Tattha katamaṃ rūpaṃ? Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa upacayo, kāyāyatanassa upacayo, yaṃ vā panaññampi atthi rūpaṃ cittajaṃ cittahetukaṃ cittasamuṭṭhānaṃ—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “viññāṇapaccayā nāmarūpaṃ viññāṇahetukaṃ”.</p>
<p><a class='ref sc' id='sc117'>SC 117</a><a class='ref ms' id='ms30Vbh_1057'>Ms 30Vbh_1057</a>Nāmarūpapaccayā saḷāyatanaṃ nāmarūpahetukanti. Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—idaṃ vuccati “nāmaṃ”. Tattha katamaṃ rūpaṃ? Cattāro ca mahābhūtā, yañca rūpaṃ nissāya manoviññāṇadhātu vattati—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “nāmarūpaṃ”.</p>
<p><a class='ref sc' id='sc118'>SC 118</a><a class='pts' id='pts153'></a><a class='ref ms' id='ms30Vbh_1058'>Ms 30Vbh_1058</a>Tattha katamaṃ nāmarūpapaccayā saḷāyatanaṃ nāmarūpahetukaṃ? Cakkhāyatanaṃ, sotāyatanaṃ, ghānāyatanaṃ, jivhāyatanaṃ, kāyāyatanaṃ, manāyatanaṃ—idaṃ vuccati “nāmarūpapaccayā saḷāyatanaṃ nāmarūpahetukaṃ”.</p>
<p><a class='ref sc' id='sc119'>SC 119</a><a class='ref ms' id='ms30Vbh_1059'>Ms 30Vbh_1059</a>Tattha katamo chaṭṭhāyatanapaccayā phasso chaṭṭhāyatanahetuko? Yo phasso phusanā samphusanā samphusitattaṃ—ayaṃ vuccati “chaṭṭhāyatanapaccayā phasso chaṭṭhāyatanahetuko”.</p>
<p><a class='ref sc' id='sc120'>SC 120</a><a class='ref ms' id='ms30Vbh_1060'>Ms 30Vbh_1060</a>Tattha katamā phassapaccayā vedanā phassahetukā? Yaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—ayaṃ vuccati “phassapaccayā vedanā phassahetukā”.</p>
<p><a class='ref sc' id='sc121'>SC 121</a><a class='ref ms' id='ms30Vbh_1061'>Ms 30Vbh_1061</a>Tattha katamā vedanāpaccayā taṇhā vedanāhetukā? Yo rāgo sārāgo … pe … cittassa sārāgo—ayaṃ vuccati “vedanāpaccayā taṇhā vedanāhetukā”.</p>
<p><a class='ref sc' id='sc122'>SC 122</a><a class='ref ms' id='ms30Vbh_1062'>Ms 30Vbh_1062</a>Tattha katamaṃ taṇhāpaccayā upādānaṃ taṇhāhetukaṃ? Yā diṭṭhi diṭṭhigataṃ … pe … titthāyatanaṃ vipariyāsaggāho—idaṃ vuccati “taṇhāpaccayā upādānaṃ taṇhāhetukaṃ” … pe … tena vuccati “evametassa kevalassa dukkhakkhandhassa samudayo hotī”ti. (4:<i>8</i>)</p>
<p class='endsutta'><a class='ref sc' id='sc123'>SC 123</a><a class='ref ms' id='ms30Vbh_1063'>Ms 30Vbh_1063</a>Hetucatukkaṃ.</p>
<h3>2.7. Sampayuttacatukka</h3>
<p><a class='ref sc' id='sc124'>SC 124</a><a class='ref ms' id='ms30Vbh_1064'>Ms 30Vbh_1064</a><a class='ref msdiv' id='msdiv264'>Msdiv 264</a>Tasmiṃ samaye avijjāpaccayā saṅkhāro avijjāsampayutto, saṅkhārapaccayā viññāṇaṃ saṅkhārasampayuttaṃ, viññāṇapaccayā nāmaṃ viññāṇasampayuttaṃ, nāmapaccayā chaṭṭhāyatanaṃ nāmasampayuttaṃ, chaṭṭhāyatanapaccayā phasso chaṭṭhāyatanasampayutto, phassapaccayā vedanā phassasampayuttā, vedanāpaccayā taṇhā vedanāsampayuttā, taṇhāpaccayā upādānaṃ taṇhāsampayuttaṃ; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc125'>SC 125</a><a class='ref ms' id='ms30Vbh_1065'>Ms 30Vbh_1065</a><a class='ref msdiv' id='msdiv265'>Msdiv 265</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā”.</p>
<p><a class='ref sc' id='sc126'>SC 126</a><a class='ref ms' id='ms30Vbh_1066'>Ms 30Vbh_1066</a>Tattha katamo avijjāpaccayā saṅkhāro avijjāsampayutto? Yā cetanā sañcetanā sañcetayitattaṃ—ayaṃ vuccati “avijjāpaccayā saṅkhāro avijjāsampayutto”.</p>
<p><a class='ref sc' id='sc127'>SC 127</a><a class='ref ms' id='ms30Vbh_1067'>Ms 30Vbh_1067</a>Tattha katamaṃ saṅkhārapaccayā viññāṇaṃ saṅkhārasampayuttaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “saṅkhārapaccayā viññāṇaṃ saṅkhārasampayuttaṃ”.</p>
<p><a class='ref sc' id='sc128'>SC 128</a><a class='ref ms' id='ms30Vbh_1068'>Ms 30Vbh_1068</a>Tattha katamaṃ viññāṇapaccayā nāmaṃ viññāṇasampayuttaṃ? Vedanākkhandho, saññākkhandho, saṅkhārakkhandho—idaṃ vuccati “viññāṇapaccayā nāmaṃ viññāṇasampayuttaṃ”.</p>
<p><a class='ref sc' id='sc129'>SC 129</a><a class='pts' id='pts154'></a><a class='ref ms' id='ms30Vbh_1069'>Ms 30Vbh_1069</a>Tattha katamaṃ nāmapaccayā chaṭṭhāyatanaṃ … pe … nāmasampayuttaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “nāmapaccayā chaṭṭhāyatanaṃ nāmasampayuttaṃ”.</p>
<p><a class='ref sc' id='sc130'>SC 130</a><a class='ref ms' id='ms30Vbh_1070'>Ms 30Vbh_1070</a>Tattha katamo chaṭṭhāyatanapaccayā phasso chaṭṭhāyatanasampayutto? Yo phasso phusanā samphusanā samphusitattaṃ—ayaṃ vuccati “chaṭṭhāyatanapaccayā phasso chaṭṭhāyatanasampayutto”.</p>
<p><a class='ref sc' id='sc131'>SC 131</a><a class='ref ms' id='ms30Vbh_1071'>Ms 30Vbh_1071</a>Tattha katamā phassapaccayā vedanā phassasampayuttā? Yaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—ayaṃ vuccati “phassapaccayā vedanā phassasampayuttā”.</p>
<p><a class='ref sc' id='sc132'>SC 132</a><a class='ref ms' id='ms30Vbh_1072'>Ms 30Vbh_1072</a>Tattha katamā vedanāpaccayā taṇhā vedanāsampayuttā? Yo rāgo sārāgo … pe … cittassa sārāgo—ayaṃ vuccati “vedanāpaccayā taṇhā vedanāsampayuttā”.</p>
<p><a class='ref sc' id='sc133'>SC 133</a><a class='ref ms' id='ms30Vbh_1073'>Ms 30Vbh_1073</a>Tattha katamaṃ taṇhāpaccayā upādānaṃ taṇhāsampayuttaṃ? Yā diṭṭhi diṭṭhigataṃ … pe … titthāyatanaṃ vipariyāsaggāho—idaṃ vuccati “taṇhāpaccayā upādānaṃ taṇhāsampayuttaṃ” … pe … tena vuccati “evametassa kevalassa dukkhakkhandhassa samudayo hotī”ti. (1:<i>9</i>)</p>
<p><a class='ref sc' id='sc134'>SC 134</a><a class='ref ms' id='ms30Vbh_1074'>Ms 30Vbh_1074</a><a class='ref msdiv' id='msdiv266'>Msdiv 266</a>Tasmiṃ samaye avijjāpaccayā saṅkhāro avijjāsampayutto, saṅkhārapaccayā viññāṇaṃ saṅkhārasampayuttaṃ, viññāṇapaccayā nāmaṃ viññāṇasampayuttaṃ, nāmapaccayā phasso nāmasampayutto, phassapaccayā vedanā phassasampayuttā, vedanāpaccayā taṇhā vedanāsampayuttā, taṇhāpaccayā upādānaṃ taṇhāsampayuttaṃ; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc135'>SC 135</a><a class='ref ms' id='ms30Vbh_1075'>Ms 30Vbh_1075</a><a class='ref msdiv' id='msdiv267'>Msdiv 267</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā”.</p>
<p><a class='ref sc' id='sc136'>SC 136</a><a class='pts' id='pts155'></a><a class='ref ms' id='ms30Vbh_1076'>Ms 30Vbh_1076</a>Tattha katamo avijjāpaccayā saṅkhāro avijjāsampayutto? Yā cetanā sañcetanā sañcetayitattaṃ—ayaṃ vuccati “avijjāpaccayā saṅkhāro avijjāsampayutto”.</p>
<p><a class='ref sc' id='sc137'>SC 137</a><a class='ref ms' id='ms30Vbh_1077'>Ms 30Vbh_1077</a>Tattha katamaṃ saṅkhārapaccayā viññāṇaṃ saṅkhārasampayuttaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “saṅkhārapaccayā viññāṇaṃ saṅkhārasampayuttaṃ”.</p>
<p><a class='ref sc' id='sc138'>SC 138</a><a class='ref ms' id='ms30Vbh_1078'>Ms 30Vbh_1078</a>Tattha katamaṃ viññāṇapaccayā nāmaṃ viññāṇasampayuttaṃ? Vedanākkhandho, saññākkhandho, saṅkhārakkhandho—idaṃ vuccati “viññāṇapaccayā nāmaṃ viññāṇasampayuttaṃ”.</p>
<p><a class='ref sc' id='sc139'>SC 139</a><a class='ref ms' id='ms30Vbh_1079'>Ms 30Vbh_1079</a>Nāmapaccayā phasso nāmasampayuttoti. Tattha katamaṃ nāmaṃ? Ṭhapetvā phassaṃ, vedanākkhandho saññākkhandho saṅkhārakkhandho viññāṇakkhandho—idaṃ vuccati “nāmaṃ”.</p>
<p><a class='ref sc' id='sc140'>SC 140</a><a class='ref ms' id='ms30Vbh_1080'>Ms 30Vbh_1080</a>Tattha katamo nāmapaccayā phasso nāmasampayutto? Yo phasso phusanā samphusanā samphusitattaṃ—ayaṃ vuccati “nāmapaccayā phasso nāmasampayutto” … pe … tena vuccati “evametassa kevalassa dukkhakkhandhassa samudayo hotī”ti. (2:<i>10</i>)</p>
<p><a class='ref sc' id='sc141'>SC 141</a><a class='ref ms' id='ms30Vbh_1081'>Ms 30Vbh_1081</a><a class='ref msdiv' id='msdiv268'>Msdiv 268</a>Tasmiṃ samaye avijjāpaccayā saṅkhāro avijjāsampayutto, saṅkhārapaccayā viññāṇaṃ saṅkhārasampayuttaṃ, viññāṇapaccayā nāmarūpaṃ viññāṇasampayuttaṃ nāmaṃ, nāmarūpapaccayā chaṭṭhāyatanaṃ nāmasampayuttaṃ, chaṭṭhāyatanapaccayā phasso chaṭṭhāyatanasampayutto, phassapaccayā vedanā phassasampayuttā, vedanāpaccayā taṇhā vedanāsampayuttā, taṇhāpaccayā upādānaṃ taṇhāsampayuttaṃ; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc142'>SC 142</a><a class='ref ms' id='ms30Vbh_1082'>Ms 30Vbh_1082</a><a class='ref msdiv' id='msdiv269'>Msdiv 269</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā”.</p>
<p><a class='ref sc' id='sc143'>SC 143</a><a class='ref ms' id='ms30Vbh_1083'>Ms 30Vbh_1083</a>Tattha katamo avijjāpaccayā saṅkhāro avijjāsampayutto? Yā cetanā sañcetanā sañcetayitattaṃ—ayaṃ vuccati “avijjāpaccayā saṅkhāro avijjāsampayutto”.</p>
<p><a class='ref sc' id='sc144'>SC 144</a><a class='pts' id='pts156'></a><a class='ref ms' id='ms30Vbh_1084'>Ms 30Vbh_1084</a>Tattha katamaṃ saṅkhārapaccayā viññāṇaṃ saṅkhārasampayuttaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “saṅkhārapaccayā viññāṇaṃ saṅkhārasampayuttaṃ”.</p>
<p><a class='ref sc' id='sc145'>SC 145</a><a class='ref ms' id='ms30Vbh_1085'>Ms 30Vbh_1085</a>Tattha katamaṃ viññāṇapaccayā nāmarūpaṃ viññāṇasampayuttaṃ nāmaṃ? Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—idaṃ vuccati “nāmaṃ”. Tattha katamaṃ rūpaṃ? Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa upacayo, kāyāyatanassa upacayo, yaṃ vā panaññampi atthi rūpaṃ cittajaṃ cittahetukaṃ cittasamuṭṭhānaṃ—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “viññāṇapaccayā nāmarūpaṃ viññāṇasampayuttaṃ nāmaṃ”.</p>
<p><a class='ref sc' id='sc146'>SC 146</a><a class='ref ms' id='ms30Vbh_1086'>Ms 30Vbh_1086</a>Nāmarūpapaccayā chaṭṭhāyatanaṃ nāmasampayuttanti. Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—idaṃ vuccati “nāmaṃ”. Tattha katamaṃ rūpaṃ? Yaṃ rūpaṃ nissāya manoviññāṇadhātu vattati—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “nāmarūpaṃ”.</p>
<p><a class='ref sc' id='sc147'>SC 147</a><a class='ref ms' id='ms30Vbh_1087'>Ms 30Vbh_1087</a>Tattha katamaṃ nāmarūpapaccayā chaṭṭhāyatanaṃ nāmasampayuttaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “nāmarūpapaccayā chaṭṭhāyatanaṃ nāmasampayuttaṃ”.</p>
<p><a class='ref sc' id='sc148'>SC 148</a><a class='ref ms' id='ms30Vbh_1088'>Ms 30Vbh_1088</a>Tattha katamo chaṭṭhāyatanapaccayā phasso chaṭṭhāyatanasampayutto? Yo phasso phusanā samphusanā samphusitattaṃ—ayaṃ vuccati “chaṭṭhāyatanapaccayā phasso chaṭṭhāyatanasampayutto” … pe … tena vuccati “evametassa kevalassa dukkhakkhandhassa samudayo hotī”ti. (3:<i>11</i>)</p>
<p><a class='ref sc' id='sc149'>SC 149</a><a class='pts' id='pts157'></a><a class='ref ms' id='ms30Vbh_1089'>Ms 30Vbh_1089</a><a class='ref msdiv' id='msdiv270'>Msdiv 270</a>Tasmiṃ samaye avijjāpaccayā saṅkhāro avijjāsampayutto, saṅkhārapaccayā viññāṇaṃ saṅkhārasampayuttaṃ, viññāṇapaccayā nāmarūpaṃ viññāṇasampayuttaṃ nāmaṃ, nāmarūpapaccayā saḷāyatanaṃ nāmasampayuttaṃ chaṭṭhāyatanaṃ, chaṭṭhāyatanapaccayā phasso chaṭṭhāyatanasampayutto, phassapaccayā vedanā phassasampayuttā, vedanāpaccayā taṇhā vedanāsampayuttā, taṇhāpaccayā upādānaṃ taṇhāsampayuttaṃ; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc150'>SC 150</a><a class='ref ms' id='ms30Vbh_1090'>Ms 30Vbh_1090</a><a class='ref msdiv' id='msdiv271'>Msdiv 271</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā”.</p>
<p><a class='ref sc' id='sc151'>SC 151</a><a class='ref ms' id='ms30Vbh_1091'>Ms 30Vbh_1091</a>Tattha katamo avijjāpaccayā saṅkhāro avijjāsampayutto? Yā cetanā sañcetanā sañcetayitattaṃ—ayaṃ vuccati “avijjāpaccayā saṅkhāro avijjāsampayutto”.</p>
<p><a class='ref sc' id='sc152'>SC 152</a><a class='ref ms' id='ms30Vbh_1092'>Ms 30Vbh_1092</a>Tattha katamaṃ saṅkhārapaccayā viññāṇaṃ saṅkhārasampayuttaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “saṅkhārapaccayā viññāṇaṃ saṅkhārasampayuttaṃ”.</p>
<p><a class='ref sc' id='sc153'>SC 153</a><a class='ref ms' id='ms30Vbh_1093'>Ms 30Vbh_1093</a>Tattha katamaṃ viññāṇapaccayā nāmarūpaṃ viññāṇasampayuttaṃ nāmaṃ? Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—idaṃ vuccati “nāmaṃ”. Tattha katamaṃ rūpaṃ? Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa upacayo, kāyāyatanassa upacayo, yaṃ vā panaññampi atthi rūpaṃ cittajaṃ cittahetukaṃ cittasamuṭṭhānaṃ—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “viññāṇapaccayā nāmarūpaṃ viññāṇasampayuttaṃ nāmaṃ”.</p>
<p><a class='ref sc' id='sc154'>SC 154</a><a class='ref ms' id='ms30Vbh_1094'>Ms 30Vbh_1094</a>Nāmarūpapaccayā saḷāyatanaṃ nāmasampayuttaṃ chaṭṭhāyatananti. Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—idaṃ vuccati “nāmaṃ”. Tattha katamaṃ rūpaṃ? Cattāro ca mahābhūtā, yañca rūpaṃ nissāya manoviññāṇadhātu vattati—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “nāmarūpaṃ”.</p>
<p><a class='ref sc' id='sc155'>SC 155</a><a class='ref ms' id='ms30Vbh_1095'>Ms 30Vbh_1095</a>Tattha katamaṃ nāmarūpapaccayā saḷāyatanaṃ nāmasampayuttaṃ chaṭṭhāyatanaṃ? Cakkhāyatanaṃ, sotāyatanaṃ, ghānāyatanaṃ, jivhāyatanaṃ, kāyāyatanaṃ, manāyatanaṃ—idaṃ vuccati “nāmarūpapaccayā saḷāyatanaṃ nāmasampayuttaṃ chaṭṭhāyatanaṃ”.</p>
<p><a class='ref sc' id='sc156'>SC 156</a><a class='pts' id='pts158'></a><a class='ref ms' id='ms30Vbh_1096'>Ms 30Vbh_1096</a>Tattha katamo chaṭṭhāyatanapaccayā phasso chaṭṭhāyatanasampayutto? Yo phasso phusanā samphusanā samphusitattaṃ—ayaṃ vuccati “chaṭṭhāyatanapaccayā phasso chaṭṭhāyatanasampayutto” … pe … tena vuccati “evametassa kevalassa dukkhakkhandhassa samudayo hotī”ti. (4:<i>12</i>)</p>
<p class='endsutta'><a class='ref sc' id='sc157'>SC 157</a><a class='ref ms' id='ms30Vbh_1097'>Ms 30Vbh_1097</a>Sampayuttacatukkaṃ.</p>
<h3>2.8. Aññamaññacatukka</h3>
<p><a class='ref sc' id='sc158'>SC 158</a><a class='ref ms' id='ms30Vbh_1098'>Ms 30Vbh_1098</a><a class='ref msdiv' id='msdiv272'>Msdiv 272</a>Tasmiṃ samaye avijjāpaccayā saṅkhāro, saṅkhārapaccayāpi avijjā; saṅkhārapaccayā viññāṇaṃ, viññāṇapaccayāpi saṅkhāro; viññāṇapaccayā nāmaṃ, nāmapaccayāpi viññāṇaṃ; nāmapaccayā chaṭṭhāyatanaṃ, chaṭṭhāyatanapaccayāpi nāmaṃ; chaṭṭhāyatanapaccayā phasso, phassapaccayāpi chaṭṭhāyatanaṃ; phassapaccayā vedanā, vedanāpaccayāpi phasso; vedanāpaccayā taṇhā, taṇhāpaccayāpi vedanā; taṇhāpaccayā upādānaṃ, upādānapaccayāpi taṇhā; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc159'>SC 159</a><a class='ref ms' id='ms30Vbh_1099'>Ms 30Vbh_1099</a><a class='ref msdiv' id='msdiv273'>Msdiv 273</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā”.</p>
<p><a class='ref sc' id='sc160'>SC 160</a><a class='ref ms' id='ms30Vbh_1100'>Ms 30Vbh_1100</a>Tattha katamo avijjāpaccayā saṅkhāro? Yā cetanā sañcetanā sañcetayitattaṃ— ayaṃ vuccati “avijjāpaccayā saṅkhāro”.</p>
<p><a class='ref sc' id='sc161'>SC 161</a><a class='ref ms' id='ms30Vbh_1101'>Ms 30Vbh_1101</a>Tattha katamā saṅkhārapaccayāpi avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “saṅkhārapaccayāpi avijjā”.</p>
<p><a class='ref sc' id='sc162'>SC 162</a><a class='ref ms' id='ms30Vbh_1102'>Ms 30Vbh_1102</a>Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “saṅkhārapaccayā viññāṇaṃ”.</p>
<p><a class='ref sc' id='sc163'>SC 163</a><a class='ref ms' id='ms30Vbh_1103'>Ms 30Vbh_1103</a>Tattha katamo viññāṇapaccayāpi saṅkhāro? Yā cetanā sañcetanā sañcetayitattaṃ— ayaṃ vuccati “viññāṇapaccayāpi saṅkhāro”.</p>
<p><a class='ref sc' id='sc164'>SC 164</a><a class='ref ms' id='ms30Vbh_1104'>Ms 30Vbh_1104</a>Tattha katamaṃ viññāṇapaccayā nāmaṃ? Vedanākkhandho, saññākkhandho, saṅkhārakkhandho—idaṃ vuccati “viññāṇapaccayā nāmaṃ”.</p>
<p><a class='ref sc' id='sc165'>SC 165</a><a class='ref ms' id='ms30Vbh_1105'>Ms 30Vbh_1105</a>Tattha katamaṃ nāmapaccayāpi viññāṇaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “nāmapaccayāpi viññāṇaṃ”.</p>
<p><a class='ref sc' id='sc166'>SC 166</a><a class='pts' id='pts159'></a><a class='ref ms' id='ms30Vbh_1106'>Ms 30Vbh_1106</a>Tattha katamaṃ nāmapaccayā chaṭṭhāyatanaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “nāmapaccayā chaṭṭhāyatanaṃ”.</p>
<p><a class='ref sc' id='sc167'>SC 167</a><a class='ref ms' id='ms30Vbh_1107'>Ms 30Vbh_1107</a>Tattha katamaṃ chaṭṭhāyatanapaccayāpi nāmaṃ? Vedanākkhandho, saññākkhandho, saṅkhārakkhandho—idaṃ vuccati “chaṭṭhāyatanapaccayāpi nāmaṃ”.</p>
<p><a class='ref sc' id='sc168'>SC 168</a><a class='ref ms' id='ms30Vbh_1108'>Ms 30Vbh_1108</a>Tattha katamo chaṭṭhāyatanapaccayā phasso? Yo phasso phusanā samphusanā samphusitattaṃ—ayaṃ vuccati “chaṭṭhāyatanapaccayā phasso”.</p>
<p><a class='ref sc' id='sc169'>SC 169</a><a class='ref ms' id='ms30Vbh_1109'>Ms 30Vbh_1109</a>Tattha katamaṃ phassapaccayāpi chaṭṭhāyatanaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “phassapaccayāpi chaṭṭhāyatanaṃ”.</p>
<p><a class='ref sc' id='sc170'>SC 170</a><a class='ref ms' id='ms30Vbh_1110'>Ms 30Vbh_1110</a>Tattha katamā phassapaccayā vedanā? Yaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā— ayaṃ vuccati “phassapaccayā vedanā”.</p>
<p><a class='ref sc' id='sc171'>SC 171</a><a class='ref ms' id='ms30Vbh_1111'>Ms 30Vbh_1111</a>Tattha katamo vedanāpaccayāpi phasso? Yo phasso phusanā samphusanā samphusitattaṃ—ayaṃ vuccati “vedanāpaccayāpi phasso”.</p>
<p><a class='ref sc' id='sc172'>SC 172</a><a class='ref ms' id='ms30Vbh_1112'>Ms 30Vbh_1112</a>Tattha katamā vedanāpaccayā taṇhā? Yo rāgo sārāgo … pe … cittassa sārāgo—ayaṃ vuccati “vedanāpaccayā taṇhā”.</p>
<p><a class='ref sc' id='sc173'>SC 173</a><a class='ref ms' id='ms30Vbh_1113'>Ms 30Vbh_1113</a>Tattha katamā taṇhāpaccayāpi vedanā? Yaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā— ayaṃ vuccati “taṇhāpaccayāpi vedanā”.</p>
<p><a class='ref sc' id='sc174'>SC 174</a><a class='ref ms' id='ms30Vbh_1114'>Ms 30Vbh_1114</a>Tattha katamaṃ taṇhāpaccayā upādānaṃ? Yā diṭṭhi diṭṭhigataṃ … pe … titthāyatanaṃ vipariyāsaggāho—idaṃ vuccati “taṇhāpaccayā upādānaṃ”.</p>
<p><a class='ref sc' id='sc175'>SC 175</a><a class='ref ms' id='ms30Vbh_1115'>Ms 30Vbh_1115</a>Tattha katamā upādānapaccayāpi taṇhā? Yo rāgo … pe … cittassa sārāgo—ayaṃ vuccati “upādānapaccayāpi taṇhā”.</p>
<p><a class='ref sc' id='sc176'>SC 176</a><a class='ref ms' id='ms30Vbh_1116'>Ms 30Vbh_1116</a>Tattha katamo upādānapaccayā bhavo? Ṭhapetvā upādānaṃ, vedanākkhandho saññākkhandho saṅkhārakkhandho viññāṇakkhandho—ayaṃ vuccati “upādānapaccayā bhavo”.</p>
<p><a class='ref sc' id='sc177'>SC 177</a><a class='ref ms' id='ms30Vbh_1117'>Ms 30Vbh_1117</a>Tattha katamā bhavapaccayā jāti? Yā tesaṃ tesaṃ dhammānaṃ jāti sañjāti nibbatti abhinibbatti pātubhāvo—ayaṃ vuccati “bhavapaccayā jāti”.</p>
<p><a class='ref sc' id='sc178'>SC 178</a><a class='pts' id='pts160'></a><a class='ref ms' id='ms30Vbh_1118'>Ms 30Vbh_1118</a>Tattha katamaṃ jātipaccayā jarāmaraṇaṃ? Atthi jarā, atthi maraṇaṃ. Tattha katamā jarā? Yā tesaṃ tesaṃ dhammānaṃ jarā jīraṇatā āyuno saṃhāni—ayaṃ vuccati “jarā”. Tattha katamaṃ maraṇaṃ? Yo tesaṃ tesaṃ dhammānaṃ khayo vayo bhedo paribhedo aniccatā antaradhānaṃ—idaṃ vuccati “maraṇaṃ”. Iti ayañca jarā, idañca maraṇaṃ. Idaṃ vuccati “jātipaccayā jarāmaraṇaṃ”.</p>
<p><a class='ref sc' id='sc179'>SC 179</a><a class='ref ms' id='ms30Vbh_1119'>Ms 30Vbh_1119</a>Evametassa kevalassa dukkhakkhandhassa samudayo hotīti. Evametassa kevalassa dukkhakkhandhassa saṅgati hoti, samāgamo hoti, samodhānaṃ hoti, pātubhāvo hoti. Tena vuccati “evametassa kevalassa dukkhakkhandhassa samudayo hotī”ti. (1:<i>13</i>)</p>
<p><a class='ref sc' id='sc180'>SC 180</a><a class='ref ms' id='ms30Vbh_1120'>Ms 30Vbh_1120</a><a class='ref msdiv' id='msdiv274'>Msdiv 274</a>Tasmiṃ samaye avijjāpaccayā saṅkhāro, saṅkhārapaccayāpi avijjā; saṅkhārapaccayā viññāṇaṃ, viññāṇapaccayāpi saṅkhāro; viññāṇapaccayā nāmaṃ, nāmapaccayāpi viññāṇaṃ; nāmapaccayā phasso, phassapaccayāpi nāmaṃ; phassapaccayā vedanā, vedanāpaccayāpi phasso; vedanāpaccayā taṇhā, taṇhāpaccayāpi vedanā; taṇhāpaccayā upādānaṃ, upādānapaccayāpi taṇhā; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc181'>SC 181</a><a class='ref ms' id='ms30Vbh_1121'>Ms 30Vbh_1121</a><a class='ref msdiv' id='msdiv275'>Msdiv 275</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā”.</p>
<p><a class='ref sc' id='sc182'>SC 182</a><a class='ref ms' id='ms30Vbh_1122'>Ms 30Vbh_1122</a>Tattha katamo avijjāpaccayā saṅkhāro? Yā cetanā sañcetanā sañcetayitattaṃ— ayaṃ vuccati “avijjāpaccayā saṅkhāro”.</p>
<p><a class='ref sc' id='sc183'>SC 183</a><a class='ref ms' id='ms30Vbh_1123'>Ms 30Vbh_1123</a>Tattha katamā saṅkhārapaccayāpi avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “saṅkhārapaccayāpi avijjā”.</p>
<p><a class='ref sc' id='sc184'>SC 184</a><a class='ref ms' id='ms30Vbh_1124'>Ms 30Vbh_1124</a>Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “saṅkhārapaccayā viññāṇaṃ”.</p>
<p><a class='ref sc' id='sc185'>SC 185</a><a class='ref ms' id='ms30Vbh_1125'>Ms 30Vbh_1125</a>Tattha katamo viññāṇapaccayāpi saṅkhāro? Yā cetanā sañcetanā sañcetayitattaṃ— ayaṃ vuccati “viññāṇapaccayāpi saṅkhāro”.</p>
<p><a class='ref sc' id='sc186'>SC 186</a><a class='ref ms' id='ms30Vbh_1126'>Ms 30Vbh_1126</a>Tattha katamaṃ viññāṇapaccayā nāmaṃ? Vedanākkhandho, saññākkhandho, saṅkhārakkhandho—idaṃ vuccati “viññāṇapaccayā nāmaṃ”.</p>
<p><a class='ref sc' id='sc187'>SC 187</a><a class='ref ms' id='ms30Vbh_1127'>Ms 30Vbh_1127</a>Tattha katamaṃ nāmapaccayāpi viññāṇaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “nāmapaccayāpi viññāṇaṃ”.</p>
<p><a class='ref sc' id='sc188'>SC 188</a><a class='pts' id='pts161'></a><a class='ref ms' id='ms30Vbh_1128'>Ms 30Vbh_1128</a>Nāmapaccayā phassoti. Tattha katamaṃ nāmaṃ? Ṭhapetvā phassaṃ, vedanākkhandho saññākkhandho saṅkhārakkhandho viññāṇakkhandho—idaṃ vuccati “nāmaṃ”.</p>
<p><a class='ref sc' id='sc189'>SC 189</a><a class='ref ms' id='ms30Vbh_1129'>Ms 30Vbh_1129</a>Tattha katamo nāmapaccayā phasso? Yo phasso phusanā samphusanā samphusitattaṃ— ayaṃ vuccati “nāmapaccayā phasso”.</p>
<p><a class='ref sc' id='sc190'>SC 190</a><a class='ref ms' id='ms30Vbh_1130'>Ms 30Vbh_1130</a>Tattha katamaṃ phassapaccayāpi nāmaṃ? Vedanākkhandho, saññākkhandho, saṅkhārakkhandho, viññāṇakkhandho—idaṃ vuccati “phassapaccayāpi nāmaṃ” … pe … tena vuccati “evametassa kevalassa dukkhakkhandhassa samudayo hotī”ti. (2:<i>14</i>)</p>
<p><a class='ref sc' id='sc191'>SC 191</a><a class='ref ms' id='ms30Vbh_1131'>Ms 30Vbh_1131</a><a class='ref msdiv' id='msdiv276'>Msdiv 276</a>Tasmiṃ samaye avijjāpaccayā saṅkhāro, saṅkhārapaccayāpi avijjā; saṅkhārapaccayā viññāṇaṃ, viññāṇapaccayāpi saṅkhāro; viññāṇapaccayā nāmarūpaṃ, nāmarūpapaccayāpi viññāṇaṃ; nāmarūpapaccayā chaṭṭhāyatanaṃ, chaṭṭhāyatanapaccayāpi nāmarūpaṃ; chaṭṭhāyatanapaccayā phasso, phassapaccayāpi chaṭṭhāyatanaṃ; phassapaccayā vedanā, vedanāpaccayāpi phasso; vedanāpaccayā taṇhā, taṇhāpaccayāpi vedanā; taṇhāpaccayā upādānaṃ, upādānapaccayāpi taṇhā; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc192'>SC 192</a><a class='ref ms' id='ms30Vbh_1132'>Ms 30Vbh_1132</a><a class='ref msdiv' id='msdiv277'>Msdiv 277</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā”.</p>
<p><a class='ref sc' id='sc193'>SC 193</a><a class='ref ms' id='ms30Vbh_1133'>Ms 30Vbh_1133</a>Tattha katamo avijjāpaccayā saṅkhāro? Yā cetanā sañcetanā sañcetayitattaṃ— ayaṃ vuccati “avijjāpaccayā saṅkhāro”.</p>
<p><a class='ref sc' id='sc194'>SC 194</a><a class='ref ms' id='ms30Vbh_1134'>Ms 30Vbh_1134</a>Tattha katamā saṅkhārapaccayāpi avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “saṅkhārapaccayāpi avijjā”.</p>
<p><a class='ref sc' id='sc195'>SC 195</a><a class='ref ms' id='ms30Vbh_1135'>Ms 30Vbh_1135</a>Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “saṅkhārapaccayā viññāṇaṃ”.</p>
<p><a class='ref sc' id='sc196'>SC 196</a><a class='ref ms' id='ms30Vbh_1136'>Ms 30Vbh_1136</a>Tattha katamo viññāṇapaccayāpi saṅkhāro? Yā cetanā sañcetanā sañcetayitattaṃ— ayaṃ vuccati “viññāṇapaccayāpi saṅkhāro”.</p>
<p><a class='ref sc' id='sc197'>SC 197</a><a class='pts' id='pts162'></a><a class='ref ms' id='ms30Vbh_1137'>Ms 30Vbh_1137</a>Tattha katamaṃ viññāṇapaccayā nāmarūpaṃ? Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—idaṃ vuccati “nāmaṃ”. Tattha katamaṃ rūpaṃ? Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa upacayo, kāyāyatanassa upacayo, yaṃ vā panaññampi atthi rūpaṃ cittajaṃ cittahetukaṃ cittasamuṭṭhānaṃ—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “viññāṇapaccayā nāmarūpaṃ”.</p>
<p><a class='ref sc' id='sc198'>SC 198</a><a class='ref ms' id='ms30Vbh_1138'>Ms 30Vbh_1138</a>Nāmarūpapaccayāpi viññāṇanti. Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—idaṃ vuccati “nāmaṃ”. Tattha katamaṃ rūpaṃ? Yaṃ rūpaṃ nissāya manoviññāṇadhātu vattati—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “nāmarūpaṃ”.</p>
<p><a class='ref sc' id='sc199'>SC 199</a><a class='ref ms' id='ms30Vbh_1139'>Ms 30Vbh_1139</a>Tattha katamaṃ nāmarūpapaccayāpi viññāṇaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “nāmarūpapaccayāpi viññāṇaṃ”.</p>
<p><a class='ref sc' id='sc200'>SC 200</a><a class='ref ms' id='ms30Vbh_1140'>Ms 30Vbh_1140</a>Nāmarūpapaccayā chaṭṭhāyatananti. Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—idaṃ vuccati “nāmaṃ”. Tattha katamaṃ rūpaṃ? Yaṃ rūpaṃ nissāya manoviññāṇadhātu vattati—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “nāmarūpaṃ”.</p>
<p><a class='ref sc' id='sc201'>SC 201</a><a class='ref ms' id='ms30Vbh_1141'>Ms 30Vbh_1141</a>Tattha katamaṃ nāmarūpapaccayā chaṭṭhāyatanaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “nāmarūpapaccayā chaṭṭhāyatanaṃ”.</p>
<p><a class='ref sc' id='sc202'>SC 202</a><a class='ref ms' id='ms30Vbh_1142'>Ms 30Vbh_1142</a>Tattha katamaṃ chaṭṭhāyatanapaccayāpi nāmarūpaṃ? Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—idaṃ vuccati “nāmaṃ”. Tattha katamaṃ rūpaṃ? Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa upacayo, kāyāyatanassa upacayo, yaṃ vā panaññampi atthi rūpaṃ cittajaṃ cittahetukaṃ cittasamuṭṭhānaṃ—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “chaṭṭhāyatanapaccayāpi nāmarūpaṃ”.</p>
<p><a class='ref sc' id='sc203'>SC 203</a><a class='ref ms' id='ms30Vbh_1143'>Ms 30Vbh_1143</a>Tattha katamo chaṭṭhāyatanapaccayā phasso? Yo phasso phusanā samphusanā samphusitattaṃ—ayaṃ vuccati “chaṭṭhāyatanapaccayā phasso”.</p>
<p><a class='ref sc' id='sc204'>SC 204</a><a class='ref ms' id='ms30Vbh_1144'>Ms 30Vbh_1144</a>Tattha katamaṃ phassapaccayāpi chaṭṭhāyatanaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “phassapaccayāpi chaṭṭhāyatanaṃ” … pe … tena vuccati “evametassa kevalassa dukkhakkhandhassa samudayo hotī”ti. (3:<i>15</i>)</p>
<p><a class='ref sc' id='sc205'>SC 205</a><a class='pts' id='pts163'></a><a class='ref ms' id='ms30Vbh_1145'>Ms 30Vbh_1145</a><a class='ref msdiv' id='msdiv278'>Msdiv 278</a>Tasmiṃ samaye avijjāpaccayā saṅkhāro, saṅkhārapaccayāpi avijjā; saṅkhārapaccayā viññāṇaṃ, viññāṇapaccayāpi saṅkhāro; viññāṇapaccayā nāmarūpaṃ, nāmarūpapaccayāpi viññāṇaṃ; nāmarūpapaccayā saḷāyatanaṃ, chaṭṭhāyatanapaccayāpi nāmarūpaṃ; chaṭṭhāyatanapaccayā phasso, phassapaccayāpi chaṭṭhāyatanaṃ; phassapaccayā vedanā, vedanāpaccayāpi phasso; vedanāpaccayā taṇhā, taṇhāpaccayāpi vedanā; taṇhāpaccayā upādānaṃ, upādānapaccayāpi taṇhā; upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc206'>SC 206</a><a class='ref ms' id='ms30Vbh_1146'>Ms 30Vbh_1146</a><a class='ref msdiv' id='msdiv279'>Msdiv 279</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā”.</p>
<p><a class='ref sc' id='sc207'>SC 207</a><a class='ref ms' id='ms30Vbh_1147'>Ms 30Vbh_1147</a>Tattha katamo avijjāpaccayā saṅkhāro? Yā cetanā sañcetanā sañcetayitattaṃ— ayaṃ vuccati “avijjāpaccayā saṅkhāro”.</p>
<p><a class='ref sc' id='sc208'>SC 208</a><a class='ref ms' id='ms30Vbh_1148'>Ms 30Vbh_1148</a>Tattha katamā saṅkhārapaccayāpi avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “saṅkhārapaccayāpi avijjā”.</p>
<p><a class='ref sc' id='sc209'>SC 209</a><a class='ref ms' id='ms30Vbh_1149'>Ms 30Vbh_1149</a>Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “saṅkhārapaccayā viññāṇaṃ”.</p>
<p><a class='ref sc' id='sc210'>SC 210</a><a class='ref ms' id='ms30Vbh_1150'>Ms 30Vbh_1150</a>Tattha katamo viññāṇapaccayāpi saṅkhāro? Yā cetanā sañcetanā sañcetayitattaṃ— ayaṃ vuccati “viññāṇapaccayāpi saṅkhāro”.</p>
<p><a class='ref sc' id='sc211'>SC 211</a><a class='ref ms' id='ms30Vbh_1151'>Ms 30Vbh_1151</a>Tattha katamaṃ viññāṇapaccayā nāmarūpaṃ? Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—idaṃ vuccati nāmaṃ. Tattha katamaṃ rūpaṃ? Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa upacayo, kāyāyatanassa upacayo, yaṃ vā panaññampi atthi rūpaṃ cittajaṃ cittahetukaṃ cittasamuṭṭhānaṃ—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “viññāṇapaccayā nāmarūpaṃ”.</p>
<p><a class='ref sc' id='sc212'>SC 212</a><a class='ref ms' id='ms30Vbh_1152'>Ms 30Vbh_1152</a>Nāmarūpapaccayāpi viññāṇanti. Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—idaṃ vuccati “nāmaṃ”. Tattha katamaṃ rūpaṃ? Yaṃ rūpaṃ nissāya manoviññāṇadhātu vattati—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “nāmarūpaṃ”.</p>
<p><a class='ref sc' id='sc213'>SC 213</a><a class='pts' id='pts164'></a><a class='ref ms' id='ms30Vbh_1153'>Ms 30Vbh_1153</a>Tattha katamaṃ nāmarūpapaccayāpi viññāṇaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “nāmarūpapaccayāpi viññāṇaṃ”.</p>
<p><a class='ref sc' id='sc214'>SC 214</a><a class='ref ms' id='ms30Vbh_1154'>Ms 30Vbh_1154</a>Nāmarūpapaccayā saḷāyatananti. Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—idaṃ vuccati “nāmaṃ”. Tattha katamaṃ rūpaṃ? Cattāro ca mahābhūtā, yañca rūpaṃ nissāya manoviññāṇadhātu vattati—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “nāmarūpaṃ”.</p>
<p><a class='ref sc' id='sc215'>SC 215</a><a class='ref ms' id='ms30Vbh_1155'>Ms 30Vbh_1155</a>Tattha katamaṃ nāmarūpapaccayā saḷāyatanaṃ? Cakkhāyatanaṃ, sotāyatanaṃ, ghānāyatanaṃ, jivhāyatanaṃ, kāyāyatanaṃ, manāyatanaṃ—idaṃ vuccati “nāmarūpapaccayā saḷāyatanaṃ”.</p>
<p><a class='ref sc' id='sc216'>SC 216</a><a class='ref ms' id='ms30Vbh_1156'>Ms 30Vbh_1156</a>Tattha katamaṃ chaṭṭhāyatanapaccayāpi nāmarūpaṃ? Atthi nāmaṃ, atthi rūpaṃ. Tattha katamaṃ nāmaṃ? Vedanākkhandho, saññākkhandho, saṅkhārakkhandho—idaṃ vuccati “nāmaṃ”. Tattha katamaṃ rūpaṃ? Cakkhāyatanassa upacayo, sotāyatanassa upacayo, ghānāyatanassa upacayo, jivhāyatanassa upacayo, kāyāyatanassa upacayo, yaṃ vā panaññampi atthi rūpaṃ cittajaṃ cittahetukaṃ cittasamuṭṭhānaṃ—idaṃ vuccati “rūpaṃ”. Iti idañca nāmaṃ, idañca rūpaṃ. Idaṃ vuccati “chaṭṭhāyatanapaccayāpi nāmarūpaṃ”.</p>
<p><a class='ref sc' id='sc217'>SC 217</a><a class='ref ms' id='ms30Vbh_1157'>Ms 30Vbh_1157</a>Tattha katamo chaṭṭhāyatanapaccayā phasso? Yo phasso phusanā samphusanā samphusitattaṃ—ayaṃ vuccati “chaṭṭhāyatanapaccayā phasso”.</p>
<p><a class='ref sc' id='sc218'>SC 218</a><a class='ref ms' id='ms30Vbh_1158'>Ms 30Vbh_1158</a>Tattha katamaṃ phassapaccayāpi chaṭṭhāyatanaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “phassapaccayāpi chaṭṭhāyatanaṃ”.</p>
<p><a class='ref sc' id='sc219'>SC 219</a><a class='ref ms' id='ms30Vbh_1159'>Ms 30Vbh_1159</a>Tattha katamā phassapaccayā vedanā? Yaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā— ayaṃ vuccati “phassapaccayā vedanā” … pe … tena vuccati “evametassa kevalassa dukkhakkhandhassa samudayo hotī”ti. (4:<i>16</i>)</p>
<p class='endsutta'><a class='ref sc' id='sc220'>SC 220</a><a class='ref ms' id='ms30Vbh_1160'>Ms 30Vbh_1160</a>Aññamaññacatukkaṃ.</p>
<h3>2.9. 2.9 Akusalaniddesa</h3>
<h4><span class='var' id='note41' title='^vb6#221 [Paṭiccasamuppādavibhaṅga/2.9. Akusalacitta] akasalacitta (1)'>2.9.1 Akusalacitta</span></h4>
<p><a class='ref sc' id='sc221'>SC 221</a><a class='pts' id='pts165'></a><a class='ref ms' id='ms30Vbh_1161'>Ms 30Vbh_1161</a><a class='ref msdiv' id='msdiv280'>Msdiv 280</a>Katame dhammā akusalā? Yasmiṃ samaye akusalaṃ cittaṃ uppannaṃ hoti somanassasahagataṃ diṭṭhigatasampayuttaṃ sasaṅkhārena … pe … somanassasahagataṃ diṭṭhigatavippayuttaṃ rūpārammaṇaṃ vā … pe … somanassasahagataṃ diṭṭhigatavippayuttaṃ sasaṅkhārena rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc222'>SC 222</a><a class='ref ms' id='ms30Vbh_1162'>Ms 30Vbh_1162</a><a class='ref msdiv' id='msdiv281'>Msdiv 281</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā”.</p>
<p><a class='ref sc' id='sc223'>SC 223</a><a class='ref ms' id='ms30Vbh_1163'>Ms 30Vbh_1163</a>Tattha katamo avijjāpaccayā saṅkhāro? Yā cetanā sañcetanā sañcetayitattaṃ— ayaṃ vuccati avijjāpaccayā saṅkhāro … pe ….</p>
<p><a class='ref sc' id='sc224'>SC 224</a><a class='ref ms' id='ms30Vbh_1164'>Ms 30Vbh_1164</a>Tattha katamo taṇhāpaccayā adhimokkho? Yo cittassa adhimokkho adhimuccanā tadadhimuttatā—ayaṃ vuccati “taṇhāpaccayā adhimokkho”.</p>
<p><a class='ref sc' id='sc225'>SC 225</a><a class='ref ms' id='ms30Vbh_1165'>Ms 30Vbh_1165</a>Tattha katamo adhimokkhapaccayā bhavo? Ṭhapetvā adhimokkhaṃ, vedanākkhandho saññākkhandho saṅkhārakkhandho viññāṇakkhandho—ayaṃ vuccati “adhimokkhapaccayā bhavo” … pe … tena vuccati “evametassa kevalassa dukkhakkhandhassa samudayo hotī”ti.</p>
<h4>2.9.2. Akusalacitta</h4>
<p><a class='ref sc' id='sc226'>SC 226</a><a class='ref ms' id='ms30Vbh_1166'>Ms 30Vbh_1166</a><a class='ref msdiv' id='msdiv282'>Msdiv 282</a>Katame dhammā akusalā? Yasmiṃ samaye akusalaṃ cittaṃ uppannaṃ hoti upekkhāsahagataṃ diṭṭhigatasampayuttaṃ rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<h4>2.9.3. Akusalacitta</h4>
<p><a class='ref sc' id='sc227'>SC 227</a><a class='pts' id='pts166'></a><a class='ref ms' id='ms30Vbh_1167'>Ms 30Vbh_1167</a><a class='ref msdiv' id='msdiv283'>Msdiv 283</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati avijjā … pe ….</p>
<p><a class='ref sc' id='sc228'>SC 228</a><a class='ref ms' id='ms30Vbh_1168'>Ms 30Vbh_1168</a>Tattha katamā phassapaccayā vedanā? Yaṃ cetasikaṃ neva sātaṃ nāsātaṃ cetosamphassajaṃ adukkhamasukhaṃ vedayitaṃ cetosamphassajā adukkhamasukhā vedanā—ayaṃ vuccati “phassapaccayā vedanā” … pe … tena vuccati “evametassa kevalassa dukkhakkhandhassa samudayo hotī”ti.</p>
<p><a class='ref sc' id='sc229'>SC 229</a><a class='ref ms' id='ms30Vbh_1169'>Ms 30Vbh_1169</a><a class='ref msdiv' id='msdiv284'>Msdiv 284</a>Katame dhammā akusalā? Yasmiṃ samaye akusalaṃ cittaṃ uppannaṃ hoti upekkhāsahagataṃ diṭṭhigatasampayuttaṃ sasaṅkhārena … pe … upekkhāsahagataṃ diṭṭhigatavippayuttaṃ rūpārammaṇaṃ vā … pe … upekkhāsahagataṃ diṭṭhigatavippayuttaṃ sasaṅkhārena rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc230'>SC 230</a><a class='ref ms' id='ms30Vbh_1170'>Ms 30Vbh_1170</a><a class='ref msdiv' id='msdiv285'>Msdiv 285</a>Tattha katamā avijjā … pe … tena vuccati “evametassa kevalassa dukkhakkhandhassa samudayo hotī”ti.</p>
<h4>2.9.4. Akusalacitta</h4>
<p><a class='ref sc' id='sc231'>SC 231</a><a class='ref ms' id='ms30Vbh_1171'>Ms 30Vbh_1171</a><a class='ref msdiv' id='msdiv286'>Msdiv 286</a>Katame dhammā akusalā? Yasmiṃ samaye akusalaṃ cittaṃ uppannaṃ hoti domanassasahagataṃ paṭighasampayuttaṃ rūpārammaṇaṃ vā … pe … domanassasahagataṃ paṭighasampayuttaṃ sasaṅkhārena rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā paṭighaṃ, paṭighapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc232'>SC 232</a><a class='ref ms' id='ms30Vbh_1172'>Ms 30Vbh_1172</a><a class='ref msdiv' id='msdiv287'>Msdiv 287</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā” … pe … ayaṃ vuccati “chaṭṭhāyatanapaccayā phasso”.</p>
<p><a class='ref sc' id='sc233'>SC 233</a><a class='pts' id='pts167'></a><a class='ref ms' id='ms30Vbh_1173'>Ms 30Vbh_1173</a>Tattha katamā phassapaccayā vedanā? Yaṃ cetasikaṃ asātaṃ cetasikaṃ dukkhaṃ cetosamphassajaṃ asātaṃ dukkhaṃ vedayitaṃ cetosamphassajā asātā dukkhā vedanā— ayaṃ vuccati “phassapaccayā vedanā”.</p>
<p><a class='ref sc' id='sc234'>SC 234</a><a class='ref ms' id='ms30Vbh_1174'>Ms 30Vbh_1174</a>Tattha katamaṃ vedanāpaccayā paṭighaṃ? Yo cittassa āghāto … pe … caṇḍikkaṃ <span class='var' id='note42' title='asusuropo (bj) | asulopo (s2) | assuropo (s3)'>asuropo</span> anattamanatā cittassa—idaṃ vuccati “vedanāpaccayā paṭighaṃ”.</p>
<p><a class='ref sc' id='sc235'>SC 235</a><a class='ref ms' id='ms30Vbh_1175'>Ms 30Vbh_1175</a>Tattha katamo paṭighapaccayā adhimokkho? Yo cittassa adhimokkho adhimuccanā tadadhimuttatā—ayaṃ vuccati “paṭighapaccayā adhimokkho”.</p>
<p><a class='ref sc' id='sc236'>SC 236</a><a class='ref ms' id='ms30Vbh_1176'>Ms 30Vbh_1176</a>Tattha katamo adhimokkhapaccayā bhavo? Ṭhapetvā adhimokkhaṃ, vedanākkhandho saññākkhandho saṅkhārakkhandho viññāṇakkhandho—ayaṃ vuccati “adhimokkhapaccayā bhavo” … pe … tena vuccati “evametassa kevalassa dukkhakkhandhassa samudayo hotī”ti.</p>
<h4>2.9.5. Akusalacitta</h4>
<p><a class='ref sc' id='sc237'>SC 237</a><a class='ref ms' id='ms30Vbh_1177'>Ms 30Vbh_1177</a><a class='ref msdiv' id='msdiv288'>Msdiv 288</a>Katame dhammā akusalā? Yasmiṃ samaye akusalaṃ cittaṃ uppannaṃ hoti upekkhāsahagataṃ vicikicchāsampayuttaṃ rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā vicikicchā, vicikicchāpaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc238'>SC 238</a><a class='ref ms' id='ms30Vbh_1178'>Ms 30Vbh_1178</a><a class='ref msdiv' id='msdiv289'>Msdiv 289</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā” … pe … ayaṃ vuccati “chaṭṭhāyatanapaccayā phasso”.</p>
<p><a class='ref sc' id='sc239'>SC 239</a><a class='ref ms' id='ms30Vbh_1179'>Ms 30Vbh_1179</a>Tattha katamā phassapaccayā vedanā? Yaṃ cetasikaṃ neva sātaṃ nāsātaṃ cetosamphassajaṃ adukkhamasukhaṃ vedayitaṃ, cetosamphassajā adukkhamasukhā vedanā—ayaṃ vuccati “phassapaccayā vedanā”.</p>
<p><a class='ref sc' id='sc240'>SC 240</a><a class='pts' id='pts168'></a><a class='ref ms' id='ms30Vbh_1180'>Ms 30Vbh_1180</a>Tattha katamā vedanāpaccayā vicikicchā? Yā kaṅkhā kaṅkhāyanā kaṅkhāyitattaṃ vimati vicikicchā dveḷhakaṃ <span class='var' id='note43' title='dvedhāpatho (bj, s1-3, pts1)'>dvidhāpatho</span> saṃsayo anekaṃsaggāho āsappanā parisappanā <span class='var' id='note44' title='apariyogāhanā (bj, s1-3, pts1, mr)'>apariyogāhaṇā</span> chambhitattaṃ cittassa manovilekho—ayaṃ vuccati “vedanāpaccayā vicikicchā”.</p>
<p><a class='ref sc' id='sc241'>SC 241</a><a class='ref ms' id='ms30Vbh_1181'>Ms 30Vbh_1181</a>Tattha katamo vicikicchāpaccayā bhavo? Ṭhapetvā vicikicchaṃ, vedanākkhandho saññākkhandho saṅkhārakkhandho viññāṇakkhandho—ayaṃ vuccati “vicikicchāpaccayā bhavo” … pe … tena vuccati “evametassa kevalassa dukkhakkhandhassa samudayo hotī”ti.</p>
<h4>2.9.6. Akusalacitta</h4>
<p><a class='ref sc' id='sc242'>SC 242</a><a class='ref ms' id='ms30Vbh_1182'>Ms 30Vbh_1182</a><a class='ref msdiv' id='msdiv290'>Msdiv 290</a>Katame dhammā akusalā? Yasmiṃ samaye akusalaṃ cittaṃ uppannaṃ hoti upekkhāsahagataṃ uddhaccasampayuttaṃ rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā uddhaccaṃ, uddhaccapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc243'>SC 243</a><a class='ref ms' id='ms30Vbh_1183'>Ms 30Vbh_1183</a><a class='ref msdiv' id='msdiv291'>Msdiv 291</a>Tattha katamā avijjā? Yaṃ aññāṇaṃ adassanaṃ … pe … avijjālaṅgī moho akusalamūlaṃ—ayaṃ vuccati “avijjā” … pe … ayaṃ vuccati “chaṭṭhāyatanapaccayā phasso”.</p>
<p><a class='ref sc' id='sc244'>SC 244</a><a class='ref ms' id='ms30Vbh_1184'>Ms 30Vbh_1184</a>Tattha katamā phassapaccayā vedanā? Yaṃ cetasikaṃ neva sātaṃ nāsātaṃ cetosamphassajaṃ adukkhamasukhaṃ vedayitaṃ cetosamphassajā adukkhamasukhā vedanā—ayaṃ vuccati “phassapaccayā vedanā”.</p>
<p><a class='ref sc' id='sc245'>SC 245</a><a class='ref ms' id='ms30Vbh_1185'>Ms 30Vbh_1185</a>Tattha katamaṃ vedanāpaccayā uddhaccaṃ? Yaṃ cittassa uddhaccaṃ avūpasamo cetaso vikkhepo bhantattaṃ cittassa—idaṃ vuccati “vedanāpaccayā uddhaccaṃ”.</p>
<p><a class='ref sc' id='sc246'>SC 246</a><a class='pts' id='pts169'></a><a class='ref ms' id='ms30Vbh_1186'>Ms 30Vbh_1186</a>Tattha katamo uddhaccapaccayā adhimokkho? Yo cittassa adhimokkho adhimuccanā tadadhimuttatā—ayaṃ vuccati “uddhaccapaccayā adhimokkho”.</p>
<p><a class='ref sc' id='sc247'>SC 247</a><a class='ref ms' id='ms30Vbh_1187'>Ms 30Vbh_1187</a>Tattha katamo adhimokkhapaccayā bhavo? Ṭhapetvā adhimokkhaṃ, vedanākkhandho saññākkhandho saṅkhārakkhandho viññāṇakkhandho—ayaṃ vuccati “adhimokkhapaccayā bhavo” … pe … tena vuccati “evametassa kevalassa dukkhakkhandhassa samudayo hotī”ti.</p>
<p class='endsutta'><a class='ref sc' id='sc248'>SC 248</a><a class='ref ms' id='ms30Vbh_1188'>Ms 30Vbh_1188</a>Akusalaniddeso.</p>
<h2>2. 2 Kusalaniddesa</h2>
<h4>2.10.1. 2.10.1 Kāmāvacarakusalacitta</h4>
<h5>2.10.1.1. Mahākusalacitta</h5>
<p><a class='ref sc' id='sc249'>SC 249</a><a class='ref ms' id='ms30Vbh_1189'>Ms 30Vbh_1189</a><a class='ref msdiv' id='msdiv292'>Msdiv 292</a>Katame dhammā kusalā? Yasmiṃ samaye kāmāvacaraṃ kusalaṃ cittaṃ uppannaṃ hoti somanassasahagataṃ ñāṇasampayuttaṃ rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye kusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc250'>SC 250</a><a class='ref ms' id='ms30Vbh_1190'>Ms 30Vbh_1190</a><a class='ref msdiv' id='msdiv293'>Msdiv 293</a>Tattha katame kusalamūlā? Alobho, adoso, amoho.</p>
<p><a class='ref sc' id='sc251'>SC 251</a><a class='ref ms' id='ms30Vbh_1191'>Ms 30Vbh_1191</a>Tattha katamo alobho? Yo alobho alubbhanā alubbhitattaṃ asārāgo asārajjanā asārajjitattaṃ anabhijjhā alobho kusalamūlaṃ—ayaṃ vuccati “alobho”.</p>
<p><a class='ref sc' id='sc252'>SC 252</a><a class='ref ms' id='ms30Vbh_1192'>Ms 30Vbh_1192</a>Tattha katamo adoso? Yo adoso adussanā adussitattaṃ abyāpādo abyāpajjo adoso kusalamūlaṃ—ayaṃ vuccati “adoso”.</p>
<p><a class='ref sc' id='sc253'>SC 253</a><a class='ref ms' id='ms30Vbh_1193'>Ms 30Vbh_1193</a>Tattha katamo amoho? Yā paññā pajānanā … pe … amoho dhammavicayo sammādiṭṭhi— ayaṃ vuccati “amoho”. Ime vuccanti “kusalamūlā”.</p>
<p><a class='ref sc' id='sc254'>SC 254</a><a class='pts' id='pts170'></a><a class='ref ms' id='ms30Vbh_1194'>Ms 30Vbh_1194</a>Tattha katamo kusalamūlapaccayā saṅkhāro? Yā cetanā sañcetanā sañcetayitattaṃ— ayaṃ vuccati “kusalamūlapaccayā saṅkhāro”.</p>
<p><a class='ref sc' id='sc255'>SC 255</a><a class='ref ms' id='ms30Vbh_1195'>Ms 30Vbh_1195</a>Tattha katamaṃ saṅkhārapaccayā viññāṇaṃ … pe … viññāṇapaccayā nāmaṃ … pe … nāmapaccayā chaṭṭhāyatanaṃ … pe … chaṭṭhāyatanapaccayā phasso … pe … phassapaccayā vedanā … pe … ayaṃ vuccati “phassapaccayā vedanā”.</p>
<p><a class='ref sc' id='sc256'>SC 256</a><a class='ref ms' id='ms30Vbh_1196'>Ms 30Vbh_1196</a>Tattha katamo vedanāpaccayā pasādo? Yā saddhā saddahanā okappanā abhippasādo— ayaṃ vuccati “vedanāpaccayā pasādo”.</p>
<p><a class='ref sc' id='sc257'>SC 257</a><a class='ref ms' id='ms30Vbh_1197'>Ms 30Vbh_1197</a>Tattha katamo pasādapaccayā adhimokkho? Yo cittassa adhimokkho adhimuccanā tadadhimuttatā—ayaṃ vuccati “pasādapaccayā adhimokkho”.</p>
<p><a class='ref sc' id='sc258'>SC 258</a><a class='ref ms' id='ms30Vbh_1198'>Ms 30Vbh_1198</a>Tattha katamo adhimokkhapaccayā bhavo? Ṭhapetvā adhimokkhaṃ, vedanākkhandho saññākkhandho saṅkhārakkhandho viññāṇakkhandho—ayaṃ vuccati “adhimokkhapaccayā bhavo” … pe … tena vuccati “evametassa kevalassa dukkhakkhandhassa samudayo hotī”ti.</p>
<h5>2.10.1.2. Mahākusalacitta</h5>
<p><a class='ref sc' id='sc259'>SC 259</a><a class='ref ms' id='ms30Vbh_1199'>Ms 30Vbh_1199</a><a class='ref msdiv' id='msdiv294'>Msdiv 294</a>Katame dhammā kusalā? Yasmiṃ samaye kāmāvacaraṃ kusalaṃ cittaṃ uppannaṃ hoti somanassasahagataṃ ñāṇasampayuttaṃ sasaṅkhārena rūpārammaṇaṃ vā … pe … somanassasahagataṃ ñāṇavippayuttaṃ rūpārammaṇaṃ vā … pe … somanassasahagataṃ ñāṇavippayuttaṃ sasaṅkhārena rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye kusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc260'>SC 260</a><a class='pts' id='pts171'></a><a class='ref ms' id='ms30Vbh_1200'>Ms 30Vbh_1200</a><a class='ref msdiv' id='msdiv295'>Msdiv 295</a>Tattha katame kusalamūlā? Alobho, adoso.</p>
<p><a class='ref sc' id='sc261'>SC 261</a><a class='ref ms' id='ms30Vbh_1201'>Ms 30Vbh_1201</a>Tattha katamo alobho? Yo alobho alubbhanā alubbhitattaṃ asārāgo asārajjanā asārajjitattaṃ anabhijjhā alobho kusalamūlaṃ—ayaṃ vuccati “alobho”.</p>
<p><a class='ref sc' id='sc262'>SC 262</a><a class='ref ms' id='ms30Vbh_1202'>Ms 30Vbh_1202</a>Tattha katamo adoso? Yo adoso adussanā adussitattaṃ abyāpādo abyāpajjo adoso kusalamūlaṃ—ayaṃ vuccati “adoso”. Ime vuccanti “kusalamūlā”.</p>
<p><a class='ref sc' id='sc263'>SC 263</a><a class='ref ms' id='ms30Vbh_1203'>Ms 30Vbh_1203</a>Tattha katamo kusalamūlapaccayā saṅkhāro? Yā cetanā sañcetanā sañcetayitattaṃ— ayaṃ vuccati “kusalamūlapaccayā saṅkhāro” … pe … ayaṃ vuccati “chaṭṭhāyatanapaccayā phasso”.</p>
<p><a class='ref sc' id='sc264'>SC 264</a><a class='ref ms' id='ms30Vbh_1204'>Ms 30Vbh_1204</a>Tattha katamā phassapaccayā vedanā? Yaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā— ayaṃ vuccati “phassapaccayā vedanā” … pe … tena vuccati “evametassa kevalassa dukkhakkhandhassa samudayo hotī”ti.</p>
<h5>2.10.1.3. Mahākusalacitta</h5>
<p><a class='ref sc' id='sc265'>SC 265</a><a class='ref ms' id='ms30Vbh_1205'>Ms 30Vbh_1205</a><a class='ref msdiv' id='msdiv296'>Msdiv 296</a>Katame dhammā kusalā? Yasmiṃ samaye kāmāvacaraṃ kusalaṃ cittaṃ uppannaṃ hoti upekkhāsahagataṃ ñāṇasampayuttaṃ rūpārammaṇaṃ vā … pe … upekkhāsahagataṃ ñāṇasampayuttaṃ sasaṅkhārena rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye kusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc266'>SC 266</a><a class='ref ms' id='ms30Vbh_1206'>Ms 30Vbh_1206</a><a class='ref msdiv' id='msdiv297'>Msdiv 297</a>Tattha katame kusalamūlā? Alobho, adoso, amoho—ime vuccanti “kusalamūlā”.</p>
<p><a class='ref sc' id='sc267'>SC 267</a><a class='ref ms' id='ms30Vbh_1207'>Ms 30Vbh_1207</a>Tattha katamo kusalamūlapaccayā saṅkhāro? Yā cetanā sañcetanā sañcetayitattaṃ— ayaṃ vuccati “kusalamūlapaccayā saṅkhāro” … pe … ayaṃ vuccati— “chaṭṭhāyatanapaccayā phasso”.</p>
<p><a class='ref sc' id='sc268'>SC 268</a><a class='ref ms' id='ms30Vbh_1208'>Ms 30Vbh_1208</a>Tattha katamā phassapaccayā vedanā? Yaṃ cetasikaṃ neva sātaṃ nāsātaṃ cetosamphassajaṃ adukkhamasukhaṃ vedayitaṃ cetosamphassajā adukkhamasukhā vedanā—ayaṃ vuccati “phassapaccayā vedanā” … pe … tena vuccati “evametassa kevalassa dukkhakkhandhassa samudayo hotī”ti.</p>
<h5>2.10.1.4. Mahākusalacitta</h5>
<p><a class='ref sc' id='sc269'>SC 269</a><a class='ref ms' id='ms30Vbh_1209'>Ms 30Vbh_1209</a><a class='ref msdiv' id='msdiv298'>Msdiv 298</a>Katame dhammā kusalā? Yasmiṃ samaye kāmāvacaraṃ kusalaṃ cittaṃ uppannaṃ hoti upekkhāsahagataṃ ñāṇavippayuttaṃ rūpārammaṇaṃ vā … pe … upekkhāsahagataṃ ñāṇavippayuttaṃ sasaṅkhārena rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye kusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc270'>SC 270</a><a class='ref ms' id='ms30Vbh_1210'>Ms 30Vbh_1210</a><a class='ref msdiv' id='msdiv299'>Msdiv 299</a>Tattha katame kusalamūlā? Alobho, adoso—ime vuccanti “kusalamūlā”.</p>
<p><a class='ref sc' id='sc271'>SC 271</a><a class='ref ms' id='ms30Vbh_1211'>Ms 30Vbh_1211</a>Tattha katamo kusalamūlapaccayā saṅkhāro? Yā cetanā sañcetanā sañcetayitattaṃ— ayaṃ vuccati “kusalamūlapaccayā saṅkhāro” … pe … tena vuccati “evametassa kevalassa dukkhakkhandhassa samudayo hotī”ti.</p>
<h4>2.10.2. Rūpāvacarakusalacitta</h4>
<p><a class='ref sc' id='sc272'>SC 272</a><a class='pts' id='pts172'></a><a class='ref ms' id='ms30Vbh_1212'>Ms 30Vbh_1212</a><a class='ref msdiv' id='msdiv300'>Msdiv 300</a>Katame dhammā kusalā? Yasmiṃ samaye rūpūpapattiyā maggaṃ bhāveti vivicceva kāmehi … pe … <span class='var' id='note45' title='paṭhamajjhānaṃ (si)'>paṭhamaṃ jhānaṃ</span> upasampajja viharati <span class='var' id='note46' title='paṭhavīkasiṇaṃ (bj, s1-3, pts1)'>pathavīkasiṇaṃ</span>, tasmiṃ samaye kusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc273'>SC 273</a><a class='ref ms' id='ms30Vbh_1213'>Ms 30Vbh_1213</a><a class='ref msdiv' id='msdiv301'>Msdiv 301</a>Tattha katame kusalamūlā? Alobho, adoso, amoho—ime vuccanti “kusalamūlā”.</p>
<p><a class='ref sc' id='sc274'>SC 274</a><a class='ref ms' id='ms30Vbh_1214'>Ms 30Vbh_1214</a>Tattha katamo kusalamūlapaccayā saṅkhāro? Yā cetanā sañcetanā sañcetayitattaṃ— ayaṃ vuccati “kusalamūlapaccayā saṅkhāro” … pe … tena vuccati “evametassa kevalassa dukkhakkhandhassa samudayo hotī”ti.</p>
<h4>2.10.3. Arūpāvacarakusalacitta</h4>
<p><a class='ref sc' id='sc275'>SC 275</a><a class='ref ms' id='ms30Vbh_1215'>Ms 30Vbh_1215</a><a class='ref msdiv' id='msdiv302'>Msdiv 302</a>Katame dhammā kusalā? Yasmiṃ samaye arūpūpapattiyā maggaṃ bhāveti sabbaso ākiñcaññāyatanaṃ samatikkamma nevasaññānāsaññāyatanasaññāsahagataṃ sukhassa ca pahānā … pe … catutthaṃ jhānaṃ upasampajja viharati, tasmiṃ samaye kusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc276'>SC 276</a><a class='ref ms' id='ms30Vbh_1216'>Ms 30Vbh_1216</a><a class='ref msdiv' id='msdiv303'>Msdiv 303</a>Tattha katame kusalamūlā? Alobho, adoso, amoho—ime vuccanti “kusalamūlā”.</p>
<p><a class='ref sc' id='sc277'>SC 277</a><a class='ref ms' id='ms30Vbh_1217'>Ms 30Vbh_1217</a>Tattha katamo kusalamūlapaccayā saṅkhāro? Yā cetanā sañcetanā sañcetayitattaṃ— ayaṃ vuccati “kusalamūlapaccayā saṅkhāro” … pe … ayaṃ vuccati “chaṭṭhāyatanapaccayā phasso”.</p>
<p><a class='ref sc' id='sc278'>SC 278</a><a class='ref ms' id='ms30Vbh_1218'>Ms 30Vbh_1218</a>Tattha katamā phassapaccayā vedanā? Yaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā— ayaṃ vuccati “phassapaccayā vedanā” … pe … tena vuccati “evametassa kevalassa dukkhakkhandhassa samudayo hotī”ti.</p>
<h4>2.10.4. Lokuttarakusalacitta</h4>
<p><a class='ref sc' id='sc279'>SC 279</a><a class='pts' id='pts173'></a><a class='ref ms' id='ms30Vbh_1219'>Ms 30Vbh_1219</a><a class='ref msdiv' id='msdiv304'>Msdiv 304</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye kusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametesaṃ dhammānaṃ samudayo hoti.</p>
<p><a class='ref sc' id='sc280'>SC 280</a><a class='ref ms' id='ms30Vbh_1220'>Ms 30Vbh_1220</a><a class='ref msdiv' id='msdiv305'>Msdiv 305</a>Tattha katame kusalamūlā? Alobho, adoso, amoho.</p>
<p><a class='ref sc' id='sc281'>SC 281</a><a class='ref ms' id='ms30Vbh_1221'>Ms 30Vbh_1221</a>Tattha katamo alobho … pe … adoso … pe … amoho? Yā paññā pajānanā … pe … amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ— ayaṃ vuccati “amoho”. Ime vuccanti “kusalamūlā”.</p>
<p><a class='ref sc' id='sc282'>SC 282</a><a class='ref ms' id='ms30Vbh_1222'>Ms 30Vbh_1222</a>Tattha katamo kusalamūlapaccayā saṅkhāro? Yā cetanā sañcetanā sañcetayitattaṃ— ayaṃ vuccati “kusalamūlapaccayā saṅkhāro” … pe … ayaṃ vuccati “chaṭṭhāyatanapaccayā phasso”.</p>
<p><a class='ref sc' id='sc283'>SC 283</a><a class='ref ms' id='ms30Vbh_1223'>Ms 30Vbh_1223</a>Tattha katamā phassapaccayā vedanā? Yaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā— ayaṃ vuccati “phassapaccayā vedanā”.</p>
<p><a class='ref sc' id='sc284'>SC 284</a><a class='ref ms' id='ms30Vbh_1224'>Ms 30Vbh_1224</a>Tattha katamo vedanāpaccayā pasādo? Yā saddhā saddahanā okappanā abhippasādo— ayaṃ vuccati “vedanāpaccayā pasādo”.</p>
<p><a class='ref sc' id='sc285'>SC 285</a><a class='ref ms' id='ms30Vbh_1225'>Ms 30Vbh_1225</a>Tattha katamo pasādapaccayā adhimokkho? Yo cittassa adhimokkho adhimuccanā tadadhimuttatā—ayaṃ vuccati “pasādapaccayā adhimokkho”.</p>
<p><a class='ref sc' id='sc286'>SC 286</a><a class='ref ms' id='ms30Vbh_1226'>Ms 30Vbh_1226</a>Tattha katamo adhimokkhapaccayā bhavo? Ṭhapetvā adhimokkhaṃ, vedanākkhandho saññākkhandho saṅkhārakkhandho viññāṇakkhandho—ayaṃ vuccati “adhimokkhapaccayā bhavo” … pe … ayaṃ vuccati “jātipaccayā jarāmaraṇaṃ”.</p>
<p><a class='ref sc' id='sc287'>SC 287</a><a class='ref ms' id='ms30Vbh_1227'>Ms 30Vbh_1227</a>Evametesaṃ dhammānaṃ samudayo hotīti. Evametesaṃ dhammānaṃ saṅgati hoti, samāgamo hoti, samodhānaṃ hoti, pātubhāvo hoti. Tena vuccati “evametesaṃ dhammānaṃ samudayo hotī”ti.</p>
<p class='endsutta'><a class='ref sc' id='sc288'>SC 288</a><a class='ref ms' id='ms30Vbh_1228'>Ms 30Vbh_1228</a>Kusalaniddeso.</p>
<h3>2.11. Abyākataniddesa</h3>
<h3>2.11. 2.11 Ahetukakusalavipākacitta</h3>
<h5>2.11.1.1. 2.11.1.1 Ahetukakusalavipākacitta</h5>
<h6>2.11.1.1.1. Cakkhuviññāṇacitta</h6>
<p><a class='ref sc' id='sc289'>SC 289</a><a class='ref ms' id='ms30Vbh_1229'>Ms 30Vbh_1229</a><a class='ref msdiv' id='msdiv306'>Msdiv 306</a>Katame dhammā abyākatā? Yasmiṃ samaye kāmāvacarassa kusalassa kammassa katattā upacitattā vipākaṃ cakkhuviññāṇaṃ uppannaṃ hoti upekkhāsahagataṃ rūpārammaṇaṃ, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc290'>SC 290</a><a class='ref ms' id='ms30Vbh_1230'>Ms 30Vbh_1230</a><a class='ref msdiv' id='msdiv307'>Msdiv 307</a>Tattha katamo saṅkhāro? Yā cetanā sañcetanā sañcetayitattaṃ—ayaṃ vuccati “saṅkhāro”.</p>
<p><a class='ref sc' id='sc291'>SC 291</a><a class='ref ms' id='ms30Vbh_1231'>Ms 30Vbh_1231</a>Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ … pe … tajjācakkhuviññāṇadhātu—idaṃ vuccati “saṅkhārapaccayā viññāṇaṃ”.</p>
<p><a class='ref sc' id='sc292'>SC 292</a><a class='pts' id='pts174'></a><a class='ref ms' id='ms30Vbh_1232'>Ms 30Vbh_1232</a>Tattha katamaṃ viññāṇapaccayā nāmaṃ? Vedanākkhandho, saññākkhandho, saṅkhārakkhandho—idaṃ vuccati “viññāṇapaccayā nāmaṃ”.</p>
<p><a class='ref sc' id='sc293'>SC 293</a><a class='ref ms' id='ms30Vbh_1233'>Ms 30Vbh_1233</a>Tattha katamaṃ nāmapaccayā chaṭṭhāyatanaṃ? Yaṃ cittaṃ mano mānasaṃ … pe … tajjācakkhuviññāṇadhātu—idaṃ vuccati “nāmapaccayā chaṭṭhāyatanaṃ”.</p>
<p><a class='ref sc' id='sc294'>SC 294</a><a class='ref ms' id='ms30Vbh_1234'>Ms 30Vbh_1234</a>Tattha katamo chaṭṭhāyatanapaccayā phasso? Yo phasso phusanā samphusanā samphusitattaṃ—ayaṃ vuccati “chaṭṭhāyatanapaccayā phasso”.</p>
<p><a class='ref sc' id='sc295'>SC 295</a><a class='ref ms' id='ms30Vbh_1235'>Ms 30Vbh_1235</a>Tattha katamā phassapaccayā vedanā? Yaṃ cetasikaṃ neva sātaṃ nāsātaṃ cetosamphassajaṃ adukkhamasukhaṃ vedayitaṃ cetosamphassajā adukkhamasukhā vedanā—ayaṃ vuccati “phassapaccayā vedanā”.</p>
<p><a class='ref sc' id='sc296'>SC 296</a><a class='ref ms' id='ms30Vbh_1236'>Ms 30Vbh_1236</a>Tattha katamo vedanāpaccayā bhavo? Ṭhapetvā vedanaṃ, saññākkhandho saṅkhārakkhandho viññāṇakkhandho—ayaṃ vuccati “vedanāpaccayā bhavo” … pe … tena vuccati “evametassa kevalassa dukkhakkhandhassa samudayo hotī”ti.</p>
<p><a class='ref sc' id='sc297'>SC 297</a><a class='ref ms' id='ms30Vbh_1237'>Ms 30Vbh_1237</a><a class='ref msdiv' id='msdiv308'>Msdiv 308</a>Tasmiṃ samaye saṅkhārapaccayā viññāṇaṃ saṅkhārahetukaṃ, viññāṇapaccayā nāmaṃ viññāṇahetukaṃ, nāmapaccayā chaṭṭhāyatanaṃ nāmahetukaṃ, chaṭṭhāyatanapaccayā phasso chaṭṭhāyatanahetuko, phassapaccayā vedanā phassahetukā, vedanāpaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc298'>SC 298</a><a class='ref ms' id='ms30Vbh_1238'>Ms 30Vbh_1238</a><a class='ref msdiv' id='msdiv309'>Msdiv 309</a>Tasmiṃ samaye saṅkhārapaccayā viññāṇaṃ saṅkhārasampayuttaṃ, viññāṇapaccayā nāmaṃ viññāṇasampayuttaṃ, nāmapaccayā chaṭṭhāyatanaṃ nāmasampayuttaṃ, chaṭṭhāyatanapaccayā phasso chaṭṭhāyatanasampayutto, phassapaccayā vedanā phassasampayuttā, vedanāpaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc299'>SC 299</a><a class='pts' id='pts175'></a><a class='ref ms' id='ms30Vbh_1239'>Ms 30Vbh_1239</a><a class='ref msdiv' id='msdiv310'>Msdiv 310</a>Tasmiṃ samaye saṅkhārapaccayā viññāṇaṃ, viññāṇapaccayāpi saṅkhāro; viññāṇapaccayā nāmaṃ, nāmapaccayāpi viññāṇaṃ; nāmapaccayā chaṭṭhāyatanaṃ, chaṭṭhāyatanapaccayāpi nāmaṃ; chaṭṭhāyatanapaccayā phasso, phassapaccayāpi chaṭṭhāyatanaṃ; phassapaccayā vedanā, vedanāpaccayāpi phasso; vedanāpaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<h6>2.11.1.1.2. Sota-kāyaviññāṇacitta</h6>
<p><a class='ref sc' id='sc300'>SC 300</a><a class='ref ms' id='ms30Vbh_1240'>Ms 30Vbh_1240</a><a class='ref msdiv' id='msdiv311'>Msdiv 311</a>Katame dhammā abyākatā? Yasmiṃ samaye kāmāvacarassa kusalassa kammassa katattā upacitattā vipākaṃ sotaviññāṇaṃ uppannaṃ hoti upekkhāsahagataṃ saddārammaṇaṃ … pe … ghānaviññāṇaṃ uppannaṃ hoti upekkhāsahagataṃ gandhārammaṇaṃ … pe … jivhāviññāṇaṃ uppannaṃ hoti upekkhāsahagataṃ rasārammaṇaṃ … pe … kāyaviññāṇaṃ uppannaṃ hoti sukhasahagataṃ phoṭṭhabbārammaṇaṃ, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc301'>SC 301</a><a class='ref ms' id='ms30Vbh_1241'>Ms 30Vbh_1241</a><a class='ref msdiv' id='msdiv312'>Msdiv 312</a>Tattha katamo saṅkhāro? Yā cetanā sañcetanā sañcetayitattaṃ—ayaṃ vuccati “saṅkhāro” … pe … ayaṃ vuccati “chaṭṭhāyatanapaccayā phasso”.</p>
<p><a class='ref sc' id='sc302'>SC 302</a><a class='ref ms' id='ms30Vbh_1242'>Ms 30Vbh_1242</a>Tattha katamā phassapaccayā vedanā? Yaṃ kāyikaṃ sātaṃ kāyikaṃ sukhaṃ kāyasamphassajaṃ sātaṃ sukhaṃ vedayitaṃ kāyasamphassajā sātā sukhā vedanā— ayaṃ vuccati “phassapaccayā vedanā”.</p>
<p><a class='ref sc' id='sc303'>SC 303</a><a class='ref ms' id='ms30Vbh_1243'>Ms 30Vbh_1243</a>Tattha katamo vedanāpaccayā bhavo? Ṭhapetvā vedanaṃ, saññākkhandho saṅkhārakkhandho viññāṇakkhandho—ayaṃ vuccati “vedanāpaccayā bhavo” … pe … tena vuccati “evametassa kevalassa dukkhakkhandhassa samudayo hotī”ti.</p>
<h6>2.11.1.1.3. Sampaṭicchanacitta</h6>
<p><a class='ref sc' id='sc304'>SC 304</a><a class='pts' id='pts176'></a><a class='ref ms' id='ms30Vbh_1244'>Ms 30Vbh_1244</a><a class='ref msdiv' id='msdiv313'>Msdiv 313</a>Katame dhammā abyākatā? Yasmiṃ samaye kāmāvacarassa kusalassa kammassa katattā upacitattā vipākā manodhātu uppannā hoti upekkhāsahagatā rūpārammaṇā vā saddārammaṇā vā gandhārammaṇā vā rasārammaṇā vā phoṭṭhabbārammaṇā vā yaṃ yaṃ vā panārabbha, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc305'>SC 305</a><a class='ref ms' id='ms30Vbh_1245'>Ms 30Vbh_1245</a><a class='ref msdiv' id='msdiv314'>Msdiv 314</a>Tattha katamo saṅkhāro? Yā cetanā sañcetanā sañcetayitattaṃ—ayaṃ vuccati “saṅkhāro”.</p>
<p><a class='ref sc' id='sc306'>SC 306</a><a class='ref ms' id='ms30Vbh_1246'>Ms 30Vbh_1246</a>Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ … pe … tajjāmanodhātu—idaṃ vuccati “saṅkhārapaccayā viññāṇaṃ” … pe … ayaṃ vuccati “chaṭṭhāyatanapaccayā phasso”.</p>
<p><a class='ref sc' id='sc307'>SC 307</a><a class='ref ms' id='ms30Vbh_1247'>Ms 30Vbh_1247</a>Tattha katamā phassapaccayā vedanā? Yaṃ cetasikaṃ neva sātaṃ nāsātaṃ cetosamphassajaṃ adukkhamasukhaṃ vedayitaṃ cetosamphassajā adukkhamasukhā vedanā—ayaṃ vuccati “phassapaccayā vedanā”.</p>
<p><a class='ref sc' id='sc308'>SC 308</a><a class='ref ms' id='ms30Vbh_1248'>Ms 30Vbh_1248</a>Tattha katamo vedanāpaccayā adhimokkho? Yo cittassa adhimokkho adhimuccanā tadadhimuttatā—ayaṃ vuccati “vedanāpaccayā adhimokkho”.</p>
<p><a class='ref sc' id='sc309'>SC 309</a><a class='ref ms' id='ms30Vbh_1249'>Ms 30Vbh_1249</a>Tattha katamo adhimokkhapaccayā bhavo? Ṭhapetvā adhimokkhaṃ, vedanākkhandho saññākkhandho saṅkhārakkhandho viññāṇakkhandho—ayaṃ vuccati “adhimokkhapaccayā bhavo” … pe … tena vuccati “evametassa kevalassa dukkhakkhandhassa samudayo hotī”ti.</p>
<h6>2.11.1.1.4. Somanassantīraṇacitta</h6>
<p><a class='ref sc' id='sc310'>SC 310</a><a class='ref ms' id='ms30Vbh_1250'>Ms 30Vbh_1250</a><a class='ref msdiv' id='msdiv315'>Msdiv 315</a>Katame dhammā abyākatā? Yasmiṃ samaye kāmāvacarassa kusalassa kammassa katattā upacitattā vipākā manoviññāṇadhātu uppannā hoti somanassasahagatā rūpārammaṇā vā saddārammaṇā vā gandhārammaṇā vā rasārammaṇā vā phoṭṭhabbārammaṇā vā dhammārammaṇā vā yaṃ yaṃ vā panārabbha, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc311'>SC 311</a><a class='ref ms' id='ms30Vbh_1251'>Ms 30Vbh_1251</a><a class='ref msdiv' id='msdiv316'>Msdiv 316</a>Tattha katamo saṅkhāro? Yā cetanā sañcetanā sañcetayitattaṃ—ayaṃ vuccati “saṅkhāro”.</p>
<p><a class='ref sc' id='sc312'>SC 312</a><a class='ref ms' id='ms30Vbh_1252'>Ms 30Vbh_1252</a>Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “saṅkhārapaccayā viññāṇaṃ” … pe … ayaṃ vuccati “chaṭṭhāyatanapaccayā phasso”.</p>
<p><a class='ref sc' id='sc313'>SC 313</a><a class='ref ms' id='ms30Vbh_1253'>Ms 30Vbh_1253</a>Tattha katamā phassapaccayā vedanā? Yaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā— ayaṃ vuccati “phassapaccayā vedanā”.</p>
<p><a class='ref sc' id='sc314'>SC 314</a><a class='ref ms' id='ms30Vbh_1254'>Ms 30Vbh_1254</a>Tattha katamo vedanāpaccayā adhimokkho? Yo cittassa adhimokkho adhimuccanā tadadhimuttatā—ayaṃ vuccati “vedanāpaccayā adhimokkho”.</p>
<p><a class='ref sc' id='sc315'>SC 315</a><a class='ref ms' id='ms30Vbh_1255'>Ms 30Vbh_1255</a>Tattha katamo adhimokkhapaccayā bhavo? Ṭhapetvā adhimokkhaṃ, vedanākkhandho saññākkhandho saṅkhārakkhandho viññāṇakkhandho—ayaṃ vuccati “adhimokkhapaccayā bhavo” … pe … tena vuccati “evametassa kevalassa dukkhakkhandhassa samudayo hotī”ti.</p>
<h6>2.11.1.1.5. Upekkhāsantīraṇacitta</h6>
<p><a class='ref sc' id='sc316'>SC 316</a><a class='pts' id='pts177'></a><a class='ref ms' id='ms30Vbh_1256'>Ms 30Vbh_1256</a><a class='ref msdiv' id='msdiv317'>Msdiv 317</a>Katame dhammā abyākatā? Yasmiṃ samaye kāmāvacarassa kusalassa kammassa katattā upacitattā vipākā manoviññāṇadhātu uppannā hoti upekkhāsahagatā rūpārammaṇā vā saddārammaṇā vā gandhārammaṇā vā rasārammaṇā vā phoṭṭhabbārammaṇā vā dhammārammaṇā vā yaṃ yaṃ vā panārabbha, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc317'>SC 317</a><a class='ref ms' id='ms30Vbh_1257'>Ms 30Vbh_1257</a><a class='ref msdiv' id='msdiv318'>Msdiv 318</a>Tattha katamo saṅkhāro? Yā cetanā sañcetanā sañcetayitattaṃ—ayaṃ vuccati “saṅkhāro”.</p>
<p><a class='ref sc' id='sc318'>SC 318</a><a class='ref ms' id='ms30Vbh_1258'>Ms 30Vbh_1258</a>Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “saṅkhārapaccayā viññāṇaṃ” … pe … ayaṃ vuccati “chaṭṭhāyatanapaccayā phasso”.</p>
<p><a class='ref sc' id='sc319'>SC 319</a><a class='ref ms' id='ms30Vbh_1259'>Ms 30Vbh_1259</a>Tattha katamā phassapaccayā vedanā? Yaṃ cetasikaṃ neva sātaṃ nāsātaṃ cetosamphassajaṃ adukkhamasukhaṃ vedayitaṃ cetosamphassajā adukkhamasukhā vedanā—ayaṃ vuccati “phassapaccayā vedanā”.</p>
<p><a class='ref sc' id='sc320'>SC 320</a><a class='ref ms' id='ms30Vbh_1260'>Ms 30Vbh_1260</a>Tattha katamo vedanāpaccayā adhimokkho? Yo cittassa adhimokkho adhimuccanā tadadhimuttatā—ayaṃ vuccati “vedanāpaccayā adhimokkho”.</p>
<p><a class='ref sc' id='sc321'>SC 321</a><a class='ref ms' id='ms30Vbh_1261'>Ms 30Vbh_1261</a>Tattha katamo adhimokkhapaccayā bhavo? Ṭhapetvā adhimokkhaṃ, vedanākkhandho saññākkhandho saṅkhārakkhandho, viññāṇakkhandho—ayaṃ vuccati “adhimokkhapaccayā bhavo” … pe … tena vuccati “evametassa kevalassa dukkhakkhandhassa samudayo hotī”ti.</p>
<h5>2.11.1.2. Kāmāvacaravipākacitta</h5>
<p><a class='ref sc' id='sc322'>SC 322</a><a class='ref ms' id='ms30Vbh_1262'>Ms 30Vbh_1262</a><a class='ref msdiv' id='msdiv319'>Msdiv 319</a>Katame dhammā abyākatā? Yasmiṃ samaye kāmāvacarassa kusalassa kammassa katattā upacitattā vipākā manoviññāṇadhātu uppannā hoti somanassasahagatā ñāṇasampayuttā … pe … somanassasahagatā ñāṇasampayuttā sasaṅkhārena … pe … somanassasahagatā ñāṇavippayuttā … pe … somanassasahagatā ñāṇavippayuttā sasaṅkhārena … pe … upekkhāsahagatā ñāṇasampayuttā … pe … upekkhāsahagatā ñāṇasampayuttā sasaṅkhārena … pe … upekkhāsahagatā ñāṇavippayuttā … pe … upekkhāsahagatā ñāṇavippayuttā sasaṅkhārena rūpārammaṇā vā … pe … dhammārammaṇā vā yaṃ yaṃ vā panārabbha, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc323'>SC 323</a><a class='ref ms' id='ms30Vbh_1263'>Ms 30Vbh_1263</a><a class='ref msdiv' id='msdiv320'>Msdiv 320</a>Tattha katamo saṅkhāro? Yā cetanā sañcetanā sañcetayitattaṃ—ayaṃ vuccati “saṅkhāro”.</p>
<p><a class='ref sc' id='sc324'>SC 324</a><a class='ref ms' id='ms30Vbh_1264'>Ms 30Vbh_1264</a>Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “saṅkhārapaccayā viññāṇaṃ” … pe … ayaṃ vuccati “phassapaccayā vedanā”.</p>
<p><a class='ref sc' id='sc325'>SC 325</a><a class='pts' id='pts178'></a><a class='ref ms' id='ms30Vbh_1265'>Ms 30Vbh_1265</a>Tattha katamo vedanāpaccayā pasādo? Yā saddhā saddahanā okappanā abhippasādo— ayaṃ vuccati “vedanāpaccayā pasādo”.</p>
<p><a class='ref sc' id='sc326'>SC 326</a><a class='ref ms' id='ms30Vbh_1266'>Ms 30Vbh_1266</a>Tattha katamo pasādapaccayā adhimokkho? Yo cittassa adhimokkho adhimuccanā tadadhimuttatā—ayaṃ vuccati “pasādapaccayā adhimokkho”.</p>
<p><a class='ref sc' id='sc327'>SC 327</a><a class='ref ms' id='ms30Vbh_1267'>Ms 30Vbh_1267</a>Tattha katamo adhimokkhapaccayā bhavo? Ṭhapetvā adhimokkhaṃ, vedanākkhandho saññākkhandho saṅkhārakkhandho viññāṇakkhandho—ayaṃ vuccati “adhimokkhapaccayā bhavo” … pe … tena vuccati “evametassa kevalassa dukkhakkhandhassa samudayo hotī”ti.</p>
<h5>2.11.1.3. Rūpāvacaravipākacitta</h5>
<p><a class='ref sc' id='sc328'>SC 328</a><a class='ref ms' id='ms30Vbh_1268'>Ms 30Vbh_1268</a><a class='ref msdiv' id='msdiv321'>Msdiv 321</a>Katame dhammā abyākatā? Yasmiṃ samaye rūpūpapattiyā maggaṃ bhāveti vivicceva kāmehi … pe … paṭhamaṃ jhānaṃ upasampajja viharati pathavīkasiṇaṃ, tasmiṃ samaye phasso hoti … pe … avikkhepo hoti—ime dhammā kusalā.</p>
<p><a class='ref sc' id='sc329'>SC 329</a><a class='pts' id='pts179'></a><a class='ref ms' id='ms30Vbh_1269'>Ms 30Vbh_1269</a>Tasseva rūpāvacarassa kusalassa kammassa katattā upacitattā vipākaṃ vivicceva kāmehi … pe … paṭhamaṃ jhānaṃ upasampajja viharati pathavīkasiṇaṃ, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. ( )</p>
<h5>2.11.1.4. Arūpāvacaravipākacitta</h5>
<p><a class='ref sc' id='sc330'>SC 330</a><a class='ref ms' id='ms30Vbh_1270'>Ms 30Vbh_1270</a><a class='ref msdiv' id='msdiv322'>Msdiv 322</a>Katame dhammā abyākatā? Yasmiṃ samaye arūpūpapattiyā maggaṃ bhāveti sabbaso ākiñcaññāyatanaṃ samatikkamma nevasaññānāsaññāyatanasaññāsahagataṃ sukhassa ca pahānā … pe … catutthaṃ jhānaṃ upasampajja viharati, tasmiṃ samaye phasso hoti … pe … avikkhepo hoti—ime dhammā kusalā.</p>
<p><a class='ref sc' id='sc331'>SC 331</a><a class='ref ms' id='ms30Vbh_1271'>Ms 30Vbh_1271</a>Tasseva arūpāvacarassa kusalassa kammassa katattā upacitattā vipākaṃ sabbaso ākiñcaññāyatanaṃ samatikkamma nevasaññānāsaññāyatanasaññāsahagataṃ sukhassa ca pahānā … pe … catutthaṃ jhānaṃ upasampajja viharati, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<h5>2.11.1.5. Lokuttaravipākacitta</h5>
<p><a class='ref sc' id='sc332'>SC 332</a><a class='ref ms' id='ms30Vbh_1272'>Ms 30Vbh_1272</a><a class='ref msdiv' id='msdiv323'>Msdiv 323</a>Katame dhammā abyākatā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye phasso hoti … pe … avikkhepo hoti—ime dhammā kusalā.</p>
<p><a class='ref sc' id='sc333'>SC 333</a><a class='pts' id='pts180'></a><a class='ref ms' id='ms30Vbh_1273'>Ms 30Vbh_1273</a>Tasseva lokuttarassa kusalassa jhānassa katattā bhāvitattā vipākaṃ vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametesaṃ dhammānaṃ samudayo hoti. ( )</p>
<h4>2.11.2. 2.11.2 Akusalavipākacitta</h4>
<h5>2.11.2.1. Cakkhu-kāyaviññāṇacitta</h5>
<p><a class='ref sc' id='sc334'>SC 334</a><a class='ref ms' id='ms30Vbh_1274'>Ms 30Vbh_1274</a><a class='ref msdiv' id='msdiv324'>Msdiv 324</a>Katame dhammā abyākatā? Yasmiṃ samaye akusalassa kammassa katattā upacitattā vipākaṃ cakkhuviññāṇaṃ uppannaṃ hoti upekkhāsahagataṃ rūpārammaṇaṃ … pe … sotaviññāṇaṃ uppannaṃ hoti upekkhāsahagataṃ saddārammaṇaṃ … pe … ghānaviññāṇaṃ uppannaṃ hoti upekkhāsahagataṃ gandhārammaṇaṃ … pe … jivhāviññāṇaṃ uppannaṃ hoti upekkhāsahagataṃ rasārammaṇaṃ … pe … kāyaviññāṇaṃ uppannaṃ hoti dukkhasahagataṃ phoṭṭhabbārammaṇaṃ, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc335'>SC 335</a><a class='ref ms' id='ms30Vbh_1275'>Ms 30Vbh_1275</a><a class='ref msdiv' id='msdiv325'>Msdiv 325</a>Tattha katamo saṅkhāro? Yā cetanā sañcetanā sañcetayitattaṃ—ayaṃ vuccati “saṅkhāro”.</p>
<p><a class='ref sc' id='sc336'>SC 336</a><a class='ref ms' id='ms30Vbh_1276'>Ms 30Vbh_1276</a>Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ … pe … tajjākāyaviññāṇadhātu—idaṃ vuccati “saṅkhārapaccayā viññāṇaṃ” … pe … ayaṃ vuccati “chaṭṭhāyatanapaccayā phasso”.</p>
<p><a class='ref sc' id='sc337'>SC 337</a><a class='ref ms' id='ms30Vbh_1277'>Ms 30Vbh_1277</a>Tattha katamā phassapaccayā vedanā? Yaṃ kāyikaṃ asātaṃ kāyikaṃ dukkhaṃ kāyasamphassajaṃ asātaṃ dukkhaṃ vedayitaṃ kāyasamphassajā asātā dukkhā vedanā— ayaṃ vuccati “phassapaccayā vedanā”.</p>
<p><a class='ref sc' id='sc338'>SC 338</a><a class='ref ms' id='ms30Vbh_1278'>Ms 30Vbh_1278</a>Tattha katamo vedanāpaccayā bhavo? Ṭhapetvā vedanaṃ, saññākkhandho saṅkhārakkhandho viññāṇakkhandho—ayaṃ vuccati “vedanāpaccayā bhavo” … pe … tena vuccati “evametassa kevalassa dukkhakkhandhassa samudayo hotī”ti.</p>
<h5>2.11.2.2. Sampaṭicchanacitta</h5>
<p><a class='ref sc' id='sc339'>SC 339</a><a class='pts' id='pts181'></a><a class='ref ms' id='ms30Vbh_1279'>Ms 30Vbh_1279</a><a class='ref msdiv' id='msdiv326'>Msdiv 326</a>Katame dhammā abyākatā? Yasmiṃ samaye akusalassa kammassa katattā upacitattā vipākā manodhātu uppannā hoti upekkhāsahagatā rūpārammaṇā vā saddārammaṇā vā gandhārammaṇā vā rasārammaṇā vā phoṭṭhabbārammaṇā vā yaṃ yaṃ vā panārabbha, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc340'>SC 340</a><a class='ref ms' id='ms30Vbh_1280'>Ms 30Vbh_1280</a><a class='ref msdiv' id='msdiv327'>Msdiv 327</a>Tattha katamo saṅkhāro? Yā cetanā sañcetanā sañcetayitattaṃ—ayaṃ vuccati “saṅkhāro”.</p>
<p><a class='ref sc' id='sc341'>SC 341</a><a class='ref ms' id='ms30Vbh_1281'>Ms 30Vbh_1281</a>Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ … pe … tajjāmanodhātu—idaṃ vuccati “saṅkhārapaccayā viññāṇaṃ” … pe … ayaṃ vuccati “chaṭṭhāyatanapaccayā phasso”.</p>
<p><a class='ref sc' id='sc342'>SC 342</a><a class='ref ms' id='ms30Vbh_1282'>Ms 30Vbh_1282</a>Tattha katamā phassapaccayā vedanā? Yaṃ cetasikaṃ neva sātaṃ nāsātaṃ cetosamphassajaṃ adukkhamasukhaṃ vedayitaṃ cetosamphassajā adukkhamasukhā vedanā—ayaṃ vuccati “phassapaccayā vedanā”.</p>
<p><a class='ref sc' id='sc343'>SC 343</a><a class='ref ms' id='ms30Vbh_1283'>Ms 30Vbh_1283</a>Tattha katamo vedanāpaccayā adhimokkho? Yo cittassa adhimokkho adhimuccanā tadadhimuttatā—ayaṃ vuccati “vedanāpaccayā adhimokkho”.</p>
<p><a class='ref sc' id='sc344'>SC 344</a><a class='ref ms' id='ms30Vbh_1284'>Ms 30Vbh_1284</a>Tattha katamo adhimokkhapaccayā bhavo? Ṭhapetvā adhimokkhaṃ, vedanākkhandho saññākkhandho saṅkhārakkhandho viññāṇakkhandho—ayaṃ vuccati “adhimokkhapaccayā bhavo” … pe … tena vuccati “evametassa kevalassa dukkhakkhandhassa samudayo hotī”ti.</p>
<h5>2.11.2.3. Upekkhāsantīraṇacitta</h5>
<p><a class='ref sc' id='sc345'>SC 345</a><a class='ref ms' id='ms30Vbh_1285'>Ms 30Vbh_1285</a><a class='ref msdiv' id='msdiv328'>Msdiv 328</a>Katame dhammā abyākatā? Yasmiṃ samaye akusalassa kammassa katattā upacitattā vipākā manoviññāṇadhātu uppannā hoti upekkhāsahagatā rūpārammaṇā vā … pe … dhammārammaṇā vā yaṃ yaṃ vā panārabbha, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc346'>SC 346</a><a class='ref ms' id='ms30Vbh_1286'>Ms 30Vbh_1286</a><a class='ref msdiv' id='msdiv329'>Msdiv 329</a>Tattha katamo saṅkhāro? Yā cetanā sañcetanā sañcetayitattaṃ—ayaṃ vuccati “saṅkhāro”.</p>
<p><a class='ref sc' id='sc347'>SC 347</a><a class='ref ms' id='ms30Vbh_1287'>Ms 30Vbh_1287</a>Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “saṅkhārapaccayā viññāṇaṃ” … pe … tena vuccati “evametassa kevalassa dukkhakkhandhassa samudayo hotī”ti.</p>
<h4>2.11.3. 2.11.3 Kiriyācitta</h4>
<h5>2.11.3.1. Ahetukakiriyācitta</h5>
<p><a class='ref sc' id='sc348'>SC 348</a><a class='pts' id='pts182'></a><a class='ref ms' id='ms30Vbh_1288'>Ms 30Vbh_1288</a><a class='ref msdiv' id='msdiv330'>Msdiv 330</a>Katame dhammā abyākatā? Yasmiṃ samaye manodhātu uppannā hoti kiriyā neva kusalā nākusalā na ca kammavipākā upekkhāsahagatā rūpārammaṇā vā … pe … phoṭṭhabbārammaṇā vā … pe … manoviññāṇadhātu uppannā hoti kiriyā neva kusalā nākusalā na ca kammavipākā somanassasahagatā rūpārammaṇā vā … pe … dhammārammaṇā vā … pe … manoviññāṇadhātu uppannā hoti kiriyā neva kusalā nākusalā na ca kammavipākā upekkhāsahagatā rūpārammaṇā vā … pe … dhammārammaṇā vā yaṃ yaṃ vā panārabbha, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<h5>2.11.3.2. Kāmāvacarakiriyācitta</h5>
<p><a class='ref sc' id='sc349'>SC 349</a><a class='pts' id='pts183'></a><a class='ref ms' id='ms30Vbh_1289'>Ms 30Vbh_1289</a><a class='ref msdiv' id='msdiv331'>Msdiv 331</a>Katame dhammā abyākatā? Yasmiṃ samaye manoviññāṇadhātu uppannā hoti kiriyā neva kusalā nākusalā na ca kammavipākā somanassasahagatā ñāṇasampayuttā … pe … somanassasahagatā ñāṇasampayuttā sasaṅkhārena … pe … somanassasahagatā ñāṇavippayuttā … pe … somanassasahagatā ñāṇavippayuttā sasaṅkhārena … pe … upekkhāsahagatā ñāṇasampayuttā … pe … upekkhāsahagatā ñāṇasampayuttā sasaṅkhārena … pe … upekkhāsahagatā ñāṇavippayuttā … pe … upekkhāsahagatā ñāṇavippayuttā sasaṅkhārena rūpārammaṇā vā … pe … dhammārammaṇā vā yaṃ yaṃ vā panārabbha, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<h5>2.11.3.3. Rūpāvacarakiriyācitta</h5>
<p><a class='ref sc' id='sc350'>SC 350</a><a class='ref ms' id='ms30Vbh_1290'>Ms 30Vbh_1290</a><a class='ref msdiv' id='msdiv332'>Msdiv 332</a>Katame dhammā abyākatā? Yasmiṃ samaye rūpāvacaraṃ jhānaṃ bhāveti kiriyaṃ neva kusalaṃ nākusalaṃ na ca kammavipākaṃ diṭṭhadhammasukhavihāraṃ vivicceva kāmehi … pe … paṭhamaṃ jhānaṃ upasampajja viharati pathavīkasiṇaṃ, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<h5>2.11.3.4. Arūpāvacarakiriyācitta</h5>
<p><a class='ref sc' id='sc351'>SC 351</a><a class='pts' id='pts184'></a><a class='ref ms' id='ms30Vbh_1291'>Ms 30Vbh_1291</a><a class='ref msdiv' id='msdiv333'>Msdiv 333</a>Katame dhammā abyākatā? Yasmiṃ samaye arūpāvacaraṃ jhānaṃ bhāveti kiriyaṃ neva kusalaṃ nākusalaṃ na ca kammavipākaṃ diṭṭhadhammasukhavihāraṃ sabbaso ākiñcaññāyatanaṃ samatikkamma nevasaññānāsaññāyatanasaññāsahagataṃ sukhassa ca pahānā … pe … catutthaṃ jhānaṃ upasampajja viharati, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. ( )</p>
<p class='endsutta'><a class='ref sc' id='sc352'>SC 352</a><a class='ref ms' id='ms30Vbh_1292'>Ms 30Vbh_1292</a>Abyākataniddeso.</p>
<h4>2.12.1. 2.12.1 Avijjāmūlakakusalaniddesa</h4>
<h5>2.12.1.1. Mahākusalacitta</h5>
<p><a class='ref sc' id='sc353'>SC 353</a><a class='ref ms' id='ms30Vbh_1293'>Ms 30Vbh_1293</a><a class='ref msdiv' id='msdiv334'>Msdiv 334</a>Katame dhammā kusalā? Yasmiṃ samaye kāmāvacaraṃ kusalaṃ cittaṃ uppannaṃ hoti somanassasahagataṃ ñāṇasampayuttaṃ rūpārammaṇaṃ vā … pe … dhammārammaṇaṃ vā yaṃ yaṃ vā panārabbha, tasmiṃ samaye avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc354'>SC 354</a><a class='ref ms' id='ms30Vbh_1294'>Ms 30Vbh_1294</a><a class='ref msdiv' id='msdiv335'>Msdiv 335</a>Tattha katamo avijjāpaccayā saṅkhāro? Yā cetanā sañcetanā sañcetayitattaṃ— ayaṃ vuccati “avijjāpaccayā saṅkhāro” … pe … ayaṃ vuccati “chaṭṭhāyatanapaccayā phasso”.</p>
<p><a class='ref sc' id='sc355'>SC 355</a><a class='ref ms' id='ms30Vbh_1295'>Ms 30Vbh_1295</a>Tattha katamā phassapaccayā vedanā? Yaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā— ayaṃ vuccati “phassapaccayā vedanā”.</p>
<p><a class='ref sc' id='sc356'>SC 356</a><a class='ref ms' id='ms30Vbh_1296'>Ms 30Vbh_1296</a>Tattha katamo vedanāpaccayā pasādo? Yā saddhā saddahanā okappanā abhippasādo— ayaṃ vuccati “vedanāpaccayā pasādo”.</p>
<p><a class='ref sc' id='sc357'>SC 357</a><a class='ref ms' id='ms30Vbh_1297'>Ms 30Vbh_1297</a>Tattha katamo pasādapaccayā adhimokkho? Yo cittassa adhimokkho adhimuccanā tadadhimuttatā—ayaṃ vuccati “pasādapaccayā adhimokkho”.</p>
<p><a class='ref sc' id='sc358'>SC 358</a><a class='ref ms' id='ms30Vbh_1298'>Ms 30Vbh_1298</a>Tattha katamo adhimokkhapaccayā bhavo? Ṭhapetvā adhimokkhaṃ, vedanākkhandho saññākkhandho saṅkhārakkhandho viññāṇakkhandho—ayaṃ vuccati “adhimokkhapaccayā bhavo” … pe … tena vuccati “evametassa kevalassa dukkhakkhandhassa samudayo hotī”ti.</p>
<p><a class='ref sc' id='sc359'>SC 359</a><a class='ref ms' id='ms30Vbh_1299'>Ms 30Vbh_1299</a><a class='ref msdiv' id='msdiv336'>Msdiv 336</a>Tasmiṃ samaye avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc360'>SC 360</a><a class='pts' id='pts185'></a><a class='ref ms' id='ms30Vbh_1300'>Ms 30Vbh_1300</a><a class='ref msdiv' id='msdiv337'>Msdiv 337</a>Tasmiṃ samaye avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmarūpaṃ, nāmarūpapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc361'>SC 361</a><a class='ref ms' id='ms30Vbh_1301'>Ms 30Vbh_1301</a><a class='ref msdiv' id='msdiv338'>Msdiv 338</a>Tasmiṃ samaye avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmarūpaṃ, nāmarūpapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<h5>2.12.1.2. Mahākusalacitta</h5>
<p><a class='ref sc' id='sc362'>SC 362</a><a class='ref ms' id='ms30Vbh_1302'>Ms 30Vbh_1302</a><a class='ref msdiv' id='msdiv339'>Msdiv 339</a>Katame dhammā kusalā? Yasmiṃ samaye kāmāvacaraṃ kusalaṃ cittaṃ uppannaṃ hoti somanassasahagataṃ ñāṇasampayuttaṃ sasaṅkhārena … pe … somanassasahagataṃ ñāṇavippayuttaṃ … pe … somanassasahagataṃ ñāṇavippayuttaṃ sasaṅkhārena … pe … upekkhāsahagataṃ ñāṇasampayuttaṃ … pe … upekkhāsahagataṃ ñāṇasampayuttaṃ sasaṅkhārena … pe … upekkhāsahagataṃ ñāṇavippayuttaṃ … pe … upekkhāsahagataṃ ñāṇavippayuttaṃ sasaṅkhārena rūpārammaṇaṃ vā … pe … dhammārammaṇaṃ vā yaṃ yaṃ vā panārabbha, tasmiṃ samaye avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<h4>2.12.2. Rūpāvacarakusalacitta</h4>
<p><a class='ref sc' id='sc363'>SC 363</a><a class='pts' id='pts186'></a><a class='ref ms' id='ms30Vbh_1303'>Ms 30Vbh_1303</a><a class='ref msdiv' id='msdiv340'>Msdiv 340</a>Katame dhammā kusalā? Yasmiṃ samaye rūpūpapattiyā maggaṃ bhāveti vivicceva kāmehi … pe … paṭhamaṃ jhānaṃ upasampajja viharati pathavīkasiṇaṃ, tasmiṃ samaye avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. ( )</p>
<h4>2.12.3. Arūpāvacarakusalacitta</h4>
<p><a class='ref sc' id='sc364'>SC 364</a><a class='ref ms' id='ms30Vbh_1304'>Ms 30Vbh_1304</a><a class='ref msdiv' id='msdiv341'>Msdiv 341</a>Katame dhammā kusalā? Yasmiṃ samaye arūpūpapattiyā maggaṃ bhāveti sabbaso ākiñcaññāyatanaṃ samatikkamma nevasaññānāsaññāyatanasaññāsahagataṃ sukhassa ca pahānā … pe … catutthaṃ jhānaṃ upasampajja viharati, tasmiṃ samaye avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<h4>2.12.4. Lokuttarakusalacitta</h4>
<p><a class='ref sc' id='sc365'>SC 365</a><a class='pts' id='pts187'></a><a class='ref ms' id='ms30Vbh_1305'>Ms 30Vbh_1305</a><a class='ref msdiv' id='msdiv342'>Msdiv 342</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametesaṃ dhammānaṃ samudayo hoti.</p>
<p class='endsutta'><a class='ref sc' id='sc366'>SC 366</a><a class='ref ms' id='ms30Vbh_1306'>Ms 30Vbh_1306</a>Avijjāmūlakakusalaniddeso.</p>
<h4>2.13.1. 2.13.1 Kusalamūlakavipākaniddesa</h4>
<h5>2.13.1.1. Cakkhuviññāṇacitta</h5>
<p><a class='ref sc' id='sc367'>SC 367</a><a class='ref ms' id='ms30Vbh_1307'>Ms 30Vbh_1307</a><a class='ref msdiv' id='msdiv343'>Msdiv 343</a>Katame dhammā abyākatā? Yasmiṃ samaye kāmāvacarassa kusalassa kammassa katattā upacitattā vipākaṃ cakkhuviññāṇaṃ uppannaṃ hoti upekkhāsahagataṃ rūpārammaṇaṃ, tasmiṃ samaye kusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc368'>SC 368</a><a class='ref ms' id='ms30Vbh_1308'>Ms 30Vbh_1308</a><a class='ref msdiv' id='msdiv344'>Msdiv 344</a>Tattha katamo kusalamūlapaccayā saṅkhāro? Yā cetanā sañcetanā sañcetayitattaṃ— ayaṃ vuccati “kusalamūlapaccayā saṅkhāro” … pe … tena vuccati “evametassa kevalassa dukkhakkhandhassa samudayo hotī”ti.</p>
<h5>2.13.1.2. Sotaviññāṇa-upekkhāsantīraṇacitta</h5>
<p><a class='ref sc' id='sc369'>SC 369</a><a class='pts' id='pts188'></a><a class='ref ms' id='ms30Vbh_1309'>Ms 30Vbh_1309</a><a class='ref msdiv' id='msdiv345'>Msdiv 345</a>Katame dhammā abyākatā? Yasmiṃ samaye kāmāvacarassa kusalassa kammassa katattā upacitattā vipākaṃ sotaviññāṇaṃ uppannaṃ hoti upekkhāsahagataṃ saddārammaṇaṃ … pe … ghānaviññāṇaṃ uppannaṃ hoti upekkhāsahagataṃ gandhārammaṇaṃ … pe … jivhāviññāṇaṃ uppannaṃ hoti upekkhāsahagataṃ rasārammaṇaṃ … pe … kāyaviññāṇaṃ uppannaṃ hoti sukhasahagataṃ phoṭṭhabbārammaṇaṃ … pe … manodhātu uppannā hoti upekkhāsahagatā rūpārammaṇā vā … pe … phoṭṭhabbārammaṇā vā … pe … manoviññāṇadhātu uppannā hoti somanassasahagatā rūpārammaṇā vā … pe … dhammārammaṇā vā … pe … manoviññāṇadhātu uppannā hoti upekkhāsahagatā rūpārammaṇā vā … pe … dhammārammaṇā vā yaṃ yaṃ vā panārabbha, tasmiṃ samaye kusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. ( )</p>
<h4>2.13.2. Kāmāvacaravipākacitta</h4>
<p><a class='ref sc' id='sc370'>SC 370</a><a class='ref ms' id='ms30Vbh_1310'>Ms 30Vbh_1310</a><a class='ref msdiv' id='msdiv346'>Msdiv 346</a>Katame dhammā abyākatā? Yasmiṃ samaye kāmāvacarassa kusalassa kammassa katattā upacitattā vipākā manoviññāṇadhātu uppannā hoti somanassasahagatā ñāṇasampayuttā … pe … somanassasahagatā ñāṇasampayuttā sasaṅkhārena … pe … somanassasahagatā ñāṇavippayuttā … pe … somanassasahagatā ñāṇavippayuttā sasaṅkhārena … pe … upekkhāsahagatā ñāṇasampayuttā … pe … upekkhāsahagatā ñāṇasampayuttā sasaṅkhārena … pe … upekkhāsahagatā ñāṇavippayuttā … pe … upekkhāsahagatā ñāṇavippayuttā sasaṅkhārena rūpārammaṇā vā … pe … dhammārammaṇā vā yaṃ yaṃ vā panārabbha, tasmiṃ samaye kusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<h4>2.13.3. Rūpāvacaravipākacitta</h4>
<p><a class='ref sc' id='sc371'>SC 371</a><a class='ref ms' id='ms30Vbh_1311'>Ms 30Vbh_1311</a><a class='ref msdiv' id='msdiv347'>Msdiv 347</a>Katame dhammā abyākatā? Yasmiṃ samaye rūpūpapattiyā maggaṃ bhāveti vivicceva kāmehi … pe … paṭhamaṃ jhānaṃ upasampajja viharati pathavīkasiṇaṃ, tasmiṃ samaye phasso hoti … pe … avikkhepo hoti—ime dhammā kusalā.</p>
<p><a class='ref sc' id='sc372'>SC 372</a><a class='pts' id='pts189'></a><a class='ref ms' id='ms30Vbh_1312'>Ms 30Vbh_1312</a>Tasseva rūpāvacarassa kusalassa kammassa katattā upacitattā vipākaṃ vivicceva kāmehi … pe … paṭhamaṃ jhānaṃ upasampajja viharati pathavīkasiṇaṃ, tasmiṃ samaye kusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<h4>2.13.4. Arūpāvacaravipākacitta</h4>
<p><a class='ref sc' id='sc373'>SC 373</a><a class='ref ms' id='ms30Vbh_1313'>Ms 30Vbh_1313</a><a class='ref msdiv' id='msdiv348'>Msdiv 348</a>Katame dhammā abyākatā? Yasmiṃ samaye arūpūpapattiyā maggaṃ bhāveti sabbaso ākiñcaññāyatanaṃ samatikkamma nevasaññānāsaññāyatanasaññāsahagataṃ sukhassa ca pahānā … pe … catutthaṃ jhānaṃ upasampajja viharati, tasmiṃ samaye phasso hoti … pe … avikkhepo hoti—ime dhammā kusalā.</p>
<p><a class='ref sc' id='sc374'>SC 374</a><a class='ref ms' id='ms30Vbh_1314'>Ms 30Vbh_1314</a>Tasseva arūpāvacarassa kusalassa kammassa katattā upacitattā vipākaṃ sabbaso ākiñcaññāyatanaṃ samatikkamma nevasaññānāsaññāyatanasaññāsahagataṃ sukhassa ca pahānā … pe … catutthaṃ jhānaṃ upasampajja viharati, tasmiṃ samaye kusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<h4>2.13.5. Lokuttaravipākacitta</h4>
<p><a class='ref sc' id='sc375'>SC 375</a><a class='ref ms' id='ms30Vbh_1315'>Ms 30Vbh_1315</a><a class='ref msdiv' id='msdiv349'>Msdiv 349</a>Katame dhammā abyākatā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye phasso hoti … pe … avikkhepo hoti—ime dhammā kusalā.</p>
<p><a class='ref sc' id='sc376'>SC 376</a><a class='ref ms' id='ms30Vbh_1316'>Ms 30Vbh_1316</a>Tasseva lokuttarassa kusalassa jhānassa katattā bhāvitattā vipākaṃ vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ suññataṃ, tasmiṃ samaye kusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametesaṃ dhammānaṃ samudayo hoti. ( )</p>
<p class='endsutta'><a class='ref sc' id='sc377'>SC 377</a><a class='ref ms' id='ms30Vbh_1317'>Ms 30Vbh_1317</a>Kusalamūlakavipākaniddeso.</p>
<h3>2.14. 2.14 Akusalamūlakavipākaniddesa</h3>
<h4>2.14.1. Cakkhuviññāṇacitta</h4>
<p><a class='ref sc' id='sc378'>SC 378</a><a class='pts' id='pts190'></a><a class='ref ms' id='ms30Vbh_1318'>Ms 30Vbh_1318</a><a class='ref msdiv' id='msdiv350'>Msdiv 350</a>Katame dhammā abyākatā? Yasmiṃ samaye akusalassa kammassa katattā upacitattā vipākaṃ cakkhuviññāṇaṃ uppannaṃ hoti upekkhāsahagataṃ rūpārammaṇaṃ, tasmiṃ samaye akusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc379'>SC 379</a><a class='ref ms' id='ms30Vbh_1319'>Ms 30Vbh_1319</a><a class='ref msdiv' id='msdiv351'>Msdiv 351</a>Tattha katamo akusalamūlapaccayā saṅkhāro? Yā cetanā sañcetanā sañcetayitattaṃ—ayaṃ vuccati “akusalamūlapaccayā saṅkhāro” … pe … tena vuccati “evametassa kevalassa dukkhakkhandhassa samudayo hotī”ti.</p>
<h4>2.14.2. Sotaviññāṇa-sampaṭicchanacitta</h4>
<p><a class='ref sc' id='sc380'>SC 380</a><a class='ref ms' id='ms30Vbh_1320'>Ms 30Vbh_1320</a><a class='ref msdiv' id='msdiv352'>Msdiv 352</a>Katame dhammā abyākatā? Yasmiṃ samaye akusalassa kammassa katattā upacitattā vipākaṃ sotaviññāṇaṃ uppannaṃ hoti upekkhāsahagataṃ saddārammaṇaṃ … pe … ghānaviññāṇaṃ uppannaṃ hoti upekkhāsahagataṃ gandhārammaṇaṃ … pe … jivhāviññāṇaṃ uppannaṃ hoti upekkhāsahagataṃ rasārammaṇaṃ … pe … kāyaviññāṇaṃ uppannaṃ hoti dukkhasahagataṃ phoṭṭhabbārammaṇaṃ … pe … manodhātu uppannā hoti upekkhāsahagatā rūpārammaṇā vā … pe … phoṭṭhabbārammaṇā vā yaṃ yaṃ vā panārabbha, tasmiṃ samaye akusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<h4>2.14.3. Upekkhāsantīraṇacitta</h4>
<p><a class='ref sc' id='sc381'>SC 381</a><a class='pts' id='pts191'></a><a class='ref ms' id='ms30Vbh_1321'>Ms 30Vbh_1321</a><a class='ref msdiv' id='msdiv353'>Msdiv 353</a>Katame dhammā abyākatā? Yasmiṃ samaye akusalassa kammassa katattā upacitattā vipākā manoviññāṇadhātu uppannā hoti upekkhāsahagatā rūpārammaṇā vā … pe … dhammārammaṇā vā yaṃ yaṃ vā panārabbha, tasmiṃ samaye akusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.</p>
<p><a class='ref sc' id='sc382'>SC 382</a><a class='ref ms' id='ms30Vbh_1322'>Ms 30Vbh_1322</a><a class='ref msdiv' id='msdiv354'>Msdiv 354</a>Tattha katamo akusalamūlapaccayā saṅkhāro? Yā cetanā sañcetanā sañcetayitattaṃ—ayaṃ vuccati “akusalamūlapaccayā saṅkhāro”.</p>
<p><a class='ref sc' id='sc383'>SC 383</a><a class='ref ms' id='ms30Vbh_1323'>Ms 30Vbh_1323</a>Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “saṅkhārapaccayā viññāṇaṃ”.</p>
<p><a class='ref sc' id='sc384'>SC 384</a><a class='ref ms' id='ms30Vbh_1324'>Ms 30Vbh_1324</a>Tattha katamaṃ viññāṇapaccayā nāmaṃ? Vedanākkhandho, saññākkhandho, saṅkhārakkhandho—idaṃ vuccati “viññāṇapaccayā nāmaṃ”.</p>
<p><a class='ref sc' id='sc385'>SC 385</a><a class='ref ms' id='ms30Vbh_1325'>Ms 30Vbh_1325</a>Tattha katamaṃ nāmapaccayā chaṭṭhāyatanaṃ? Yaṃ cittaṃ mano mānasaṃ … pe … tajjāmanoviññāṇadhātu—idaṃ vuccati “nāmapaccayā chaṭṭhāyatanaṃ”.</p>
<p><a class='ref sc' id='sc386'>SC 386</a><a class='ref ms' id='ms30Vbh_1326'>Ms 30Vbh_1326</a>Tattha katamo chaṭṭhāyatanapaccayā phasso? Yo phasso phusanā samphusanā samphusitattaṃ—ayaṃ vuccati “chaṭṭhāyatanapaccayā phasso”.</p>
<p><a class='ref sc' id='sc387'>SC 387</a><a class='ref ms' id='ms30Vbh_1327'>Ms 30Vbh_1327</a>Tattha katamā phassapaccayā vedanā? Yaṃ cetasikaṃ neva sātaṃ nāsātaṃ cetosamphassajaṃ adukkhamasukhaṃ vedayitaṃ cetosamphassajā adukkhamasukhā vedanā—ayaṃ vuccati “phassapaccayā vedanā”.</p>
<p><a class='ref sc' id='sc388'>SC 388</a><a class='ref ms' id='ms30Vbh_1328'>Ms 30Vbh_1328</a>Tattha katamo vedanāpaccayā adhimokkho? Yo cittassa adhimokkho adhimuccanā tadadhimuttatā—ayaṃ vuccati “vedanāpaccayā adhimokkho”.</p>
<p><a class='ref sc' id='sc389'>SC 389</a><a class='ref ms' id='ms30Vbh_1329'>Ms 30Vbh_1329</a>Tattha katamo adhimokkhapaccayā bhavo? Ṭhapetvā adhimokkhaṃ, vedanākkhandho saññākkhandho saṅkhārakkhandho viññāṇakkhandho—ayaṃ vuccati “adhimokkhapaccayā bhavo”.</p>
<p><a class='ref sc' id='sc390'>SC 390</a><a class='ref ms' id='ms30Vbh_1330'>Ms 30Vbh_1330</a>Tattha katamā bhavapaccayā jāti? Yā tesaṃ tesaṃ dhammānaṃ jāti sañjāti nibbatti abhinibbatti pātubhāvo—ayaṃ vuccati “bhavapaccayā jāti”.</p>
<p><a class='ref sc' id='sc391'>SC 391</a><a class='ref ms' id='ms30Vbh_1331'>Ms 30Vbh_1331</a>Tattha katamaṃ jātipaccayā jarāmaraṇaṃ? Atthi jarā, atthi maraṇaṃ. Tattha katamā jarā? Yā tesaṃ tesaṃ dhammānaṃ jarā jīraṇatā āyuno saṃhāni—ayaṃ vuccati “jarā”. Tattha katamaṃ maraṇaṃ? Yo tesaṃ tesaṃ dhammānaṃ khayo vayo bhedo paribhedo aniccatā antaradhānaṃ—idaṃ vuccati “maraṇaṃ”. Iti ayañca jarā, idañca maraṇaṃ. Idaṃ vuccati “jātipaccayā jarāmaraṇaṃ”.</p>
<p><a class='ref sc' id='sc392'>SC 392</a><a class='pts' id='pts192'></a><a class='ref ms' id='ms30Vbh_1332'>Ms 30Vbh_1332</a>Evametassa kevalassa dukkhakkhandhassa samudayo hotīti. Evametassa kevalassa dukkhakkhandhassa saṅgati hoti, samāgamo hoti, samodhānaṃ hoti, pātubhāvo hoti. Tena vuccati “evametassa kevalassa dukkhakkhandhassa samudayo hotī”ti.</p>
<p class='endsutta'><a class='ref sc' id='sc393'>SC 393</a><a class='ref ms' id='ms30Vbh_1333'>Ms 30Vbh_1333</a>Akusalamūlakavipākaniddeso.<br>
Abhidhammabhājanīyaṃ.</p>
<p class='endsection'><a class='ref sc' id='sc394'>SC 394</a><a class='ref ms' id='ms30Vbh_1334'>Ms 30Vbh_1334</a><span class='var' id='note47' title='paccayākāravibhaṅgo (s1-3, pts1)'>Paṭiccasamuppādavibhaṅgo</span> niṭṭhito.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
