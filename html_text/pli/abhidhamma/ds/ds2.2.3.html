<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ds2.2.3' lang='pli'>
<header>
<ul>
<li class='division'>Dhammasaṅgaṇī</li>
<li>2 Niddesa</li>
<li>2.2 Rūpakaṇḍa</li>
</ul>
<h1>2.2.3. Rūpavibhatti</h1>
</header>
<h2>2.2.3.1. Ekakaniddesa</h2>
<p><a class='ref sc' id='sc1' href='#sc1'>SC 1</a><a class='ref ms' id='ms29Dhs_1234' href='#ms29Dhs_1234'>Ms 29Dhs_1234</a><a class='ref msdiv' id='msdiv594' href='#msdiv594'>Msdiv 594</a>Sabbaṃ rūpaṃ na hetumeva, ahetukameva, hetuvippayuttameva, sappaccayameva, saṅkhatameva, <span class='var' id='note71' title='rūpimeva (bj) | rūpiyameva (si)' href='#note71' title='rūpimeva (bj) | rūpiyameva (si)'>rūpameva</span>, lokiyameva, sāsavameva, saññojaniyameva, ganthaniyameva, oghaniyameva, yoganiyameva, nīvaraṇiyameva, parāmaṭṭhameva, upādāniyameva, saṃkilesikameva, abyākatameva, anārammaṇameva, acetasikameva, cittavippayuttameva, nevavipākanavipākadhammadhammameva, asaṃkiliṭṭhasaṃkilesikameva, na savitakkasavicārameva, na avitakkavicāramattameva, avitakkaavicārameva, na pītisahagatameva, na sukhasahagatameva, na upekkhāsahagatameva, neva dassanena na bhāvanāya pahātabbameva, neva dassanena na bhāvanāya pahātabbahetukameva, neva ācayagāmi na apacayagāmimeva, nevasekkhanāsekkhameva, parittameva, kāmāvacarameva, na rūpāvacarameva, na arūpāvacarameva, pariyāpannameva, no apariyāpannameva, aniyatameva, aniyyānikameva, uppannaṃ chahi viññāṇehi viññeyyameva, aniccameva, jarābhibhūtameva.</p>
<p class='endsutta'><a class='ref ms' id='ms29Dhs_1235' href='#ms29Dhs_1235'>Ms 29Dhs_1235</a>Evaṃ ekavidhena rūpasaṅgaho.<br>
Ekakaniddeso.</p>
<h2>2.2.3.2. Dukaniddesaupādābhājanīya</h2>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli134' href='#pts-vp-pli134'></a><a class='ref ms' id='ms29Dhs_1236' href='#ms29Dhs_1236'>Ms 29Dhs_1236</a><a class='ref msdiv' id='msdiv595' href='#msdiv595'>Msdiv 595</a>Katamaṃ taṃ rūpaṃ upādā? Cakkhāyatanaṃ, sotāyatanaṃ, ghānāyatanaṃ, jivhāyatanaṃ, kāyāyatanaṃ, rūpāyatanaṃ, saddāyatanaṃ, gandhāyatanaṃ, rasāyatanaṃ, itthindriyaṃ, purisindriyaṃ, jīvitindriyaṃ, kāyaviññatti, vacīviññatti, ākāsadhātu, rūpassa lahutā, rūpassa mudutā, rūpassa kammaññatā, rūpassa upacayo, rūpassa santati, rūpassa jaratā, rūpassa aniccatā, kabaḷīkāro āhāro.</p>
<p><a class='ref sc' id='sc3' href='#sc3'>SC 3</a><a class='ref ms' id='ms29Dhs_1237' href='#ms29Dhs_1237'>Ms 29Dhs_1237</a><a class='ref msdiv' id='msdiv596' href='#msdiv596'>Msdiv 596</a>Katamaṃ taṃ rūpaṃ cakkhāyatanaṃ? Yaṃ <span class='var' id='note72' title='cakkhuṃ (bj, s1-3, pts1)' href='#note72' title='cakkhuṃ (bj, s1-3, pts1)'>cakkhu</span> catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yena cakkhunā anidassanena sappaṭighena rūpaṃ sanidassanaṃ sappaṭighaṃ passi vā passati vā passissati vā passe vā, cakkhumpetaṃ cakkhāyatanampetaṃ cakkhudhātupesā cakkhundriyaṃpetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ nettampetaṃ nayanaṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ cakkhāyatanaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms29Dhs_1238' href='#ms29Dhs_1238'>Ms 29Dhs_1238</a><a class='ref msdiv' id='msdiv597' href='#msdiv597'>Msdiv 597</a>Katamaṃ taṃ rūpaṃ cakkhāyatanaṃ? Yaṃ cakkhu catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yamhi cakkhumhi anidassanamhi sappaṭighamhi rūpaṃ sanidassanaṃ sappaṭighaṃ paṭihaññi vā paṭihaññati vā paṭihaññissati vā paṭihaññe vā, cakkhumpetaṃ cakkhāyatanampetaṃ cakkhudhātupesā cakkhundriyaṃpetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ nettampetaṃ nayanaṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ cakkhāyatanaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms29Dhs_1239' href='#ms29Dhs_1239'>Ms 29Dhs_1239</a><a class='ref msdiv' id='msdiv598' href='#msdiv598'>Msdiv 598</a>Katamaṃ taṃ rūpaṃ cakkhāyatanaṃ? Yaṃ cakkhu catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yaṃ cakkhu anidassanaṃ sappaṭighaṃ rūpamhi sanidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, cakkhumpetaṃ cakkhāyatanampetaṃ cakkhudhātupesā cakkhundriyaṃpetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ nettampetaṃ nayanaṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ cakkhāyatanaṃ.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli135' href='#pts-vp-pli135'></a><a class='ref ms' id='ms29Dhs_1240' href='#ms29Dhs_1240'>Ms 29Dhs_1240</a><a class='ref msdiv' id='msdiv599' href='#msdiv599'>Msdiv 599</a>Katamaṃ taṃ rūpaṃ cakkhāyatanaṃ? Yaṃ cakkhu catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yaṃ cakkhuṃ nissāya rūpaṃ ārabbha cakkhusamphasso uppajji vā uppajjati vā uppajjissati vā uppajje vā … pe … yaṃ cakkhuṃ nissāya rūpaṃ ārabbha cakkhusamphassajā vedanā … pe … saññā … pe … cetanā … pe … cakkhuviññāṇaṃ uppajji vā uppajjati vā uppajjissati vā uppajje vā … pe … yaṃ cakkhuṃ nissāya rūpārammaṇo cakkhusamphasso uppajji vā uppajjati vā uppajjissati vā uppajje vā … pe … yaṃ cakkhuṃ nissāya rūpārammaṇā cakkhusamphassajā vedanā … pe … saññā … pe … cetanā … pe … cakkhuviññāṇaṃ uppajji vā uppajjati vā uppajjissati vā uppajje vā, cakkhumpetaṃ cakkhāyatanampetaṃ cakkhudhātupesā cakkhundriyaṃpetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ nettampetaṃ nayanaṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ cakkhāyatanaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms29Dhs_1241' href='#ms29Dhs_1241'>Ms 29Dhs_1241</a><a class='ref msdiv' id='msdiv600' href='#msdiv600'>Msdiv 600</a>Katamaṃ taṃ rūpaṃ sotāyatanaṃ? Yaṃ sotaṃ catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yena sotena anidassanena sappaṭighena saddaṃ anidassanaṃ sappaṭighaṃ suṇi vā suṇāti vā suṇissati vā suṇe vā, sotaṃpetaṃ sotāyatanampetaṃ sotadhātupesā sotindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ sotāyatanaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms29Dhs_1242' href='#ms29Dhs_1242'>Ms 29Dhs_1242</a><a class='ref msdiv' id='msdiv601' href='#msdiv601'>Msdiv 601</a>Katamaṃ taṃ rūpaṃ sotāyatanaṃ? Yaṃ sotaṃ catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yamhi sotamhi anidassanamhi sappaṭighamhi saddo anidassano sappaṭigho paṭihaññi vā paṭihaññati vā paṭihaññissati vā paṭihaññe vā, sotaṃpetaṃ sotāyatanampetaṃ sotadhātupesā sotindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ sotāyatanaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms29Dhs_1243' href='#ms29Dhs_1243'>Ms 29Dhs_1243</a><a class='ref msdiv' id='msdiv602' href='#msdiv602'>Msdiv 602</a>Katamaṃ taṃ rūpaṃ sotāyatanaṃ? Yaṃ sotaṃ catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yaṃ sotaṃ anidassanaṃ sappaṭighaṃ saddamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, sotaṃpetaṃ sotāyatanampetaṃ sotadhātupesā sotindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ sotāyatanaṃ.</p>
<p><a class='ref sc' id='sc10' href='#sc10'>SC 10</a><a class='ref pts-vp-pli' id='pts-vp-pli136' href='#pts-vp-pli136'></a><a class='ref ms' id='ms29Dhs_1244' href='#ms29Dhs_1244'>Ms 29Dhs_1244</a><a class='ref msdiv' id='msdiv603' href='#msdiv603'>Msdiv 603</a>Katamaṃ taṃ rūpaṃ sotāyatanaṃ? Yaṃ sotaṃ catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yaṃ sotaṃ nissāya saddaṃ ārabbha sotasamphasso uppajji vā uppajjati vā uppajjissati vā uppajje vā … pe … yaṃ sotaṃ nissāya saddaṃ ārabbha sotasamphassajā vedanā … pe … saññā … pe … cetanā … pe … sotaviññāṇaṃ uppajji vā uppajjati vā uppajjissati vā uppajje vā … pe … yaṃ sotaṃ nissāya saddārammaṇo sotasamphasso uppajji vā uppajjati vā uppajjissati vā uppajje vā … pe … yaṃ sotaṃ nissāya saddārammaṇā sotasamphassajā vedanā … pe … saññā … pe … cetanā … pe … sotaviññāṇaṃ uppajji vā uppajjati vā uppajjissati vā uppajje vā, sotaṃpetaṃ sotāyatanampetaṃ sotadhātupesā sotindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ sotāyatanaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms29Dhs_1245' href='#ms29Dhs_1245'>Ms 29Dhs_1245</a><a class='ref msdiv' id='msdiv604' href='#msdiv604'>Msdiv 604</a>Katamaṃ taṃ rūpaṃ ghānāyatanaṃ? Yaṃ ghānaṃ catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yena ghānena anidassanena sappaṭighena gandhaṃ anidassanaṃ sappaṭighaṃ ghāyi vā ghāyati vā ghāyissati vā ghāye vā, ghānaṃpetaṃ ghānāyatanampetaṃ ghānadhātupesā ghānindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ ghānāyatanaṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms29Dhs_1246' href='#ms29Dhs_1246'>Ms 29Dhs_1246</a><a class='ref msdiv' id='msdiv605' href='#msdiv605'>Msdiv 605</a>Katamaṃ taṃ rūpaṃ ghānāyatanaṃ? Yaṃ ghānaṃ catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yamhi ghānamhi anidassanamhi sappaṭighamhi gandho anidassano sappaṭigho paṭihaññi vā paṭihaññati vā paṭihaññissati vā paṭihaññe vā, ghānaṃpetaṃ ghānāyatanampetaṃ ghānadhātupesā ghānindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ ghānāyatanaṃ.</p>
<p><a class='ref sc' id='sc13' href='#sc13'>SC 13</a><a class='ref pts-vp-pli' id='pts-vp-pli137' href='#pts-vp-pli137'></a><a class='ref ms' id='ms29Dhs_1247' href='#ms29Dhs_1247'>Ms 29Dhs_1247</a><a class='ref msdiv' id='msdiv606' href='#msdiv606'>Msdiv 606</a>Katamaṃ taṃ rūpaṃ ghānāyatanaṃ? Yaṃ ghānaṃ catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yaṃ ghānaṃ anidassanaṃ sappaṭighaṃ gandhamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, ghānaṃpetaṃ ghānāyatanampetaṃ ghānadhātupesā ghānindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ ghānāyatanaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms29Dhs_1248' href='#ms29Dhs_1248'>Ms 29Dhs_1248</a><a class='ref msdiv' id='msdiv607' href='#msdiv607'>Msdiv 607</a>Katamaṃ taṃ rūpaṃ ghānāyatanaṃ? Yaṃ ghānaṃ catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yaṃ ghānaṃ nissāya gandhaṃ ārabbha ghānasamphasso uppajji vā uppajjati vā uppajjissati vā uppajje vā … pe … yaṃ ghānaṃ nissāya gandhaṃ ārabbha ghānasamphassajā vedanā … pe … saññā … pe … cetanā … pe … ghānaviññāṇaṃ uppajji vā uppajjati vā uppajjissati vā uppajje vā … pe … yaṃ ghānaṃ nissāya gandhārammaṇo ghānasamphasso uppajji vā uppajjati vā uppajjissati vā uppajje vā … pe … yaṃ ghānaṃ nissāya gandhārammaṇā ghānasamphassajā vedanā … pe … saññā … pe … cetanā … pe … ghānaviññāṇaṃ uppajji vā uppajjati vā uppajjissati vā uppajje vā, ghānaṃpetaṃ ghānāyatanampetaṃ ghānadhātupesā ghānindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ ghānāyatanaṃ.</p>
<p><a class='ref sc' id='sc15' href='#sc15'>SC 15</a><a class='ref ms' id='ms29Dhs_1249' href='#ms29Dhs_1249'>Ms 29Dhs_1249</a><a class='ref msdiv' id='msdiv608' href='#msdiv608'>Msdiv 608</a>Katamaṃ taṃ rūpaṃ jivhāyatanaṃ? Yā jivhā catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yāya jivhāya anidassanāya sappaṭighāya rasaṃ anidassanaṃ sappaṭighaṃ sāyi vā sāyati vā sāyissati vā sāye vā, jivhāpesā jivhāyatanaṃpetaṃ jivhādhātupesā jivhindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ jivhāyatanaṃ.</p>
<p><a class='ref sc' id='sc16' href='#sc16'>SC 16</a><a class='ref ms' id='ms29Dhs_1250' href='#ms29Dhs_1250'>Ms 29Dhs_1250</a><a class='ref msdiv' id='msdiv609' href='#msdiv609'>Msdiv 609</a>Katamaṃ taṃ rūpaṃ jivhāyatanaṃ? Yā jivhā catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yāya jivhāya anidassanāya sappaṭighāya raso anidassano sappaṭigho paṭihaññi vā paṭihaññati vā paṭihaññissati vā paṭihaññe vā, jivhāpesā jivhāyatanaṃpetaṃ jivhādhātupesā jivhindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ jivhāyatanaṃ.</p>
<p><a class='ref sc' id='sc17' href='#sc17'>SC 17</a><a class='ref pts-vp-pli' id='pts-vp-pli138' href='#pts-vp-pli138'></a><a class='ref ms' id='ms29Dhs_1251' href='#ms29Dhs_1251'>Ms 29Dhs_1251</a><a class='ref msdiv' id='msdiv610' href='#msdiv610'>Msdiv 610</a>Katamaṃ taṃ rūpaṃ jivhāyatanaṃ? Yā jivhā catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yā jivhā anidassanā sappaṭighā rasamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, jivhāpesā jivhāyatanaṃpetaṃ jivhādhātupesā jivhindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ jivhāyatanaṃ.</p>
<p><a class='ref sc' id='sc18' href='#sc18'>SC 18</a><a class='ref ms' id='ms29Dhs_1252' href='#ms29Dhs_1252'>Ms 29Dhs_1252</a><a class='ref msdiv' id='msdiv611' href='#msdiv611'>Msdiv 611</a>Katamaṃ taṃ rūpaṃ jivhāyatanaṃ? Yā jivhā catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yaṃ jivhaṃ nissāya rasaṃ ārabbha jivhāsamphasso uppajji vā uppajjati vā uppajjissati vā uppajje vā … pe … yaṃ jivhaṃ nissāya rasaṃ ārabbha jivhāsamphassajā vedanā … pe … saññā … pe … cetanā … pe … jivhāviññāṇaṃ uppajji vā uppajjati vā uppajjissati vā uppajje vā … pe … yaṃ jivhaṃ nissāya rasārammaṇo jivhāsamphasso uppajji vā uppajjati vā uppajjissati vā uppajje vā … pe … yaṃ jivhaṃ nissāya rasārammaṇā jivhāsamphassajā vedanā … pe … saññā … pe … cetanā … pe … jivhāviññāṇaṃ uppajji vā uppajjati vā uppajjissati vā uppajje vā, jivhāpesā jivhāyatanaṃpetaṃ jivhādhātupesā jivhindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ jivhāyatanaṃ.</p>
<p><a class='ref sc' id='sc19' href='#sc19'>SC 19</a><a class='ref ms' id='ms29Dhs_1253' href='#ms29Dhs_1253'>Ms 29Dhs_1253</a><a class='ref msdiv' id='msdiv612' href='#msdiv612'>Msdiv 612</a>Katamaṃ taṃ rūpaṃ kāyāyatanaṃ? Yo kāyo catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yena kāyena anidassanena sappaṭighena phoṭṭhabbaṃ anidassanasappaṭighaṃ phusi vā phusati vā phusissati vā phuse vā, kāyopeso <span class='var' id='note73' title='kāyāyatanaṃpetaṃ (s1-3, c1, c2)' href='#note73' title='kāyāyatanaṃpetaṃ (s1-3, c1, c2)'>kāyāyatanampetaṃ</span> kāyadhātupesā kāyindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ kāyāyatanaṃ.</p>
<p><a class='ref sc' id='sc20' href='#sc20'>SC 20</a><a class='ref pts-vp-pli' id='pts-vp-pli139' href='#pts-vp-pli139'></a><a class='ref ms' id='ms29Dhs_1254' href='#ms29Dhs_1254'>Ms 29Dhs_1254</a><a class='ref msdiv' id='msdiv613' href='#msdiv613'>Msdiv 613</a>Katamaṃ taṃ rūpaṃ kāyāyatanaṃ? Yo kāyo catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yamhi kāyamhi anidassanamhi sappaṭighamhi phoṭṭhabbo anidassano sappaṭigho paṭihaññi vā paṭihaññati vā paṭihaññissati vā paṭihaññe vā, kāyopeso kāyāyatanampetaṃ kāyadhātupesā kāyindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ kāyāyatanaṃ.</p>
<p><a class='ref sc' id='sc21' href='#sc21'>SC 21</a><a class='ref ms' id='ms29Dhs_1255' href='#ms29Dhs_1255'>Ms 29Dhs_1255</a><a class='ref msdiv' id='msdiv614' href='#msdiv614'>Msdiv 614</a>Katamaṃ taṃ rūpaṃ kāyāyatanaṃ? Yo kāyo catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yo kāyo anidassano sappaṭigho phoṭṭhabbamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, kāyopeso kāyāyatanampetaṃ kāyadhātupesā kāyindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ kāyāyatanaṃ.</p>
<p><a class='ref sc' id='sc22' href='#sc22'>SC 22</a><a class='ref ms' id='ms29Dhs_1256' href='#ms29Dhs_1256'>Ms 29Dhs_1256</a><a class='ref msdiv' id='msdiv615' href='#msdiv615'>Msdiv 615</a>Katamaṃ taṃ rūpaṃ kāyāyatanaṃ? Yo kāyo catunnaṃ mahābhūtānaṃ upādāya pasādo attabhāvapariyāpanno anidassano sappaṭigho, yaṃ kāyaṃ nissāya phoṭṭhabbaṃ ārabbha kāyasamphasso uppajji vā uppajjati vā uppajjissati vā uppajje vā … pe … yaṃ kāyaṃ nissāya phoṭṭhabbaṃ ārabbha kāyasamphassajā vedanā … pe … saññā … pe … cetanā … pe … kāyaviññāṇaṃ uppajji vā uppajjati vā uppajjissati vā uppajje vā … pe … yaṃ kāyaṃ nissāya phoṭṭhabbārammaṇo kāyasamphasso uppajji vā uppajjati vā uppajjissati vā uppajje vā … pe … yaṃ kāyaṃ nissāya phoṭṭhabbārammaṇā kāyasamphassajā vedanā … pe … saññā … pe … cetanā … pe … kāyaviññāṇaṃ uppajji vā uppajjati vā uppajjissati vā uppajje vā, kāyopeso kāyāyatanampetaṃ kāyadhātupesā kāyindriyampetaṃ lokopeso dvārāpesā samuddopeso paṇḍaraṃpetaṃ khettampetaṃ vatthuṃpetaṃ orimaṃ tīraṃpetaṃ suñño gāmopeso—idaṃ taṃ rūpaṃ kāyāyatanaṃ.</p>
<p><a class='ref sc' id='sc23' href='#sc23'>SC 23</a><a class='ref ms' id='ms29Dhs_1257' href='#ms29Dhs_1257'>Ms 29Dhs_1257</a><a class='ref msdiv' id='msdiv616' href='#msdiv616'>Msdiv 616</a>Katamaṃ taṃ rūpaṃ rūpāyatanaṃ? Yaṃ rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ nīlaṃ pītakaṃ lohitakaṃ odātaṃ kāḷakaṃ <span class='var' id='note74' title='mañjeṭṭhakaṃ (bj, s1-3, pts1)'>mañjiṭṭhakaṃ</span> hari harivaṇṇaṃ ambaṅkuravaṇṇaṃ dīghaṃ rassaṃ aṇuṃ thūlaṃ vaṭṭaṃ parimaṇḍalaṃ <span class='var' id='note75' title='caturassaṃ (bj, mr)'>caturaṃsaṃ</span> chaḷaṃsaṃ aṭṭhaṃsaṃ soḷasaṃsaṃ ninnaṃ thalaṃ chāyā ātapo āloko andhakāro abbhā mahikā dhūmo rajo candamaṇḍalassa vaṇṇanibhā <span class='var' id='note76' title='suriyamaṇḍalassa (bj, s1-3, pts1)' href='#note74' title='mañjeṭṭhakaṃ (bj, s1-3, pts1)'>mañjiṭṭhakaṃ</span> hari harivaṇṇaṃ ambaṅkuravaṇṇaṃ dīghaṃ rassaṃ aṇuṃ thūlaṃ vaṭṭaṃ parimaṇḍalaṃ <span class='var' id='note75' title='caturassaṃ (bj, mr)'>caturaṃsaṃ</span> chaḷaṃsaṃ aṭṭhaṃsaṃ soḷasaṃsaṃ ninnaṃ thalaṃ chāyā ātapo āloko andhakāro abbhā mahikā dhūmo rajo candamaṇḍalassa vaṇṇanibhā <span class='var' id='note76' title='suriyamaṇḍalassa (bj, s1-3, pts1)'>sūriyamaṇḍalassa</span> vaṇṇanibhā tārakarūpānaṃ vaṇṇanibhā ādāsamaṇḍalassa vaṇṇanibhā maṇisaṅkhamuttāveḷuriyassa vaṇṇanibhā jātarūparajatassa vaṇṇanibhā, yaṃ vā panaññampi atthi rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ, yaṃ rūpaṃ sanidassanaṃ sappaṭighaṃ cakkhunā anidassanena sappaṭighena passi vā passati vā passissati vā passe vā, rūpaṃpetaṃ rūpāyatanampetaṃ rūpadhātupesā—idaṃ taṃ rūpaṃ rūpāyatanaṃ.</p>
<p><a class='ref sc' id='sc24' href='#sc24'>SC 24</a><a class='ref pts-vp-pli' id='pts-vp-pli140' href='#pts-vp-pli140'></a><a class='ref ms' id='ms29Dhs_1258' href='#ms29Dhs_1258'>Ms 29Dhs_1258</a><a class='ref msdiv' id='msdiv617' href='#msdiv617'>Msdiv 617</a>Katamaṃ taṃ rūpaṃ rūpāyatanaṃ? Yaṃ rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ nīlaṃ pītakaṃ lohitakaṃ odātaṃ kāḷakaṃ mañjiṭṭhakaṃ hari harivaṇṇaṃ ambaṅkuravaṇṇaṃ dīghaṃ rassaṃ aṇuṃ thūlaṃ vaṭṭaṃ parimaṇḍalaṃ caturaṃsaṃ chaḷaṃsaṃ aṭṭhaṃsaṃ soḷasaṃsaṃ ninnaṃ thalaṃ chāyā ātapo āloko andhakāro abbhā mahikā dhūmo rajo candamaṇḍalassa vaṇṇanibhā sūriyamaṇḍalassa vaṇṇanibhā tārakarūpānaṃ vaṇṇanibhā ādāsamaṇḍalassa vaṇṇanibhā maṇisaṅkhamuttāveḷuriyassa vaṇṇanibhā jātarūparajatassa vaṇṇanibhā, yaṃ vā panaññampi atthi rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ, yamhi rūpamhi sanidassanamhi sappaṭighamhi cakkhuṃ anidassanaṃ sappaṭighaṃ paṭihaññi vā paṭihaññati vā paṭihaññissati vā paṭihaññe vā, rūpaṃpetaṃ rūpāyatanampetaṃ rūpadhātupesā—idaṃ taṃ rūpaṃ rūpāyatanaṃ.</p>
<p><a class='ref sc' id='sc25' href='#sc25'>SC 25</a><a class='ref ms' id='ms29Dhs_1259' href='#ms29Dhs_1259'>Ms 29Dhs_1259</a><a class='ref msdiv' id='msdiv618' href='#msdiv618'>Msdiv 618</a>Katamaṃ taṃ rūpaṃ rūpāyatanaṃ? Yaṃ rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ nīlaṃ pītakaṃ lohitakaṃ odātaṃ kāḷakaṃ mañjiṭṭhakaṃ hari harivaṇṇaṃ ambaṅkuravaṇṇaṃ dīghaṃ rassaṃ aṇuṃ thūlaṃ vaṭṭaṃ parimaṇḍalaṃ caturaṃsaṃ chaḷaṃsaṃ aṭṭhaṃsaṃ soḷasaṃsaṃ ninnaṃ thalaṃ chāyā ātapo āloko andhakāro abbhā mahikā dhūmo rajo candamaṇḍalassa vaṇṇanibhā sūriyamaṇḍalassa vaṇṇanibhā tārakarūpānaṃ vaṇṇanibhā ādāsamaṇḍalassa vaṇṇanibhā maṇisaṅkhamuttāveḷuriyassa vaṇṇanibhā jātarūparajatassa vaṇṇanibhā, yaṃ vā panaññampi atthi rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ, yaṃ rūpaṃ sanidassanaṃ sappaṭighaṃ cakkhumhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, rūpaṃpetaṃ rūpāyatanampetaṃ rūpadhātupesā—idaṃ taṃ rūpaṃ rūpāyatanaṃ.</p>
<p><a class='ref sc' id='sc26' href='#sc26'>SC 26</a><a class='ref ms' id='ms29Dhs_1260' href='#ms29Dhs_1260'>Ms 29Dhs_1260</a><a class='ref msdiv' id='msdiv619' href='#msdiv619'>Msdiv 619</a>Katamaṃ taṃ rūpaṃ rūpāyatanaṃ? Yaṃ rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ nīlaṃ pītakaṃ lohitakaṃ odātaṃ kāḷakaṃ mañjiṭṭhakaṃ hari harivaṇṇaṃ ambaṅkuravaṇṇaṃ dīghaṃ rassaṃ aṇuṃ thūlaṃ vaṭṭaṃ parimaṇḍalaṃ caturaṃsaṃ chaḷaṃsaṃ aṭṭhaṃsaṃ soḷasaṃsaṃ ninnaṃ thalaṃ chāyā ātapo āloko andhakāro abbhā mahikā dhūmo rajo candamaṇḍalassa vaṇṇanibhā sūriyamaṇḍalassa vaṇṇanibhā tārakarūpānaṃ vaṇṇanibhā ādāsamaṇḍalassa vaṇṇanibhā maṇisaṅkhamuttāveḷuriyassa vaṇṇanibhā jātarūparajatassa vaṇṇanibhā, yaṃ vā panaññampi atthi rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ, yaṃ rūpaṃ ārabbha cakkhuṃ nissāya cakkhusamphasso uppajji vā uppajjati vā uppajjissati vā uppajje vā … pe … yaṃ rūpaṃ ārabbha cakkhuṃ nissāya cakkhusamphassajā vedanā … pe … saññā … pe … cetanā … pe … cakkhuviññāṇaṃ uppajji vā uppajjati vā uppajjissati vā uppajje vā … pe … yaṃ rūpārammaṇo cakkhuṃ nissāya cakkhusamphasso uppajji vā uppajjati vā uppajjissati vā uppajje vā … pe … yaṃ rūpārammaṇā cakkhuṃ nissāya cakkhusamphassajā vedanā … pe … saññā … pe … cetanā … pe … cakkhuviññāṇaṃ uppajji vā uppajjati vā uppajjissati vā uppajje vā, rūpaṃpetaṃ rūpāyatanampetaṃ rūpadhātupesā—idaṃ taṃ rūpaṃ rūpāyatanaṃ.</p>
<p><a class='ref sc' id='sc27' href='#sc27'>SC 27</a><a class='ref ms' id='ms29Dhs_1261' href='#ms29Dhs_1261'>Ms 29Dhs_1261</a><a class='ref msdiv' id='msdiv620' href='#msdiv620'>Msdiv 620</a>Katamaṃ taṃ rūpaṃ saddāyatanaṃ? Yo saddo catunnaṃ mahābhūtānaṃ upādāya anidassano sappaṭigho bherisaddo mudiṅgasaddo saṅkhasaddo paṇavasaddo gītasaddo vāditasaddo sammasaddo pāṇisaddo sattānaṃ nigghosasaddo dhātūnaṃ sannighātasaddo vātasaddo udakasaddo manussasaddo amanussasaddo, yo vā panaññopi atthi saddo catunnaṃ mahābhūtānaṃ upādāya anidassano sappaṭigho, yaṃ saddaṃ anidassanaṃ sappaṭighaṃ sotena anidassanena sappaṭighena suṇi vā suṇāti vā suṇissati vā suṇe vā, saddopeso saddāyatanampetaṃ saddadhātupesā—idaṃ taṃ rūpaṃ saddāyatanaṃ.</p>
<p><a class='ref sc' id='sc28' href='#sc28'>SC 28</a><a class='ref pts-vp-pli' id='pts-vp-pli141' href='#pts-vp-pli141'></a><a class='ref ms' id='ms29Dhs_1262' href='#ms29Dhs_1262'>Ms 29Dhs_1262</a><a class='ref msdiv' id='msdiv621' href='#msdiv621'>Msdiv 621</a>Katamaṃ taṃ rūpaṃ saddāyatanaṃ? Yo saddo catunnaṃ mahābhūtānaṃ upādāya anidassano sappaṭigho bherisaddo mudiṅgasaddo saṅkhasaddo paṇavasaddo gītasaddo vāditasaddo sammasaddo pāṇisaddo sattānaṃ nigghosasaddo dhātūnaṃ sannighātasaddo vātasaddo udakasaddo manussasaddo amanussasaddo, yo vā panaññopi atthi saddo catunnaṃ mahābhūtānaṃ upādāya anidassano sappaṭigho, yamhi saddamhi anidassanamhi sappaṭighamhi sotaṃ anidassanaṃ sappaṭighaṃ paṭihaññi vā paṭihaññati vā paṭihaññissati vā paṭihaññe vā, saddopeso saddāyatanampetaṃ saddadhātupesā—idaṃ taṃ rūpaṃ saddāyatanaṃ.</p>
<p><a class='ref sc' id='sc29' href='#sc29'>SC 29</a><a class='ref ms' id='ms29Dhs_1263' href='#ms29Dhs_1263'>Ms 29Dhs_1263</a><a class='ref msdiv' id='msdiv622' href='#msdiv622'>Msdiv 622</a>Katamaṃ taṃ rūpaṃ saddāyatanaṃ? Yo saddo catunnaṃ mahābhūtānaṃ upādāya anidassano sappaṭigho bherisaddo mudiṅgasaddo saṅkhasaddo paṇavasaddo gītasaddo vāditasaddo sammasaddo pāṇisaddo sattānaṃ nigghosasaddo dhātūnaṃ sannighātasaddo vātasaddo udakasaddo manussasaddo amanussasaddo, yo vā panaññopi atthi saddo catunnaṃ mahābhūtānaṃ upādāya anidassano sappaṭigho, yo saddo anidassano sappaṭigho sotamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, saddopeso saddāyatanampetaṃ saddadhātupesā—idaṃ taṃ rūpaṃ saddāyatanaṃ.</p>
<p><a class='ref sc' id='sc30' href='#sc30'>SC 30</a><a class='ref ms' id='ms29Dhs_1264' href='#ms29Dhs_1264'>Ms 29Dhs_1264</a><a class='ref msdiv' id='msdiv623' href='#msdiv623'>Msdiv 623</a>Katamaṃ taṃ rūpaṃ saddāyatanaṃ? Yo saddo catunnaṃ mahābhūtānaṃ upādāya anidassano sappaṭigho bherisaddo mudiṅgasaddo saṅkhasaddo paṇavasaddo gītasaddo vāditasaddo sammasaddo pāṇisaddo sattānaṃ nigghosasaddo dhātūnaṃ sannighātasaddo vātasaddo udakasaddo manussasaddo amanussasaddo, yo vā panaññopi atthi saddo catunnaṃ mahābhūtānaṃ upādāya anidassano sappaṭigho, yaṃ saddaṃ ārabbha sotaṃ nissāya sotasamphasso uppajji vā uppajjati vā uppajjissati vā uppajje vā … pe … yaṃ saddaṃ ārabbha sotaṃ nissāya sotasamphassajā vedanā … pe … saññā … pe … cetanā … pe … sotaviññāṇaṃ uppajji vā uppajjati vā uppajjissati vā uppajje vā … pe … yaṃ saddārammaṇo sotaṃ nissāya sotasamphasso uppajji vā uppajjati vā uppajjissati vā uppajje vā … pe … yaṃ saddārammaṇā sotaṃ nissāya sotasamphassajā vedanā … pe … saññā … pe … cetanā … pe … sotaviññāṇaṃ uppajji vā uppajjati vā uppajjissati vā uppajje vā, saddopeso saddāyatanampetaṃ saddadhātupesā—idaṃ taṃ rūpaṃ saddāyatanaṃ.</p>
<p><a class='ref sc' id='sc31' href='#sc31'>SC 31</a><a class='ref ms' id='ms29Dhs_1265' href='#ms29Dhs_1265'>Ms 29Dhs_1265</a><a class='ref msdiv' id='msdiv624' href='#msdiv624'>Msdiv 624</a>Katamaṃ taṃ rūpaṃ gandhāyatanaṃ? Yo gandho catunnaṃ mahābhūtānaṃ upādāya anidassano sappaṭigho mūlagandho sāragandho tacagandho pattagandho pupphagandho phalagandho <span class='var' id='note77' title='āmagandho (si, s1-3, pts1)' href='#note77' title='āmagandho (si, s1-3, pts1)'>āmakagandho</span> vissagandho sugandho duggandho, yo vā panaññopi atthi gandho catunnaṃ mahābhūtānaṃ upādāya anidassano sappaṭigho, yaṃ gandhaṃ anidassanaṃ sappaṭighaṃ ghānena anidassanena sappaṭighena ghāyi vā ghāyati vā ghāyissati vā ghāye vā, gandhopeso gandhāyatanampetaṃ gandhadhātupesā—idaṃ taṃ rūpaṃ gandhāyatanaṃ.</p>
<p><a class='ref sc' id='sc32' href='#sc32'>SC 32</a><a class='ref pts-vp-pli' id='pts-vp-pli142' href='#pts-vp-pli142'></a><a class='ref ms' id='ms29Dhs_1266' href='#ms29Dhs_1266'>Ms 29Dhs_1266</a><a class='ref msdiv' id='msdiv625' href='#msdiv625'>Msdiv 625</a>Katamaṃ taṃ rūpaṃ gandhāyatanaṃ? Yo gandho catunnaṃ mahābhūtānaṃ upādāya anidassano sappaṭigho mūlagandho sāragandho tacagandho pattagandho pupphagandho phalagandho āmakagandho vissagandho sugandho duggandho, yo vā panaññopi atthi gandho catunnaṃ mahābhūtānaṃ upādāya anidassano sappaṭigho, yamhi gandhamhi anidassanamhi sappaṭighamhi ghānaṃ anidassanaṃ sappaṭighaṃ paṭihaññi vā paṭihaññati vā paṭihaññissati vā paṭihaññe vā, gandhopeso gandhāyatanampetaṃ gandhadhātupesā—idaṃ taṃ rūpaṃ gandhāyatanaṃ.</p>
<p><a class='ref sc' id='sc33' href='#sc33'>SC 33</a><a class='ref ms' id='ms29Dhs_1267' href='#ms29Dhs_1267'>Ms 29Dhs_1267</a><a class='ref msdiv' id='msdiv626' href='#msdiv626'>Msdiv 626</a>Katamaṃ taṃ rūpaṃ gandhāyatanaṃ? Yo gandho catunnaṃ mahābhūtānaṃ upādāya anidassano sappaṭigho mūlagandho sāragandho tacagandho pattagandho pupphagandho phalagandho āmakagandho vissagandho sugandho duggandho, yo vā panaññopi atthi gandho catunnaṃ mahābhūtānaṃ upādāya anidassano sappaṭigho, yo gandho anidassano sappaṭigho ghānamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, gandhopeso gandhāyatanampetaṃ gandhadhātupesā—idaṃ taṃ rūpaṃ gandhāyatanaṃ.</p>
<p><a class='ref sc' id='sc34' href='#sc34'>SC 34</a><a class='ref ms' id='ms29Dhs_1268' href='#ms29Dhs_1268'>Ms 29Dhs_1268</a><a class='ref msdiv' id='msdiv627' href='#msdiv627'>Msdiv 627</a>Katamaṃ taṃ rūpaṃ gandhāyatanaṃ? Yo gandho catunnaṃ mahābhūtānaṃ upādāya anidassano sappaṭigho mūlagandho sāragandho tacagandho pattagandho pupphagandho phalagandho āmakagandho vissagandho sugandho duggandho, yo vā panaññopi atthi gandho catunnaṃ mahābhūtānaṃ upādāya anidassano sappaṭigho, yaṃ gandhaṃ ārabbha ghānaṃ nissāya ghānasamphasso uppajji vā uppajjati vā uppajjissati vā uppajje vā … pe … yaṃ gandhaṃ ārabbha ghānaṃ nissāya ghānasamphassajā vedanā … pe … saññā … pe … cetanā … pe … ghānaviññāṇaṃ uppajji vā uppajjati vā uppajjissati vā uppajje vā … pe … yaṃ gandhārammaṇo ghānaṃ nissāya ghānasamphasso uppajji vā uppajjati vā uppajjissati vā uppajje vā … pe … yaṃ gandhārammaṇā ghānaṃ nissāya ghānasamphassajā vedanā … pe … saññā … pe … cetanā … pe … ghānaviññāṇaṃ uppajji vā uppajjati vā uppajjissati vā uppajje vā, gandhopeso gandhāyatanampetaṃ gandhadhātupesā—idaṃ taṃ rūpaṃ gandhāyatanaṃ.</p>
<p><a class='ref sc' id='sc35' href='#sc35'>SC 35</a><a class='ref ms' id='ms29Dhs_1269' href='#ms29Dhs_1269'>Ms 29Dhs_1269</a><a class='ref msdiv' id='msdiv628' href='#msdiv628'>Msdiv 628</a>Katamaṃ taṃ rūpaṃ rasāyatanaṃ? Yo raso catunnaṃ mahābhūtānaṃ upādāya anidassano sappaṭigho mūlaraso khandharaso tacaraso pattaraso puppharaso phalaraso ambilaṃ madhuraṃ tittakaṃ kaṭukaṃ loṇikaṃ khārikaṃ <span class='var' id='note78' title='lapilaṃ (bj, pts1) | lapilakaṃ (si)' href='#note78' title='lapilaṃ (bj, pts1) | lapilakaṃ (si)'>lambilaṃ</span> kasāvo sādu asādu, yo vā panaññopi atthi raso catunnaṃ mahābhūtānaṃ upādāya anidassano sappaṭigho, yaṃ rasaṃ anidassanaṃ sappaṭighaṃ jivhāya anidassanāya sappaṭighāya sāyi vā sāyati vā sāyissati vā sāye vā, rasopeso rasāyatanampetaṃ rasadhātupesā—idaṃ taṃ rūpaṃ rasāyatanaṃ.</p>
<p><a class='ref sc' id='sc36' href='#sc36'>SC 36</a><a class='ref ms' id='ms29Dhs_1270' href='#ms29Dhs_1270'>Ms 29Dhs_1270</a><a class='ref msdiv' id='msdiv629' href='#msdiv629'>Msdiv 629</a>Katamaṃ taṃ rūpaṃ rasāyatanaṃ? Yo raso catunnaṃ mahābhūtānaṃ upādāya anidassano sappaṭigho mūlaraso khandharaso tacaraso pattaraso puppharaso phalaraso ambilaṃ madhuraṃ tittakaṃ kaṭukaṃ loṇikaṃ khārikaṃ lambilaṃ kasāvo sādu asādu, yo vā panaññopi atthi raso catunnaṃ mahābhūtānaṃ upādāya anidassano sappaṭigho, yamhi rasamhi anidassanamhi sappaṭighamhi jivhā anidassanā sappaṭighā paṭihaññi vā paṭihaññati vā paṭihaññissati vā paṭihaññe vā, rasopeso rasāyatanampetaṃ rasadhātupesā—idaṃ taṃ rūpaṃ rasāyatanaṃ.</p>
<p><a class='ref sc' id='sc37' href='#sc37'>SC 37</a><a class='ref pts-vp-pli' id='pts-vp-pli143' href='#pts-vp-pli143'></a><a class='ref ms' id='ms29Dhs_1271' href='#ms29Dhs_1271'>Ms 29Dhs_1271</a><a class='ref msdiv' id='msdiv630' href='#msdiv630'>Msdiv 630</a>Katamaṃ taṃ rūpaṃ rasāyatanaṃ? Yo raso catunnaṃ mahābhūtānaṃ upādāya anidassano sappaṭigho mūlaraso khandharaso tacaraso pattaraso puppharaso phalaraso ambilaṃ madhuraṃ tittakaṃ kaṭukaṃ loṇikaṃ khārikaṃ lambilaṃ kasāvo sādu asādu, yo vā panaññopi atthi raso catunnaṃ mahābhūtānaṃ upādāya anidassano sappaṭigho, yo raso anidassano sappaṭigho jivhāya anidassanāya sappaṭighāya paṭihaññi vā paṭihaññati vā paṭihaññissati vā paṭihaññe vā, rasopeso rasāyatanampetaṃ rasadhātupesā—idaṃ taṃ rūpaṃ rasāyatanaṃ.</p>
<p><a class='ref sc' id='sc38' href='#sc38'>SC 38</a><a class='ref ms' id='ms29Dhs_1272' href='#ms29Dhs_1272'>Ms 29Dhs_1272</a><a class='ref msdiv' id='msdiv631' href='#msdiv631'>Msdiv 631</a>Katamaṃ taṃ rūpaṃ rasāyatanaṃ? Yo raso catunnaṃ mahābhūtānaṃ upādāya anidassano sappaṭigho mūlaraso khandharaso tacaraso pattaraso puppharaso phalaraso ambilaṃ madhuraṃ tittakaṃ kaṭukaṃ loṇikaṃ khārikaṃ lambilaṃ kasāvo sādu asādu, yo vā panaññopi atthi raso catunnaṃ mahābhūtānaṃ upādāya anidassano sappaṭigho, yaṃ rasaṃ ārabbha jivhaṃ nissāya jivhāsamphasso uppajji vā uppajjati vā uppajjissati vā uppajje vā … pe … yaṃ rasaṃ ārabbha jivhaṃ nissāya jivhāsamphassajā vedanā … pe … saññā … pe … cetanā … pe … jivhāviññāṇaṃ uppajji vā uppajjati vā uppajjissati vā uppajje vā … pe … yaṃ rasārammaṇo jivhaṃ nissāya jivhāsamphasso uppajji vā uppajjati vā uppajjissati vā uppajje vā … pe … yaṃ rasārammaṇā jivhaṃ nissāya jivhāsamphassajā vedanā … pe … saññā … pe … cetanā … pe … jivhāviññāṇaṃ uppajji vā uppajjati vā uppajjissati vā uppajje vā, rasopeso rasāyatanampetaṃ rasadhātupesā—idaṃ taṃ rūpaṃ rasāyatanaṃ.</p>
<p><a class='ref sc' id='sc39' href='#sc39'>SC 39</a><a class='ref ms' id='ms29Dhs_1273' href='#ms29Dhs_1273'>Ms 29Dhs_1273</a><a class='ref msdiv' id='msdiv632' href='#msdiv632'>Msdiv 632</a>Katamaṃ taṃ rūpaṃ itthindriyaṃ? Yaṃ itthiyā <span class='var' id='note79' title='itthīliṅgaṃ (s1-3)'>itthiliṅgaṃ</span> itthinimittaṃ itthikuttaṃ itthākappo <span class='var' id='note80' title='itthittaṃ itthībhāvo (s1-3)' href='#note79' title='itthīliṅgaṃ (s1-3)'>itthiliṅgaṃ</span> itthinimittaṃ itthikuttaṃ itthākappo <span class='var' id='note80' title='itthittaṃ itthībhāvo (s1-3)'>itthattaṃ itthibhāvo</span>—idaṃ taṃ rūpaṃ itthindriyaṃ.</p>
<p><a class='ref sc' id='sc40' href='#sc40'>SC 40</a><a class='ref ms' id='ms29Dhs_1274' href='#ms29Dhs_1274'>Ms 29Dhs_1274</a><a class='ref msdiv' id='msdiv633' href='#msdiv633'>Msdiv 633</a>Katamaṃ taṃ rūpaṃ purisindriyaṃ? Yaṃ purisassa purisaliṅgaṃ purisanimittaṃ purisakuttaṃ purisākappo purisattaṃ purisabhāvo—idaṃ taṃ rūpaṃ purisindriyaṃ.</p>
<p><a class='ref sc' id='sc41' href='#sc41'>SC 41</a><a class='ref ms' id='ms29Dhs_1275' href='#ms29Dhs_1275'>Ms 29Dhs_1275</a><a class='ref msdiv' id='msdiv634' href='#msdiv634'>Msdiv 634</a>Katamaṃ taṃ rūpaṃ jīvitindriyaṃ? Yo tesaṃ rūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—idaṃ taṃ rūpaṃ jīvitindriyaṃ.</p>
<p><a class='ref sc' id='sc42' href='#sc42'>SC 42</a><a class='ref ms' id='ms29Dhs_1276' href='#ms29Dhs_1276'>Ms 29Dhs_1276</a><a class='ref msdiv' id='msdiv635' href='#msdiv635'>Msdiv 635</a>Katamaṃ taṃ rūpaṃ kāyaviññatti? Yā kusalacittassa vā akusalacittassa vā abyākatacittassa vā abhikkamantassa vā paṭikkamantassa vā ālokentassa vā vilokentassa vā samiñjentassa vā pasārentassa vā kāyassa thambhanā santhambhanā santhambhitattaṃ viññatti viññāpanā viññāpitattaṃ—idaṃ taṃ rūpaṃ kāyaviññatti.</p>
<p><a class='ref sc' id='sc43' href='#sc43'>SC 43</a><a class='ref pts-vp-pli' id='pts-vp-pli144' href='#pts-vp-pli144'></a><a class='ref ms' id='ms29Dhs_1277' href='#ms29Dhs_1277'>Ms 29Dhs_1277</a><a class='ref msdiv' id='msdiv636' href='#msdiv636'>Msdiv 636</a>Katamaṃ taṃ rūpaṃ vacīviññatti? Yā kusalacittassa vā akusalacittassa vā abyākatacittassa vā vācā girā byappatho udīraṇaṃ ghoso ghosakammaṃ vācā vacībhedo—ayaṃ vuccati vācā. Yā tāya vācāya viññatti viññāpanā viññāpitattaṃ—idaṃ taṃ rūpaṃ vacīviññatti.</p>
<p><a class='ref sc' id='sc44' href='#sc44'>SC 44</a><a class='ref ms' id='ms29Dhs_1278' href='#ms29Dhs_1278'>Ms 29Dhs_1278</a><a class='ref msdiv' id='msdiv637' href='#msdiv637'>Msdiv 637</a>Katamaṃ taṃ rūpaṃ ākāsadhātu? Yo ākāso ākāsagataṃ aghaṃ aghagataṃ vivaro vivaragataṃ asamphuṭṭhaṃ catūhi mahābhūtehi—idaṃ taṃ rūpaṃ ākāsadhātu.</p>
<p><a class='ref sc' id='sc45' href='#sc45'>SC 45</a><a class='ref ms' id='ms29Dhs_1279' href='#ms29Dhs_1279'>Ms 29Dhs_1279</a><a class='ref msdiv' id='msdiv638' href='#msdiv638'>Msdiv 638</a>Katamaṃ taṃ rūpaṃ rūpassa lahutā? Yā rūpassa lahutā lahupariṇāmatā adandhanatā avitthanatā—idaṃ taṃ rūpaṃ rūpassa lahutā.</p>
<p><a class='ref sc' id='sc46' href='#sc46'>SC 46</a><a class='ref ms' id='ms29Dhs_1280' href='#ms29Dhs_1280'>Ms 29Dhs_1280</a><a class='ref msdiv' id='msdiv639' href='#msdiv639'>Msdiv 639</a>Katamaṃ taṃ rūpaṃ rūpassa mudutā? Yā rūpassa mudutā maddavatā akakkhaḷatā akathinatā—idaṃ taṃ rūpaṃ rūpassa mudutā.</p>
<p><a class='ref sc' id='sc47' href='#sc47'>SC 47</a><a class='ref ms' id='ms29Dhs_1281' href='#ms29Dhs_1281'>Ms 29Dhs_1281</a><a class='ref msdiv' id='msdiv640' href='#msdiv640'>Msdiv 640</a>Katamaṃ taṃ rūpaṃ rūpassa kammaññatā? Yā rūpassa kammaññatā kammaññattaṃ kammaññabhāvo—idaṃ taṃ rūpaṃ rūpassa kammaññatā.</p>
<p><a class='ref sc' id='sc48' href='#sc48'>SC 48</a><a class='ref ms' id='ms29Dhs_1282' href='#ms29Dhs_1282'>Ms 29Dhs_1282</a><a class='ref msdiv' id='msdiv641' href='#msdiv641'>Msdiv 641</a>Katamaṃ taṃ rūpaṃ rūpassa upacayo? Yo āyatanānaṃ ācayo, so rūpassa upacayo— idaṃ taṃ rūpaṃ rūpassa upacayo.</p>
<p><a class='ref sc' id='sc49' href='#sc49'>SC 49</a><a class='ref ms' id='ms29Dhs_1283' href='#ms29Dhs_1283'>Ms 29Dhs_1283</a><a class='ref msdiv' id='msdiv642' href='#msdiv642'>Msdiv 642</a>Katamaṃ taṃ rūpaṃ rūpassa santati? Yo rūpassa upacayo, sā rūpassa santati— idaṃ taṃ rūpaṃ rūpassa santati.</p>
<p><a class='ref sc' id='sc50' href='#sc50'>SC 50</a><a class='ref ms' id='ms29Dhs_1284' href='#ms29Dhs_1284'>Ms 29Dhs_1284</a><a class='ref msdiv' id='msdiv643' href='#msdiv643'>Msdiv 643</a>Katamaṃ taṃ rūpaṃ rūpassa jaratā? Yā rūpassa jarā jīraṇatā khaṇḍiccaṃ pāliccaṃ valittacatā āyuno saṃhāni indriyānaṃ paripāko—idaṃ taṃ rūpaṃ rūpassa jaratā.</p>
<p><a class='ref sc' id='sc51' href='#sc51'>SC 51</a><a class='ref ms' id='ms29Dhs_1285' href='#ms29Dhs_1285'>Ms 29Dhs_1285</a><a class='ref msdiv' id='msdiv644' href='#msdiv644'>Msdiv 644</a>Katamaṃ taṃ rūpaṃ rūpassa aniccatā? Yo rūpassa khayo vayo bhedo paribhedo aniccatā antaradhānaṃ—idaṃ taṃ rūpaṃ rūpassa aniccatā.</p>
<p><a class='ref sc' id='sc52' href='#sc52'>SC 52</a><a class='ref ms' id='ms29Dhs_1286' href='#ms29Dhs_1286'>Ms 29Dhs_1286</a><a class='ref msdiv' id='msdiv645' href='#msdiv645'>Msdiv 645</a>Katamaṃ taṃ rūpaṃ kabaḷīkāro āhāro? Odano kummāso sattu maccho maṃsaṃ khīraṃ dadhi sappi navanītaṃ telaṃ madhu phāṇitaṃ, yaṃ vā panaññampi atthi rūpaṃ yamhi yamhi janapade tesaṃ tesaṃ sattānaṃ mukhāsiyaṃ dantavikhādanaṃ galajjhoharaṇīyaṃ kucchivitthambhanaṃ, yāya ojāya sattā yāpenti—idaṃ taṃ rūpaṃ kabaḷīkāro āhāro.</p>
<p class='endsutta'><a class='ref ms' id='ms29Dhs_1287' href='#ms29Dhs_1287'>Ms 29Dhs_1287</a>Idaṃ taṃ rūpaṃ upādā.<br>
Upādābhājanīyaṃ.<br>
Rūpakaṇḍe paṭhamabhāṇavāro.</p>
<p><a class='ref sc' id='sc53' href='#sc53'>SC 53</a><a class='ref pts-vp-pli' id='pts-vp-pli145' href='#pts-vp-pli145'></a><a class='ref ms' id='ms29Dhs_1288' href='#ms29Dhs_1288'>Ms 29Dhs_1288</a><a class='ref msdiv' id='msdiv646' href='#msdiv646'>Msdiv 646</a>Katamaṃ taṃ rūpaṃ no upādā? Phoṭṭhabbāyatanaṃ, āpodhātu.</p>
<p><a class='ref sc' id='sc54' href='#sc54'>SC 54</a><a class='ref ms' id='ms29Dhs_1289' href='#ms29Dhs_1289'>Ms 29Dhs_1289</a><a class='ref msdiv' id='msdiv647' href='#msdiv647'>Msdiv 647</a>Katamaṃ taṃ rūpaṃ phoṭṭhabbāyatanaṃ? Pathavīdhātu tejodhātu vāyodhātu kakkhaḷaṃ mudukaṃ saṇhaṃ pharusaṃ sukhasamphassaṃ dukkhasamphassaṃ garukaṃ lahukaṃ, yaṃ phoṭṭhabbaṃ anidassanaṃ sappaṭighaṃ kāyena anidassanena sappaṭighena phusi vā phusati vā phusissati vā phuse vā phoṭṭhabbopeso phoṭṭhabbāyatanaṃpetaṃ phoṭṭhabbadhātupesā—idaṃ taṃ rūpaṃ phoṭṭhabbāyatanaṃ.</p>
<p><a class='ref sc' id='sc55' href='#sc55'>SC 55</a><a class='ref ms' id='ms29Dhs_1290' href='#ms29Dhs_1290'>Ms 29Dhs_1290</a><a class='ref msdiv' id='msdiv648' href='#msdiv648'>Msdiv 648</a>Katamaṃ taṃ rūpaṃ phoṭṭhabbāyatanaṃ? Pathavīdhātu tejodhātu vāyodhātu kakkhaḷaṃ mudukaṃ saṇhaṃ pharusaṃ sukhasamphassaṃ dukkhasamphassaṃ garukaṃ lahukaṃ, yamhi phoṭṭhabbamhi anidassanamhi sappaṭighamhi kāyo anidassano sappaṭigho paṭihaññi vā paṭihaññati vā paṭihaññissati vā paṭihaññe vā, phoṭṭhabbopeso phoṭṭhabbāyatanaṃpetaṃ phoṭṭhabbadhātupesā—idaṃ taṃ rūpaṃ phoṭṭhabbāyatanaṃ.</p>
<p><a class='ref sc' id='sc56' href='#sc56'>SC 56</a><a class='ref ms' id='ms29Dhs_1291' href='#ms29Dhs_1291'>Ms 29Dhs_1291</a><a class='ref msdiv' id='msdiv649' href='#msdiv649'>Msdiv 649</a>Katamaṃ taṃ rūpaṃ phoṭṭhabbāyatanaṃ? Pathavīdhātu tejodhātu vāyodhātu kakkhaḷaṃ mudukaṃ saṇhaṃ pharusaṃ sukhasamphassaṃ dukkhasamphassaṃ garukaṃ lahukaṃ, yo phoṭṭhabbo anidassano sappaṭigho kāyamhi anidassanamhi sappaṭighamhi paṭihaññi vā paṭihaññati vā paṭihaññissati vā paṭihaññe vā, phoṭṭhabbopeso phoṭṭhabbāyatanaṃpetaṃ phoṭṭhabbadhātupesā—idaṃ taṃ rūpaṃ phoṭṭhabbāyatanaṃ.</p>
<p><a class='ref sc' id='sc57' href='#sc57'>SC 57</a><a class='ref ms' id='ms29Dhs_1292' href='#ms29Dhs_1292'>Ms 29Dhs_1292</a><a class='ref msdiv' id='msdiv650' href='#msdiv650'>Msdiv 650</a>Katamaṃ taṃ rūpaṃ phoṭṭhabbāyatanaṃ? Pathavīdhātu tejodhātu vāyodhātu kakkhaḷaṃ mudukaṃ saṇhaṃ pharusaṃ sukhasamphassaṃ dukkhasamphassaṃ garukaṃ lahukaṃ, yaṃ phoṭṭhabbaṃ ārabbha kāyaṃ nissāya kāyasamphasso uppajji vā uppajjati vā uppajjissati vā uppajje vā … pe … yaṃ phoṭṭhabbaṃ ārabbha kāyaṃ nissāya kāyasamphassajā vedanā … pe … saññā … pe … cetanā … pe … kāyaviññāṇaṃ uppajji vā uppajjati vā uppajjissati vā uppajje vā … pe … yaṃ phoṭṭhabbārammaṇo kāyaṃ nissāya kāyasamphasso uppajji vā uppajjati vā uppajjissati vā uppajje vā … pe … yaṃ phoṭṭhabbārammaṇā kāyaṃ nissāya kāyasamphassajā vedanā … pe … saññā … pe … cetanā … pe … kāyaviññāṇaṃ uppajji vā uppajjati vā uppajjissati vā uppajje vā, phoṭṭhabbopeso phoṭṭhabbāyatanaṃpetaṃ phoṭṭhabbadhātupesā—idaṃ taṃ rūpaṃ phoṭṭhabbāyatanaṃ.</p>
<p><a class='ref sc' id='sc58' href='#sc58'>SC 58</a><a class='ref pts-vp-pli' id='pts-vp-pli146' href='#pts-vp-pli146'></a><a class='ref ms' id='ms29Dhs_1293' href='#ms29Dhs_1293'>Ms 29Dhs_1293</a><a class='ref msdiv' id='msdiv651' href='#msdiv651'>Msdiv 651</a>Katamaṃ taṃ rūpaṃ āpodhātu? Yaṃ āpo āpogataṃ sineho sinehagataṃ bandhanattaṃ rūpassa—idaṃ taṃ rūpaṃ āpodhātu.</p>
<p class='endsutta'><a class='ref ms' id='ms29Dhs_1294' href='#ms29Dhs_1294'>Ms 29Dhs_1294</a>Idaṃ taṃ rūpaṃ no upādā.</p>
<p><a class='ref sc' id='sc59' href='#sc59'>SC 59</a><a class='ref ms' id='ms29Dhs_1295' href='#ms29Dhs_1295'>Ms 29Dhs_1295</a><a class='ref msdiv' id='msdiv652' href='#msdiv652'>Msdiv 652</a>Katamaṃ taṃ rūpaṃ upādinnaṃ? Cakkhāyatanaṃ sotāyatanaṃ ghānāyatanaṃ jivhāyatanaṃ kāyāyatanaṃ itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādinnaṃ.</p>
<p><a class='ref sc' id='sc60' href='#sc60'>SC 60</a><a class='ref ms' id='ms29Dhs_1296' href='#ms29Dhs_1296'>Ms 29Dhs_1296</a><a class='ref msdiv' id='msdiv653' href='#msdiv653'>Msdiv 653</a>Katamaṃ taṃ rūpaṃ anupādinnaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupādinnaṃ.</p>
<p><a class='ref sc' id='sc61' href='#sc61'>SC 61</a><a class='ref ms' id='ms29Dhs_1297' href='#ms29Dhs_1297'>Ms 29Dhs_1297</a><a class='ref msdiv' id='msdiv654' href='#msdiv654'>Msdiv 654</a>Katamaṃ taṃ rūpaṃ upādinnupādāniyaṃ? Cakkhāyatanaṃ … pe … kāyāyatanaṃ itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādinnupādāniyaṃ.</p>
<p><a class='ref sc' id='sc62' href='#sc62'>SC 62</a><a class='ref ms' id='ms29Dhs_1298' href='#ms29Dhs_1298'>Ms 29Dhs_1298</a><a class='ref msdiv' id='msdiv655' href='#msdiv655'>Msdiv 655</a>Katamaṃ taṃ rūpaṃ anupādinnupādāniyaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā, rūpāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupādinnupādāniyaṃ.</p>
<p><a class='ref sc' id='sc63' href='#sc63'>SC 63</a><a class='ref ms' id='ms29Dhs_1299' href='#ms29Dhs_1299'>Ms 29Dhs_1299</a><a class='ref msdiv' id='msdiv656' href='#msdiv656'>Msdiv 656</a>Katamaṃ taṃ rūpaṃ sanidassanaṃ? Rūpāyatanaṃ—idaṃ taṃ rūpaṃ sanidassanaṃ.</p>
<p><a class='ref sc' id='sc64' href='#sc64'>SC 64</a><a class='ref ms' id='ms29Dhs_1300' href='#ms29Dhs_1300'>Ms 29Dhs_1300</a><a class='ref msdiv' id='msdiv657' href='#msdiv657'>Msdiv 657</a>Katamaṃ taṃ rūpaṃ anidassanaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ anidassanaṃ.</p>
<p><a class='ref sc' id='sc65' href='#sc65'>SC 65</a><a class='ref pts-vp-pli' id='pts-vp-pli147' href='#pts-vp-pli147'></a><a class='ref ms' id='ms29Dhs_1301' href='#ms29Dhs_1301'>Ms 29Dhs_1301</a><a class='ref msdiv' id='msdiv658' href='#msdiv658'>Msdiv 658</a>Katamaṃ taṃ rūpaṃ sappaṭighaṃ? Cakkhāyatanaṃ sotāyatanaṃ ghānāyatanaṃ jivhāyatanaṃ kāyāyatanaṃ rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ—idaṃ taṃ rūpaṃ sappaṭighaṃ.</p>
<p><a class='ref sc' id='sc66' href='#sc66'>SC 66</a><a class='ref ms' id='ms29Dhs_1302' href='#ms29Dhs_1302'>Ms 29Dhs_1302</a><a class='ref msdiv' id='msdiv659' href='#msdiv659'>Msdiv 659</a>Katamaṃ taṃ rūpaṃ appaṭighaṃ? Itthindriyaṃ … pe … kabaḷīkāro āhāro—idaṃ taṃ rūpaṃ appaṭighaṃ.</p>
<p><a class='ref sc' id='sc67' href='#sc67'>SC 67</a><a class='ref ms' id='ms29Dhs_1303' href='#ms29Dhs_1303'>Ms 29Dhs_1303</a><a class='ref msdiv' id='msdiv660' href='#msdiv660'>Msdiv 660</a>Katamaṃ taṃ rūpaṃ indriyaṃ? Cakkhundriyaṃ sotindriyaṃ ghānindriyaṃ jivhindriyaṃ kāyindriyaṃ itthindriyaṃ purisindriyaṃ jīvitindriyaṃ—idaṃ taṃ rūpaṃ indriyaṃ.</p>
<p><a class='ref sc' id='sc68' href='#sc68'>SC 68</a><a class='ref ms' id='ms29Dhs_1304' href='#ms29Dhs_1304'>Ms 29Dhs_1304</a><a class='ref msdiv' id='msdiv661' href='#msdiv661'>Msdiv 661</a>Katamaṃ taṃ rūpaṃ na indriyaṃ? Rūpāyatanaṃ … pe … kabaḷīkāro āhāro—idaṃ taṃ rūpaṃ na indriyaṃ.</p>
<p><a class='ref sc' id='sc69' href='#sc69'>SC 69</a><a class='ref ms' id='ms29Dhs_1305' href='#ms29Dhs_1305'>Ms 29Dhs_1305</a><a class='ref msdiv' id='msdiv662' href='#msdiv662'>Msdiv 662</a>Katamaṃ taṃ rūpaṃ mahābhūtaṃ? Phoṭṭhabbāyatanaṃ āpodhātu—idaṃ taṃ rūpaṃ mahābhūtaṃ.</p>
<p><a class='ref sc' id='sc70' href='#sc70'>SC 70</a><a class='ref ms' id='ms29Dhs_1306' href='#ms29Dhs_1306'>Ms 29Dhs_1306</a><a class='ref msdiv' id='msdiv663' href='#msdiv663'>Msdiv 663</a>Katamaṃ taṃ rūpaṃ na mahābhūtaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ na mahābhūtaṃ.</p>
<p><a class='ref sc' id='sc71' href='#sc71'>SC 71</a><a class='ref ms' id='ms29Dhs_1307' href='#ms29Dhs_1307'>Ms 29Dhs_1307</a><a class='ref msdiv' id='msdiv664' href='#msdiv664'>Msdiv 664</a>Katamaṃ taṃ rūpaṃ viññatti? Kāyaviññatti vacīviññatti—idaṃ taṃ rūpaṃ viññatti.</p>
<p><a class='ref sc' id='sc72' href='#sc72'>SC 72</a><a class='ref ms' id='ms29Dhs_1308' href='#ms29Dhs_1308'>Ms 29Dhs_1308</a><a class='ref msdiv' id='msdiv665' href='#msdiv665'>Msdiv 665</a>Katamaṃ taṃ rūpaṃ na viññatti? Cakkhāyatanaṃ … pe … kabaḷīkāro āhāro—idaṃ taṃ rūpaṃ na viññatti.</p>
<p><a class='ref sc' id='sc73' href='#sc73'>SC 73</a><a class='ref ms' id='ms29Dhs_1309' href='#ms29Dhs_1309'>Ms 29Dhs_1309</a><a class='ref msdiv' id='msdiv666' href='#msdiv666'>Msdiv 666</a>Katamaṃ taṃ rūpaṃ cittasamuṭṭhānaṃ? Kāyaviññatti vacīviññatti, yaṃ vā panaññampi atthi rūpaṃ cittajaṃ cittahetukaṃ cittasamuṭṭhānaṃ rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa lahutā rūpassa mudutā rūpassa kammaññatā rūpassa upacayo rūpassa santati kabaḷīkāro āhāro—idaṃ taṃ rūpaṃ cittasamuṭṭhānaṃ.</p>
<p><a class='ref sc' id='sc74' href='#sc74'>SC 74</a><a class='ref pts-vp-pli' id='pts-vp-pli148' href='#pts-vp-pli148'></a><a class='ref ms' id='ms29Dhs_1310' href='#ms29Dhs_1310'>Ms 29Dhs_1310</a><a class='ref msdiv' id='msdiv667' href='#msdiv667'>Msdiv 667</a>Katamaṃ taṃ rūpaṃ na cittasamuṭṭhānaṃ? Cakkhāyatanaṃ … pe … kāyāyatanaṃ itthindriyaṃ purisindriyaṃ jīvitindriyaṃ rūpassa jaratā rūpassa aniccatā, yaṃ vā panaññampi atthi rūpaṃ na cittajaṃ na cittahetukaṃ na cittasamuṭṭhānaṃ rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa lahutā rūpassa mudutā rūpassa kammaññatā rūpassa upacayo rūpassa santati kabaḷīkāro āhāro—idaṃ taṃ rūpaṃ na cittasamuṭṭhānaṃ.</p>
<p><a class='ref sc' id='sc75' href='#sc75'>SC 75</a><a class='ref ms' id='ms29Dhs_1311' href='#ms29Dhs_1311'>Ms 29Dhs_1311</a><a class='ref msdiv' id='msdiv668' href='#msdiv668'>Msdiv 668</a>Katamaṃ taṃ rūpaṃ cittasahabhu? Kāyaviññatti vacīviññatti—idaṃ taṃ rūpaṃ cittasahabhu.</p>
<p><a class='ref sc' id='sc76' href='#sc76'>SC 76</a><a class='ref ms' id='ms29Dhs_1312' href='#ms29Dhs_1312'>Ms 29Dhs_1312</a><a class='ref msdiv' id='msdiv669' href='#msdiv669'>Msdiv 669</a>Katamaṃ taṃ rūpaṃ na cittasahabhu? Cakkhāyatanaṃ … pe … kabaḷīkāro āhāro—idaṃ taṃ rūpaṃ na cittasahabhu.</p>
<p><a class='ref sc' id='sc77' href='#sc77'>SC 77</a><a class='ref ms' id='ms29Dhs_1313' href='#ms29Dhs_1313'>Ms 29Dhs_1313</a><a class='ref msdiv' id='msdiv670' href='#msdiv670'>Msdiv 670</a>Katamaṃ taṃ rūpaṃ cittānuparivatti? Kāyaviññatti vacīviññatti—idaṃ taṃ rūpaṃ cittānuparivatti.</p>
<p><a class='ref sc' id='sc78' href='#sc78'>SC 78</a><a class='ref ms' id='ms29Dhs_1314' href='#ms29Dhs_1314'>Ms 29Dhs_1314</a><a class='ref msdiv' id='msdiv671' href='#msdiv671'>Msdiv 671</a>Katamaṃ taṃ rūpaṃ na cittānuparivatti? Cakkhāyatanaṃ … pe … kabaḷīkāro āhāro— idaṃ taṃ rūpaṃ na cittānuparivatti.</p>
<p><a class='ref sc' id='sc79' href='#sc79'>SC 79</a><a class='ref ms' id='ms29Dhs_1315' href='#ms29Dhs_1315'>Ms 29Dhs_1315</a><a class='ref msdiv' id='msdiv672' href='#msdiv672'>Msdiv 672</a>Katamaṃ taṃ rūpaṃ ajjhattikaṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ.</p>
<p><a class='ref sc' id='sc80' href='#sc80'>SC 80</a><a class='ref ms' id='ms29Dhs_1316' href='#ms29Dhs_1316'>Ms 29Dhs_1316</a><a class='ref msdiv' id='msdiv673' href='#msdiv673'>Msdiv 673</a>Katamaṃ taṃ rūpaṃ bāhiraṃ? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ.</p>
<p><a class='ref sc' id='sc81' href='#sc81'>SC 81</a><a class='ref ms' id='ms29Dhs_1317' href='#ms29Dhs_1317'>Ms 29Dhs_1317</a><a class='ref msdiv' id='msdiv674' href='#msdiv674'>Msdiv 674</a>Katamaṃ taṃ rūpaṃ oḷārikaṃ? Cakkhāyatanaṃ … pe … phoṭṭhabbāyatanaṃ—idaṃ taṃ rūpaṃ oḷārikaṃ.</p>
<p><a class='ref sc' id='sc82' href='#sc82'>SC 82</a><a class='ref ms' id='ms29Dhs_1318' href='#ms29Dhs_1318'>Ms 29Dhs_1318</a><a class='ref msdiv' id='msdiv675' href='#msdiv675'>Msdiv 675</a>Katamaṃ taṃ rūpaṃ sukhumaṃ? Itthindriyaṃ … pe … kabaḷīkāro āhāro—idaṃ taṃ rūpaṃ sukhumaṃ.</p>
<p><a class='ref sc' id='sc83' href='#sc83'>SC 83</a><a class='ref ms' id='ms29Dhs_1319' href='#ms29Dhs_1319'>Ms 29Dhs_1319</a><a class='ref msdiv' id='msdiv676' href='#msdiv676'>Msdiv 676</a>Katamaṃ taṃ rūpaṃ dūre? Itthindriyaṃ … pe … kabaḷīkāro āhāro—idaṃ taṃ rūpaṃ dūre.</p>
<p><a class='ref sc' id='sc84' href='#sc84'>SC 84</a><a class='ref ms' id='ms29Dhs_1320' href='#ms29Dhs_1320'>Ms 29Dhs_1320</a><a class='ref msdiv' id='msdiv677' href='#msdiv677'>Msdiv 677</a>Katamaṃ taṃ rūpaṃ santike? Cakkhāyatanaṃ … pe … phoṭṭhabbāyatanaṃ—idaṃ taṃ rūpaṃ santike.</p>
<p><a class='ref sc' id='sc85' href='#sc85'>SC 85</a><a class='ref ms' id='ms29Dhs_1321' href='#ms29Dhs_1321'>Ms 29Dhs_1321</a><a class='ref msdiv' id='msdiv678' href='#msdiv678'>Msdiv 678</a>Katamaṃ taṃ rūpaṃ cakkhusamphassassa vatthu? Cakkhāyatanaṃ—idaṃ taṃ rūpaṃ cakkhusamphassassa vatthu.</p>
<p><a class='ref sc' id='sc86' href='#sc86'>SC 86</a><a class='ref ms' id='ms29Dhs_1322' href='#ms29Dhs_1322'>Ms 29Dhs_1322</a><a class='ref msdiv' id='msdiv679' href='#msdiv679'>Msdiv 679</a>Katamaṃ taṃ rūpaṃ cakkhusamphassassa na vatthu? Sotāyatanaṃ … pe … kabaḷīkāro āhāro—idaṃ taṃ rūpaṃ cakkhusamphassassa na vatthu.</p>
<p><a class='ref sc' id='sc87' href='#sc87'>SC 87</a><a class='ref pts-vp-pli' id='pts-vp-pli149' href='#pts-vp-pli149'></a><a class='ref ms' id='ms29Dhs_1323' href='#ms29Dhs_1323'>Ms 29Dhs_1323</a><a class='ref msdiv' id='msdiv680' href='#msdiv680'>Msdiv 680</a>Katamaṃ taṃ rūpaṃ cakkhusamphassajāya vedanāya … pe … saññāya … pe … cetanāya … pe … cakkhuviññāṇassa vatthu? Cakkhāyatanaṃ—idaṃ taṃ rūpaṃ cakkhuviññāṇassa vatthu.</p>
<p><a class='ref sc' id='sc88' href='#sc88'>SC 88</a><a class='ref ms' id='ms29Dhs_1324' href='#ms29Dhs_1324'>Ms 29Dhs_1324</a><a class='ref msdiv' id='msdiv681' href='#msdiv681'>Msdiv 681</a>Katamaṃ taṃ rūpaṃ cakkhuviññāṇassa na vatthu? Sotāyatanaṃ … pe … kabaḷīkāro āhāro—idaṃ taṃ rūpaṃ cakkhuviññāṇassa na vatthu.</p>
<p><a class='ref sc' id='sc89' href='#sc89'>SC 89</a><a class='ref ms' id='ms29Dhs_1325' href='#ms29Dhs_1325'>Ms 29Dhs_1325</a><a class='ref msdiv' id='msdiv682' href='#msdiv682'>Msdiv 682</a>Katamaṃ taṃ rūpaṃ sotasamphassassa … pe … ghānasamphassassa … pe … jivhāsamphassassa … pe … kāyasamphassassa vatthu? Kāyāyatanaṃ—idaṃ taṃ rūpaṃ kāyasamphassassa vatthu.</p>
<p><a class='ref sc' id='sc90' href='#sc90'>SC 90</a><a class='ref ms' id='ms29Dhs_1326' href='#ms29Dhs_1326'>Ms 29Dhs_1326</a><a class='ref msdiv' id='msdiv683' href='#msdiv683'>Msdiv 683</a>Katamaṃ taṃ rūpaṃ kāyasamphassassa na vatthu? Cakkhāyatanaṃ … pe … kabaḷīkāro āhāro—idaṃ taṃ rūpaṃ kāyasamphassassa na vatthu.</p>
<p><a class='ref sc' id='sc91' href='#sc91'>SC 91</a><a class='ref ms' id='ms29Dhs_1327' href='#ms29Dhs_1327'>Ms 29Dhs_1327</a><a class='ref msdiv' id='msdiv684' href='#msdiv684'>Msdiv 684</a>Katamaṃ taṃ rūpaṃ kāyasamphassajāya vedanāya … pe … saññāya … pe … cetanāya … pe … kāyaviññāṇassa vatthu? Kāyāyatanaṃ—idaṃ taṃ rūpaṃ kāyaviññāṇassa vatthu.</p>
<p><a class='ref sc' id='sc92' href='#sc92'>SC 92</a><a class='ref ms' id='ms29Dhs_1328' href='#ms29Dhs_1328'>Ms 29Dhs_1328</a><a class='ref msdiv' id='msdiv685' href='#msdiv685'>Msdiv 685</a>Katamaṃ taṃ rūpaṃ kāyaviññāṇassa na vatthu? Cakkhāyatanaṃ … pe … kabaḷīkāro āhāro—idaṃ taṃ rūpaṃ kāyaviññāṇassa na vatthu.</p>
<p class='endsutta'><a class='ref ms' id='ms29Dhs_1329' href='#ms29Dhs_1329'>Ms 29Dhs_1329</a>Vatthudukaṃ.</p>
<p><a class='ref sc' id='sc93' href='#sc93'>SC 93</a><a class='ref ms' id='ms29Dhs_1330' href='#ms29Dhs_1330'>Ms 29Dhs_1330</a><a class='ref msdiv' id='msdiv686' href='#msdiv686'>Msdiv 686</a>Katamaṃ taṃ rūpaṃ cakkhusamphassassa ārammaṇaṃ? Rūpāyatanaṃ—idaṃ taṃ rūpaṃ cakkhusamphassassa ārammaṇaṃ.</p>
<p><a class='ref sc' id='sc94' href='#sc94'>SC 94</a><a class='ref ms' id='ms29Dhs_1331' href='#ms29Dhs_1331'>Ms 29Dhs_1331</a><a class='ref msdiv' id='msdiv687' href='#msdiv687'>Msdiv 687</a>Katamaṃ taṃ rūpaṃ cakkhusamphassassa na ārammaṇaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ cakkhusamphassassa na ārammaṇaṃ.</p>
<p><a class='ref sc' id='sc95' href='#sc95'>SC 95</a><a class='ref ms' id='ms29Dhs_1332' href='#ms29Dhs_1332'>Ms 29Dhs_1332</a><a class='ref msdiv' id='msdiv688' href='#msdiv688'>Msdiv 688</a>Katamaṃ taṃ rūpaṃ cakkhusamphassajāya vedanāya … pe … saññāya … pe … cetanāya … pe … cakkhuviññāṇassa ārammaṇaṃ? Rūpāyatanaṃ—idaṃ taṃ rūpaṃ cakkhuviññāṇassa ārammaṇaṃ.</p>
<p><a class='ref sc' id='sc96' href='#sc96'>SC 96</a><a class='ref ms' id='ms29Dhs_1333' href='#ms29Dhs_1333'>Ms 29Dhs_1333</a><a class='ref msdiv' id='msdiv689' href='#msdiv689'>Msdiv 689</a>Katamaṃ taṃ rūpaṃ cakkhuviññāṇassa na ārammaṇaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ cakkhuviññāṇassa na ārammaṇaṃ.</p>
<p><a class='ref sc' id='sc97' href='#sc97'>SC 97</a><a class='ref pts-vp-pli' id='pts-vp-pli150' href='#pts-vp-pli150'></a><a class='ref ms' id='ms29Dhs_1334' href='#ms29Dhs_1334'>Ms 29Dhs_1334</a><a class='ref msdiv' id='msdiv690' href='#msdiv690'>Msdiv 690</a>Katamaṃ taṃ rūpaṃ sotasamphassassa … pe … ghānasamphassassa … pe … jivhāsamphassassa … pe … kāyasamphassassa ārammaṇaṃ? Phoṭṭhabbāyatanaṃ—idaṃ taṃ rūpaṃ kāyasamphassassa ārammaṇaṃ.</p>
<p><a class='ref sc' id='sc98' href='#sc98'>SC 98</a><a class='ref ms' id='ms29Dhs_1335' href='#ms29Dhs_1335'>Ms 29Dhs_1335</a><a class='ref msdiv' id='msdiv691' href='#msdiv691'>Msdiv 691</a>Katamaṃ taṃ rūpaṃ kāyasamphassassa na ārammaṇaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ kāyasamphassassa na ārammaṇaṃ.</p>
<p><a class='ref sc' id='sc99' href='#sc99'>SC 99</a><a class='ref ms' id='ms29Dhs_1336' href='#ms29Dhs_1336'>Ms 29Dhs_1336</a><a class='ref msdiv' id='msdiv692' href='#msdiv692'>Msdiv 692</a>Katamaṃ taṃ rūpaṃ kāyasamphassajāya vedanāya … pe … saññāya … pe … cetanāya … pe … kāyaviññāṇassa ārammaṇaṃ? Phoṭṭhabbāyatanaṃ—idaṃ taṃ rūpaṃ kāyaviññāṇassa ārammaṇaṃ.</p>
<p><a class='ref sc' id='sc100' href='#sc100'>SC 100</a><a class='ref ms' id='ms29Dhs_1337' href='#ms29Dhs_1337'>Ms 29Dhs_1337</a><a class='ref msdiv' id='msdiv693' href='#msdiv693'>Msdiv 693</a>Katamaṃ taṃ rūpaṃ kāyaviññāṇassa na ārammaṇaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ kāyaviññāṇassa na ārammaṇaṃ.</p>
<p class='endsutta'><a class='ref ms' id='ms29Dhs_1338' href='#ms29Dhs_1338'>Ms 29Dhs_1338</a>Ārammaṇadukaṃ.</p>
<p><a class='ref sc' id='sc101' href='#sc101'>SC 101</a><a class='ref ms' id='ms29Dhs_1339' href='#ms29Dhs_1339'>Ms 29Dhs_1339</a><a class='ref msdiv' id='msdiv694' href='#msdiv694'>Msdiv 694</a>Katamaṃ taṃ rūpaṃ cakkhāyatanaṃ? Yaṃ cakkhu catunnaṃ mahābhūtānaṃ upādāya pasādo … pe … suñño gāmopeso—idaṃ taṃ rūpaṃ cakkhāyatanaṃ.</p>
<p><a class='ref sc' id='sc102' href='#sc102'>SC 102</a><a class='ref ms' id='ms29Dhs_1340' href='#ms29Dhs_1340'>Ms 29Dhs_1340</a><a class='ref msdiv' id='msdiv695' href='#msdiv695'>Msdiv 695</a>Katamaṃ taṃ rūpaṃ na cakkhāyatanaṃ? Sotāyatanaṃ … pe … kabaḷīkāro āhāro—idaṃ taṃ rūpaṃ na cakkhāyatanaṃ.</p>
<p><a class='ref sc' id='sc103' href='#sc103'>SC 103</a><a class='ref ms' id='ms29Dhs_1341' href='#ms29Dhs_1341'>Ms 29Dhs_1341</a><a class='ref msdiv' id='msdiv696' href='#msdiv696'>Msdiv 696</a>Katamaṃ taṃ rūpaṃ sotāyatanaṃ … pe … ghānāyatanaṃ … pe … jivhāyatanaṃ … pe … kāyāyatanaṃ? Yo kāyo catunnaṃ mahābhūtānaṃ upādāya pasādo … pe … suñño gāmopeso— idaṃ taṃ rūpaṃ kāyāyatanaṃ.</p>
<p><a class='ref sc' id='sc104' href='#sc104'>SC 104</a><a class='ref ms' id='ms29Dhs_1342' href='#ms29Dhs_1342'>Ms 29Dhs_1342</a><a class='ref msdiv' id='msdiv697' href='#msdiv697'>Msdiv 697</a>Katamaṃ taṃ rūpaṃ na kāyāyatanaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ na kāyāyatanaṃ.</p>
<p><a class='ref sc' id='sc105' href='#sc105'>SC 105</a><a class='ref ms' id='ms29Dhs_1343' href='#ms29Dhs_1343'>Ms 29Dhs_1343</a><a class='ref msdiv' id='msdiv698' href='#msdiv698'>Msdiv 698</a>Katamaṃ taṃ rūpaṃ rūpāyatanaṃ? Yaṃ rūpaṃ catunnaṃ mahābhūtānaṃ upādāya vaṇṇanibhā … pe … rūpadhātupesā—idaṃ taṃ rūpaṃ rūpāyatanaṃ.</p>
<p><a class='ref sc' id='sc106' href='#sc106'>SC 106</a><a class='ref ms' id='ms29Dhs_1344' href='#ms29Dhs_1344'>Ms 29Dhs_1344</a><a class='ref msdiv' id='msdiv699' href='#msdiv699'>Msdiv 699</a>Katamaṃ taṃ rūpaṃ na rūpāyatanaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ na rūpāyatanaṃ.</p>
<p><a class='ref sc' id='sc107' href='#sc107'>SC 107</a><a class='ref pts-vp-pli' id='pts-vp-pli151' href='#pts-vp-pli151'></a><a class='ref ms' id='ms29Dhs_1345' href='#ms29Dhs_1345'>Ms 29Dhs_1345</a><a class='ref msdiv' id='msdiv700' href='#msdiv700'>Msdiv 700</a>Katamaṃ taṃ rūpaṃ saddāyatanaṃ … pe … gandhāyatanaṃ … pe … rasāyatanaṃ … pe … phoṭṭhabbāyatanaṃ? Pathavīdhātu … pe … phoṭṭhabbadhātupesā—idaṃ taṃ rūpaṃ phoṭṭhabbāyatanaṃ.</p>
<p><a class='ref sc' id='sc108' href='#sc108'>SC 108</a><a class='ref ms' id='ms29Dhs_1346' href='#ms29Dhs_1346'>Ms 29Dhs_1346</a><a class='ref msdiv' id='msdiv701' href='#msdiv701'>Msdiv 701</a>Katamaṃ taṃ rūpaṃ na phoṭṭhabbāyatanaṃ? Cakkhāyatanaṃ … pe … kabaḷīkāro āhāro— idaṃ taṃ rūpaṃ na phoṭṭhabbāyatanaṃ.</p>
<p class='endsutta'><a class='ref ms' id='ms29Dhs_1347' href='#ms29Dhs_1347'>Ms 29Dhs_1347</a>Āyatanadukaṃ.</p>
<p><a class='ref sc' id='sc109' href='#sc109'>SC 109</a><a class='ref ms' id='ms29Dhs_1348' href='#ms29Dhs_1348'>Ms 29Dhs_1348</a><a class='ref msdiv' id='msdiv702' href='#msdiv702'>Msdiv 702</a>Katamaṃ taṃ rūpaṃ cakkhudhātu? Cakkhāyatanaṃ—idaṃ taṃ rūpaṃ cakkhudhātu.</p>
<p><a class='ref sc' id='sc110' href='#sc110'>SC 110</a><a class='ref ms' id='ms29Dhs_1349' href='#ms29Dhs_1349'>Ms 29Dhs_1349</a><a class='ref msdiv' id='msdiv703' href='#msdiv703'>Msdiv 703</a>Katamaṃ taṃ rūpaṃ na cakkhudhātu? Sotāyatanaṃ … pe … kabaḷīkāro āhāro—idaṃ taṃ rūpaṃ na cakkhudhātu.</p>
<p><a class='ref sc' id='sc111' href='#sc111'>SC 111</a><a class='ref ms' id='ms29Dhs_1350' href='#ms29Dhs_1350'>Ms 29Dhs_1350</a><a class='ref msdiv' id='msdiv704' href='#msdiv704'>Msdiv 704</a>Katamaṃ taṃ rūpaṃ sotadhātu … pe … ghānadhātu … pe … jivhādhātu … pe … kāyadhātu? Kāyāyatanaṃ—idaṃ taṃ rūpaṃ kāyadhātu.</p>
<p><a class='ref sc' id='sc112' href='#sc112'>SC 112</a><a class='ref ms' id='ms29Dhs_1351' href='#ms29Dhs_1351'>Ms 29Dhs_1351</a><a class='ref msdiv' id='msdiv705' href='#msdiv705'>Msdiv 705</a>Katamaṃ taṃ rūpaṃ na kāyadhātu? Cakkhāyatanaṃ … pe … kabaḷīkāro āhāro—idaṃ taṃ rūpaṃ na kāyadhātu.</p>
<p><a class='ref sc' id='sc113' href='#sc113'>SC 113</a><a class='ref ms' id='ms29Dhs_1352' href='#ms29Dhs_1352'>Ms 29Dhs_1352</a><a class='ref msdiv' id='msdiv706' href='#msdiv706'>Msdiv 706</a>Katamaṃ taṃ rūpaṃ rūpadhātu? Rūpāyatanaṃ—idaṃ taṃ rūpaṃ rūpadhātu.</p>
<p><a class='ref sc' id='sc114' href='#sc114'>SC 114</a><a class='ref ms' id='ms29Dhs_1353' href='#ms29Dhs_1353'>Ms 29Dhs_1353</a><a class='ref msdiv' id='msdiv707' href='#msdiv707'>Msdiv 707</a>Katamaṃ taṃ rūpaṃ na rūpadhātu? Cakkhāyatanaṃ … pe … kabaḷīkāro āhāro—idaṃ taṃ rūpaṃ na rūpadhātu.</p>
<p><a class='ref sc' id='sc115' href='#sc115'>SC 115</a><a class='ref ms' id='ms29Dhs_1354' href='#ms29Dhs_1354'>Ms 29Dhs_1354</a><a class='ref msdiv' id='msdiv708' href='#msdiv708'>Msdiv 708</a>Katamaṃ taṃ rūpaṃ saddadhātu … pe … gandhadhātu … pe … rasadhātu … pe … phoṭṭhabbadhātu? Phoṭṭhabbāyatanaṃ—idaṃ taṃ rūpaṃ phoṭṭhabbadhātu.</p>
<p><a class='ref sc' id='sc116' href='#sc116'>SC 116</a><a class='ref ms' id='ms29Dhs_1355' href='#ms29Dhs_1355'>Ms 29Dhs_1355</a><a class='ref msdiv' id='msdiv709' href='#msdiv709'>Msdiv 709</a>Katamaṃ taṃ rūpaṃ na phoṭṭhabbadhātu? Cakkhāyatanaṃ … pe … kabaḷīkāro āhāro— idaṃ taṃ rūpaṃ na phoṭṭhabbadhātu.</p>
<p class='endsutta'><a class='ref ms' id='ms29Dhs_1356' href='#ms29Dhs_1356'>Ms 29Dhs_1356</a>Dhātudukaṃ.</p>
<p><a class='ref sc' id='sc117' href='#sc117'>SC 117</a><a class='ref ms' id='ms29Dhs_1357' href='#ms29Dhs_1357'>Ms 29Dhs_1357</a><a class='ref msdiv' id='msdiv710' href='#msdiv710'>Msdiv 710</a>Katamaṃ taṃ rūpaṃ cakkhundriyaṃ? Yaṃ cakkhu catunnaṃ mahābhūtānaṃ upādāya pasādo … pe … suñño gāmopeso—idaṃ taṃ rūpaṃ cakkhundriyaṃ.</p>
<p><a class='ref sc' id='sc118' href='#sc118'>SC 118</a><a class='ref ms' id='ms29Dhs_1358' href='#ms29Dhs_1358'>Ms 29Dhs_1358</a><a class='ref msdiv' id='msdiv711' href='#msdiv711'>Msdiv 711</a>Katamaṃ taṃ rūpaṃ na cakkhundriyaṃ? Sotāyatanaṃ … pe … kabaḷīkāro āhāro—idaṃ taṃ rūpaṃ na cakkhundriyaṃ.</p>
<p><a class='ref sc' id='sc119' href='#sc119'>SC 119</a><a class='ref ms' id='ms29Dhs_1359' href='#ms29Dhs_1359'>Ms 29Dhs_1359</a><a class='ref msdiv' id='msdiv712' href='#msdiv712'>Msdiv 712</a>Katamaṃ taṃ rūpaṃ sotindriyaṃ … pe … ghānindriyaṃ … pe … jivhindriyaṃ … pe … kāyindriyaṃ? Yo kāyo catunnaṃ mahābhūtānaṃ upādāya pasādo … pe … suñño gāmopeso— idaṃ taṃ rūpaṃ kāyindriyaṃ.</p>
<p><a class='ref sc' id='sc120' href='#sc120'>SC 120</a><a class='ref ms' id='ms29Dhs_1360' href='#ms29Dhs_1360'>Ms 29Dhs_1360</a><a class='ref msdiv' id='msdiv713' href='#msdiv713'>Msdiv 713</a>Katamaṃ taṃ rūpaṃ na kāyindriyaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ na kāyindriyaṃ.</p>
<p><a class='ref sc' id='sc121' href='#sc121'>SC 121</a><a class='ref pts-vp-pli' id='pts-vp-pli152' href='#pts-vp-pli152'></a><a class='ref ms' id='ms29Dhs_1361' href='#ms29Dhs_1361'>Ms 29Dhs_1361</a><a class='ref msdiv' id='msdiv714' href='#msdiv714'>Msdiv 714</a>Katamaṃ taṃ rūpaṃ itthindriyaṃ? Yaṃ itthiyā itthiliṅgaṃ itthinimittaṃ itthikuttaṃ itthākappo itthattaṃ itthibhāvo—idaṃ taṃ rūpaṃ itthindriyaṃ.</p>
<p><a class='ref sc' id='sc122' href='#sc122'>SC 122</a><a class='ref ms' id='ms29Dhs_1362' href='#ms29Dhs_1362'>Ms 29Dhs_1362</a><a class='ref msdiv' id='msdiv715' href='#msdiv715'>Msdiv 715</a>Katamaṃ taṃ rūpaṃ na itthindriyaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ na itthindriyaṃ.</p>
<p><a class='ref sc' id='sc123' href='#sc123'>SC 123</a><a class='ref ms' id='ms29Dhs_1363' href='#ms29Dhs_1363'>Ms 29Dhs_1363</a><a class='ref msdiv' id='msdiv716' href='#msdiv716'>Msdiv 716</a>Katamaṃ taṃ rūpaṃ purisindriyaṃ? Yaṃ purisassa purisaliṅgaṃ purisanimittaṃ purisakuttaṃ purisākappo purisattaṃ purisabhāvo—idaṃ taṃ rūpaṃ purisindriyaṃ.</p>
<p><a class='ref sc' id='sc124' href='#sc124'>SC 124</a><a class='ref ms' id='ms29Dhs_1364' href='#ms29Dhs_1364'>Ms 29Dhs_1364</a><a class='ref msdiv' id='msdiv717' href='#msdiv717'>Msdiv 717</a>Katamaṃ taṃ rūpaṃ na purisindriyaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ na purisindriyaṃ.</p>
<p><a class='ref sc' id='sc125' href='#sc125'>SC 125</a><a class='ref ms' id='ms29Dhs_1365' href='#ms29Dhs_1365'>Ms 29Dhs_1365</a><a class='ref msdiv' id='msdiv718' href='#msdiv718'>Msdiv 718</a>Katamaṃ taṃ rūpaṃ jīvitindriyaṃ? Yo tesaṃ rūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—idaṃ taṃ rūpaṃ jīvitindriyaṃ.</p>
<p><a class='ref sc' id='sc126' href='#sc126'>SC 126</a><a class='ref ms' id='ms29Dhs_1366' href='#ms29Dhs_1366'>Ms 29Dhs_1366</a><a class='ref msdiv' id='msdiv719' href='#msdiv719'>Msdiv 719</a>Katamaṃ taṃ rūpaṃ na jīvitindriyaṃ? Cakkhāyatanaṃ … pe … kabaḷīkāro āhāro—idaṃ taṃ rūpaṃ na jīvitindriyaṃ.</p>
<p class='endsutta'><a class='ref ms' id='ms29Dhs_1367' href='#ms29Dhs_1367'>Ms 29Dhs_1367</a>Indriyadukaṃ.</p>
<p><a class='ref sc' id='sc127' href='#sc127'>SC 127</a><a class='ref ms' id='ms29Dhs_1368' href='#ms29Dhs_1368'>Ms 29Dhs_1368</a><a class='ref msdiv' id='msdiv720' href='#msdiv720'>Msdiv 720</a>Katamaṃ taṃ rūpaṃ kāyaviññatti? Yā kusalacittassa vā akusalacittassa vā abyākatacittassa vā abhikkamantassa vā paṭikkamantassa vā ālokentassa vā vilokentassa vā samiñjentassa vā pasārentassa vā kāyassa thambhanā santhambhanā santhambhitattaṃ viññatti viññāpanā viññāpitattaṃ—idaṃ taṃ rūpaṃ kāyaviññatti.</p>
<p><a class='ref sc' id='sc128' href='#sc128'>SC 128</a><a class='ref ms' id='ms29Dhs_1369' href='#ms29Dhs_1369'>Ms 29Dhs_1369</a><a class='ref msdiv' id='msdiv721' href='#msdiv721'>Msdiv 721</a>Katamaṃ taṃ rūpaṃ na kāyaviññatti? Cakkhāyatanaṃ … pe … kabaḷīkāro āhāro—idaṃ taṃ rūpaṃ na kāyaviññatti.</p>
<p><a class='ref sc' id='sc129' href='#sc129'>SC 129</a><a class='ref ms' id='ms29Dhs_1370' href='#ms29Dhs_1370'>Ms 29Dhs_1370</a><a class='ref msdiv' id='msdiv722' href='#msdiv722'>Msdiv 722</a>Katamaṃ taṃ rūpaṃ vacīviññatti? Yā kusalacittassa vā akusalacittassa vā abyākatacittassa vā vācā girā byappatho udīraṇaṃ ghoso ghosakammaṃ vācā vacībhedo, ayaṃ vuccati vācā. Yā tāya vācāya viññatti viññāpanā viññāpitattaṃ— idaṃ taṃ rūpaṃ vacīviññatti.</p>
<p><a class='ref sc' id='sc130' href='#sc130'>SC 130</a><a class='ref ms' id='ms29Dhs_1371' href='#ms29Dhs_1371'>Ms 29Dhs_1371</a><a class='ref msdiv' id='msdiv723' href='#msdiv723'>Msdiv 723</a>Katamaṃ taṃ rūpaṃ na vacīviññatti? Cakkhāyatanaṃ … pe … kabaḷīkāro āhāro—idaṃ taṃ rūpaṃ na vacīviññatti.</p>
<p><a class='ref sc' id='sc131' href='#sc131'>SC 131</a><a class='ref ms' id='ms29Dhs_1372' href='#ms29Dhs_1372'>Ms 29Dhs_1372</a><a class='ref msdiv' id='msdiv724' href='#msdiv724'>Msdiv 724</a>Katamaṃ taṃ rūpaṃ ākāsadhātu? Yo ākāso ākāsagataṃ aghaṃ aghagataṃ vivaro vivaragataṃ asamphuṭṭhaṃ catūhi mahābhūtehi—idaṃ taṃ rūpaṃ ākāsadhātu.</p>
<p><a class='ref sc' id='sc132' href='#sc132'>SC 132</a><a class='ref pts-vp-pli' id='pts-vp-pli153' href='#pts-vp-pli153'></a><a class='ref ms' id='ms29Dhs_1373' href='#ms29Dhs_1373'>Ms 29Dhs_1373</a><a class='ref msdiv' id='msdiv725' href='#msdiv725'>Msdiv 725</a>Katamaṃ taṃ rūpaṃ na ākāsadhātu? Cakkhāyatanaṃ … pe … kabaḷīkāro āhāro—idaṃ taṃ rūpaṃ na ākāsadhātu.</p>
<p><a class='ref sc' id='sc133' href='#sc133'>SC 133</a><a class='ref ms' id='ms29Dhs_1374' href='#ms29Dhs_1374'>Ms 29Dhs_1374</a><a class='ref msdiv' id='msdiv726' href='#msdiv726'>Msdiv 726</a>Katamaṃ taṃ rūpaṃ āpodhātu? Yaṃ āpo āpogataṃ sineho sinehagataṃ bandhanattaṃ rūpassa—idaṃ taṃ rūpaṃ āpodhātu.</p>
<p><a class='ref sc' id='sc134' href='#sc134'>SC 134</a><a class='ref ms' id='ms29Dhs_1375' href='#ms29Dhs_1375'>Ms 29Dhs_1375</a><a class='ref msdiv' id='msdiv727' href='#msdiv727'>Msdiv 727</a>Katamaṃ taṃ rūpaṃ na āpodhātu? Cakkhāyatanaṃ … pe … kabaḷīkāro āhāro—idaṃ taṃ rūpaṃ na āpodhātu.</p>
<p><a class='ref sc' id='sc135' href='#sc135'>SC 135</a><a class='ref ms' id='ms29Dhs_1376' href='#ms29Dhs_1376'>Ms 29Dhs_1376</a><a class='ref msdiv' id='msdiv728' href='#msdiv728'>Msdiv 728</a>Katamaṃ taṃ rūpaṃ rūpassa lahutā? Yā rūpassa lahutā lahupariṇāmatā adandhanatā avitthanatā—idaṃ taṃ rūpaṃ rūpassa lahutā.</p>
<p><a class='ref sc' id='sc136' href='#sc136'>SC 136</a><a class='ref ms' id='ms29Dhs_1377' href='#ms29Dhs_1377'>Ms 29Dhs_1377</a><a class='ref msdiv' id='msdiv729' href='#msdiv729'>Msdiv 729</a>Katamaṃ taṃ rūpaṃ rūpassa na lahutā? Cakkhāyatanaṃ … pe … kabaḷīkāro āhāro—idaṃ taṃ rūpaṃ rūpassa na lahutā.</p>
<p><a class='ref sc' id='sc137' href='#sc137'>SC 137</a><a class='ref ms' id='ms29Dhs_1378' href='#ms29Dhs_1378'>Ms 29Dhs_1378</a><a class='ref msdiv' id='msdiv730' href='#msdiv730'>Msdiv 730</a>Katamaṃ taṃ rūpaṃ rūpassa mudutā? Yā rūpassa mudutā maddavatā akakkhaḷatā akathinatā—idaṃ taṃ rūpaṃ rūpassa mudutā.</p>
<p><a class='ref sc' id='sc138' href='#sc138'>SC 138</a><a class='ref ms' id='ms29Dhs_1379' href='#ms29Dhs_1379'>Ms 29Dhs_1379</a><a class='ref msdiv' id='msdiv731' href='#msdiv731'>Msdiv 731</a>Katamaṃ taṃ rūpaṃ rūpassa na mudutā? Cakkhāyatanaṃ … pe … kabaḷīkāro āhāro—idaṃ taṃ rūpaṃ rūpassa na mudutā.</p>
<p><a class='ref sc' id='sc139' href='#sc139'>SC 139</a><a class='ref ms' id='ms29Dhs_1380' href='#ms29Dhs_1380'>Ms 29Dhs_1380</a><a class='ref msdiv' id='msdiv732' href='#msdiv732'>Msdiv 732</a>Katamaṃ taṃ rūpaṃ rūpassa kammaññatā? Yā rūpassa kammaññatā kammaññattaṃ kammaññabhāvo—idaṃ taṃ rūpaṃ rūpassa kammaññatā.</p>
<p><a class='ref sc' id='sc140' href='#sc140'>SC 140</a><a class='ref ms' id='ms29Dhs_1381' href='#ms29Dhs_1381'>Ms 29Dhs_1381</a><a class='ref msdiv' id='msdiv733' href='#msdiv733'>Msdiv 733</a>Katamaṃ taṃ rūpaṃ rūpassa na kammaññatā? Cakkhāyatanaṃ … pe … kabaḷīkāro āhāro— idaṃ taṃ rūpaṃ rūpassa na kammaññatā.</p>
<p><a class='ref sc' id='sc141' href='#sc141'>SC 141</a><a class='ref ms' id='ms29Dhs_1382' href='#ms29Dhs_1382'>Ms 29Dhs_1382</a><a class='ref msdiv' id='msdiv734' href='#msdiv734'>Msdiv 734</a>Katamaṃ taṃ rūpaṃ rūpassa upacayo? Yo āyatanānaṃ ācayo, so rūpassa upacayo— idaṃ taṃ rūpaṃ rūpassa upacayo.</p>
<p><a class='ref sc' id='sc142' href='#sc142'>SC 142</a><a class='ref ms' id='ms29Dhs_1383' href='#ms29Dhs_1383'>Ms 29Dhs_1383</a><a class='ref msdiv' id='msdiv735' href='#msdiv735'>Msdiv 735</a>Katamaṃ taṃ rūpaṃ rūpassa na upacayo? Cakkhāyatanaṃ … pe … kabaḷīkāro āhāro— idaṃ taṃ rūpaṃ rūpassa na upacayo.</p>
<p><a class='ref sc' id='sc143' href='#sc143'>SC 143</a><a class='ref ms' id='ms29Dhs_1384' href='#ms29Dhs_1384'>Ms 29Dhs_1384</a><a class='ref msdiv' id='msdiv736' href='#msdiv736'>Msdiv 736</a>Katamaṃ taṃ rūpaṃ rūpassa santati? Yo rūpassa upacayo, sā rūpassa santati— idaṃ taṃ rūpaṃ rūpassa santati.</p>
<p><a class='ref sc' id='sc144' href='#sc144'>SC 144</a><a class='ref ms' id='ms29Dhs_1385' href='#ms29Dhs_1385'>Ms 29Dhs_1385</a><a class='ref msdiv' id='msdiv737' href='#msdiv737'>Msdiv 737</a>Katamaṃ taṃ rūpaṃ rūpassa na santati? Cakkhāyatanaṃ … pe … kabaḷīkāro āhāro— idaṃ taṃ rūpaṃ rūpassa na santati.</p>
<p><a class='ref sc' id='sc145' href='#sc145'>SC 145</a><a class='ref pts-vp-pli' id='pts-vp-pli154' href='#pts-vp-pli154'></a><a class='ref ms' id='ms29Dhs_1386' href='#ms29Dhs_1386'>Ms 29Dhs_1386</a><a class='ref msdiv' id='msdiv738' href='#msdiv738'>Msdiv 738</a>Katamaṃ taṃ rūpaṃ rūpassa jaratā? Yā rūpassa jarā jīraṇatā khaṇḍiccaṃ pāliccaṃ valittacatā āyuno saṃhāni indriyānaṃ paripāko—idaṃ taṃ rūpaṃ rūpassa jaratā.</p>
<p><a class='ref sc' id='sc146' href='#sc146'>SC 146</a><a class='ref ms' id='ms29Dhs_1387' href='#ms29Dhs_1387'>Ms 29Dhs_1387</a><a class='ref msdiv' id='msdiv739' href='#msdiv739'>Msdiv 739</a>Katamaṃ taṃ rūpaṃ rūpassa na jaratā? Cakkhāyatanaṃ … pe … kabaḷīkāro āhāro—idaṃ taṃ rūpaṃ rūpassa na jaratā.</p>
<p><a class='ref sc' id='sc147' href='#sc147'>SC 147</a><a class='ref ms' id='ms29Dhs_1388' href='#ms29Dhs_1388'>Ms 29Dhs_1388</a><a class='ref msdiv' id='msdiv740' href='#msdiv740'>Msdiv 740</a>Katamaṃ taṃ rūpaṃ rūpassa aniccatā? Yo rūpassa khayo vayo bhedo paribhedo aniccatā antaradhānaṃ—idaṃ taṃ rūpaṃ rūpassa aniccatā.</p>
<p><a class='ref sc' id='sc148' href='#sc148'>SC 148</a><a class='ref ms' id='ms29Dhs_1389' href='#ms29Dhs_1389'>Ms 29Dhs_1389</a><a class='ref msdiv' id='msdiv741' href='#msdiv741'>Msdiv 741</a>Katamaṃ taṃ rūpaṃ rūpassa na aniccatā? Cakkhāyatanaṃ … pe … kabaḷīkāro āhāro— idaṃ taṃ rūpaṃ rūpassa na aniccatā.</p>
<p><a class='ref sc' id='sc149' href='#sc149'>SC 149</a><a class='ref ms' id='ms29Dhs_1390' href='#ms29Dhs_1390'>Ms 29Dhs_1390</a><a class='ref msdiv' id='msdiv742' href='#msdiv742'>Msdiv 742</a>Katamaṃ taṃ rūpaṃ kabaḷīkāro āhāro? Odano kummāso sattu maccho maṃsaṃ khīraṃ dadhi sappi navanītaṃ telaṃ madhu phāṇitaṃ, yaṃ vā panaññampi atthi rūpaṃ yamhi yamhi janapade tesaṃ tesaṃ sattānaṃ mukhāsiyaṃ dantavikhādanaṃ galajjhoharaṇīyaṃ kucchivitthambhanaṃ, yāya ojāya sattā yāpenti—idaṃ taṃ rūpaṃ kabaḷīkāro āhāro.</p>
<p><a class='ref sc' id='sc150' href='#sc150'>SC 150</a><a class='ref ms' id='ms29Dhs_1391' href='#ms29Dhs_1391'>Ms 29Dhs_1391</a><a class='ref msdiv' id='msdiv743' href='#msdiv743'>Msdiv 743</a>Katamaṃ taṃ rūpaṃ na kabaḷīkāro āhāro? Cakkhāyatanaṃ … pe … rūpassa aniccatā— idaṃ taṃ rūpaṃ na kabaḷīkāro āhāro.</p>
<p class='endsutta'><a class='ref ms' id='ms29Dhs_1392' href='#ms29Dhs_1392'>Ms 29Dhs_1392</a>Evaṃ duvidhena rūpasaṅgaho.<br>
Sukhumarūpadukaṃ.<br>
Dukaniddeso.</p>
<h2>2.2.3.3. Tikaniddesa</h2>
<p><a class='ref sc' id='sc151' href='#sc151'>SC 151</a><a class='ref ms' id='ms29Dhs_1393' href='#ms29Dhs_1393'>Ms 29Dhs_1393</a><a class='ref msdiv' id='msdiv744' href='#msdiv744'>Msdiv 744</a>Katamaṃ taṃ rūpaṃ ajjhattikaṃ upādā? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ upādā.</p>
<p><a class='ref sc' id='sc152' href='#sc152'>SC 152</a><a class='ref ms' id='ms29Dhs_1394' href='#ms29Dhs_1394'>Ms 29Dhs_1394</a><a class='ref msdiv' id='msdiv745' href='#msdiv745'>Msdiv 745</a>Katamaṃ taṃ rūpaṃ bāhiraṃ upādā? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ upādā.</p>
<p><a class='ref sc' id='sc153' href='#sc153'>SC 153</a><a class='ref ms' id='ms29Dhs_1395' href='#ms29Dhs_1395'>Ms 29Dhs_1395</a><a class='ref msdiv' id='msdiv746' href='#msdiv746'>Msdiv 746</a>Katamaṃ taṃ rūpaṃ bāhiraṃ no upādā? Phoṭṭhabbāyatanaṃ āpodhātu—idaṃ taṃ rūpaṃ bāhiraṃ no upādā.</p>
<p><a class='ref sc' id='sc154' href='#sc154'>SC 154</a><a class='ref ms' id='ms29Dhs_1396' href='#ms29Dhs_1396'>Ms 29Dhs_1396</a><a class='ref msdiv' id='msdiv747' href='#msdiv747'>Msdiv 747</a>Katamaṃ taṃ rūpaṃ ajjhattikaṃ upādinnaṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ upādinnaṃ.</p>
<p><a class='ref sc' id='sc155' href='#sc155'>SC 155</a><a class='ref pts-vp-pli' id='pts-vp-pli155' href='#pts-vp-pli155'></a><a class='ref ms' id='ms29Dhs_1397' href='#ms29Dhs_1397'>Ms 29Dhs_1397</a><a class='ref msdiv' id='msdiv748' href='#msdiv748'>Msdiv 748</a>Katamaṃ taṃ rūpaṃ bāhiraṃ upādinnaṃ? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ bāhiraṃ upādinnaṃ.</p>
<p><a class='ref sc' id='sc156' href='#sc156'>SC 156</a><a class='ref ms' id='ms29Dhs_1398' href='#ms29Dhs_1398'>Ms 29Dhs_1398</a><a class='ref msdiv' id='msdiv749' href='#msdiv749'>Msdiv 749</a>Katamaṃ taṃ rūpaṃ bāhiraṃ anupādinnaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ bāhiraṃ anupādinnaṃ.</p>
<p><a class='ref sc' id='sc157' href='#sc157'>SC 157</a><a class='ref ms' id='ms29Dhs_1399' href='#ms29Dhs_1399'>Ms 29Dhs_1399</a><a class='ref msdiv' id='msdiv750' href='#msdiv750'>Msdiv 750</a>Katamaṃ taṃ rūpaṃ ajjhattikaṃ upādinnupādāniyaṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ upādinnupādāniyaṃ.</p>
<p><a class='ref sc' id='sc158' href='#sc158'>SC 158</a><a class='ref ms' id='ms29Dhs_1400' href='#ms29Dhs_1400'>Ms 29Dhs_1400</a><a class='ref msdiv' id='msdiv751' href='#msdiv751'>Msdiv 751</a>Katamaṃ taṃ rūpaṃ bāhiraṃ upādinnupādāniyaṃ? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ bāhiraṃ upādinnupādāniyaṃ.</p>
<p><a class='ref sc' id='sc159' href='#sc159'>SC 159</a><a class='ref ms' id='ms29Dhs_1401' href='#ms29Dhs_1401'>Ms 29Dhs_1401</a><a class='ref msdiv' id='msdiv752' href='#msdiv752'>Msdiv 752</a>Katamaṃ taṃ rūpaṃ bāhiraṃ anupādinnupādāniyaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ bāhiraṃ anupādinnupādāniyaṃ.</p>
<p><a class='ref sc' id='sc160' href='#sc160'>SC 160</a><a class='ref ms' id='ms29Dhs_1402' href='#ms29Dhs_1402'>Ms 29Dhs_1402</a><a class='ref msdiv' id='msdiv753' href='#msdiv753'>Msdiv 753</a>Katamaṃ taṃ rūpaṃ ajjhattikaṃ anidassanaṃ? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ anidassanaṃ.</p>
<p><a class='ref sc' id='sc161' href='#sc161'>SC 161</a><a class='ref ms' id='ms29Dhs_1403' href='#ms29Dhs_1403'>Ms 29Dhs_1403</a><a class='ref msdiv' id='msdiv754' href='#msdiv754'>Msdiv 754</a>Katamaṃ taṃ rūpaṃ bāhiraṃ sanidassanaṃ? Rūpāyatanaṃ—idaṃ taṃ rūpaṃ bāhiraṃ sanidassanaṃ.</p>
<p><a class='ref sc' id='sc162' href='#sc162'>SC 162</a><a class='ref pts-vp-pli' id='pts-vp-pli156' href='#pts-vp-pli156'></a><a class='ref ms' id='ms29Dhs_1404' href='#ms29Dhs_1404'>Ms 29Dhs_1404</a><a class='ref msdiv' id='msdiv755' href='#msdiv755'>Msdiv 755</a>Katamaṃ taṃ rūpaṃ bāhiraṃ anidassanaṃ? Saddāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ anidassanaṃ.</p>
<p><a class='ref sc' id='sc163' href='#sc163'>SC 163</a><a class='ref ms' id='ms29Dhs_1405' href='#ms29Dhs_1405'>Ms 29Dhs_1405</a><a class='ref msdiv' id='msdiv756' href='#msdiv756'>Msdiv 756</a>Katamaṃ taṃ rūpaṃ ajjhattikaṃ sappaṭighaṃ? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ sappaṭighaṃ.</p>
<p><a class='ref sc' id='sc164' href='#sc164'>SC 164</a><a class='ref ms' id='ms29Dhs_1406' href='#ms29Dhs_1406'>Ms 29Dhs_1406</a><a class='ref msdiv' id='msdiv757' href='#msdiv757'>Msdiv 757</a>Katamaṃ taṃ rūpaṃ bāhiraṃ sappaṭighaṃ? Rūpāyatanaṃ … pe … phoṭṭhabbāyatanaṃ— idaṃ taṃ rūpaṃ bāhiraṃ sappaṭighaṃ.</p>
<p><a class='ref sc' id='sc165' href='#sc165'>SC 165</a><a class='ref ms' id='ms29Dhs_1407' href='#ms29Dhs_1407'>Ms 29Dhs_1407</a><a class='ref msdiv' id='msdiv758' href='#msdiv758'>Msdiv 758</a>Katamaṃ taṃ rūpaṃ bāhiraṃ appaṭighaṃ? Itthindriyaṃ … pe … kabaḷīkāro āhāro—idaṃ taṃ rūpaṃ bāhiraṃ appaṭighaṃ.</p>
<p><a class='ref sc' id='sc166' href='#sc166'>SC 166</a><a class='ref ms' id='ms29Dhs_1408' href='#ms29Dhs_1408'>Ms 29Dhs_1408</a><a class='ref msdiv' id='msdiv759' href='#msdiv759'>Msdiv 759</a>Katamaṃ taṃ rūpaṃ ajjhattikaṃ indriyaṃ? Cakkhundriyaṃ … pe … kāyindriyaṃ—idaṃ taṃ rūpaṃ ajjhattikaṃ indriyaṃ.</p>
<p><a class='ref sc' id='sc167' href='#sc167'>SC 167</a><a class='ref ms' id='ms29Dhs_1409' href='#ms29Dhs_1409'>Ms 29Dhs_1409</a><a class='ref msdiv' id='msdiv760' href='#msdiv760'>Msdiv 760</a>Katamaṃ taṃ rūpaṃ bāhiraṃ indriyaṃ? Itthindriyaṃ purisindriyaṃ jīvitindriyaṃ— idaṃ taṃ rūpaṃ bāhiraṃ indriyaṃ.</p>
<p><a class='ref sc' id='sc168' href='#sc168'>SC 168</a><a class='ref ms' id='ms29Dhs_1410' href='#ms29Dhs_1410'>Ms 29Dhs_1410</a><a class='ref msdiv' id='msdiv761' href='#msdiv761'>Msdiv 761</a>Katamaṃ taṃ rūpaṃ bāhiraṃ na indriyaṃ? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ na indriyaṃ.</p>
<p><a class='ref sc' id='sc169' href='#sc169'>SC 169</a><a class='ref ms' id='ms29Dhs_1411' href='#ms29Dhs_1411'>Ms 29Dhs_1411</a><a class='ref msdiv' id='msdiv762' href='#msdiv762'>Msdiv 762</a>Katamaṃ taṃ rūpaṃ ajjhattikaṃ na mahābhūtaṃ? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na mahābhūtaṃ.</p>
<p><a class='ref sc' id='sc170' href='#sc170'>SC 170</a><a class='ref ms' id='ms29Dhs_1412' href='#ms29Dhs_1412'>Ms 29Dhs_1412</a><a class='ref msdiv' id='msdiv763' href='#msdiv763'>Msdiv 763</a>Katamaṃ taṃ rūpaṃ bāhiraṃ mahābhūtaṃ? Phoṭṭhabbāyatanaṃ āpodhātu—idaṃ taṃ rūpaṃ bāhiraṃ mahābhūtaṃ.</p>
<p><a class='ref sc' id='sc171' href='#sc171'>SC 171</a><a class='ref ms' id='ms29Dhs_1413' href='#ms29Dhs_1413'>Ms 29Dhs_1413</a><a class='ref msdiv' id='msdiv764' href='#msdiv764'>Msdiv 764</a>Katamaṃ taṃ rūpaṃ bāhiraṃ na mahābhūtaṃ? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na mahābhūtaṃ.</p>
<p><a class='ref sc' id='sc172' href='#sc172'>SC 172</a><a class='ref ms' id='ms29Dhs_1414' href='#ms29Dhs_1414'>Ms 29Dhs_1414</a><a class='ref msdiv' id='msdiv765' href='#msdiv765'>Msdiv 765</a>Katamaṃ taṃ rūpaṃ ajjhattikaṃ na viññatti? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na viññatti?</p>
<p><a class='ref sc' id='sc173' href='#sc173'>SC 173</a><a class='ref ms' id='ms29Dhs_1415' href='#ms29Dhs_1415'>Ms 29Dhs_1415</a><a class='ref msdiv' id='msdiv766' href='#msdiv766'>Msdiv 766</a>Katamaṃ taṃ rūpaṃ bāhiraṃ viññatti? Kāyaviññatti vacīviññatti—idaṃ taṃ rūpaṃ bāhiraṃ viññatti.</p>
<p><a class='ref sc' id='sc174' href='#sc174'>SC 174</a><a class='ref ms' id='ms29Dhs_1416' href='#ms29Dhs_1416'>Ms 29Dhs_1416</a><a class='ref msdiv' id='msdiv767' href='#msdiv767'>Msdiv 767</a>Katamaṃ taṃ rūpaṃ bāhiraṃ na viññatti? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ na viññatti.</p>
<p><a class='ref sc' id='sc175' href='#sc175'>SC 175</a><a class='ref pts-vp-pli' id='pts-vp-pli157' href='#pts-vp-pli157'></a><a class='ref ms' id='ms29Dhs_1417' href='#ms29Dhs_1417'>Ms 29Dhs_1417</a><a class='ref msdiv' id='msdiv768' href='#msdiv768'>Msdiv 768</a>Katamaṃ taṃ rūpaṃ ajjhattikaṃ na cittasamuṭṭhānaṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ na cittasamuṭṭhānaṃ.</p>
<p><a class='ref sc' id='sc176' href='#sc176'>SC 176</a><a class='ref ms' id='ms29Dhs_1418' href='#ms29Dhs_1418'>Ms 29Dhs_1418</a><a class='ref msdiv' id='msdiv769' href='#msdiv769'>Msdiv 769</a>Katamaṃ taṃ rūpaṃ bāhiraṃ cittasamuṭṭhānaṃ? Kāyaviññatti vacīviññatti, yaṃ vā panaññampi atthi rūpaṃ cittajaṃ cittahetukaṃ cittasamuṭṭhānaṃ rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa lahutā rūpassa mudutā rūpassa kammaññatā rūpassa upacayo rūpassa santati kabaḷīkāro āhāro—idaṃ taṃ rūpaṃ bāhiraṃ cittasamuṭṭhānaṃ.</p>
<p><a class='ref sc' id='sc177' href='#sc177'>SC 177</a><a class='ref ms' id='ms29Dhs_1419' href='#ms29Dhs_1419'>Ms 29Dhs_1419</a><a class='ref msdiv' id='msdiv770' href='#msdiv770'>Msdiv 770</a>Katamaṃ taṃ rūpaṃ bāhiraṃ na cittasamuṭṭhānaṃ? Itthindriyaṃ purisindriyaṃ jīvitindriyaṃ rūpassa jaratā rūpassa aniccatā, yaṃ vā panaññampi atthi rūpaṃ na cittajaṃ na cittahetukaṃ na cittasamuṭṭhānaṃ rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa lahutā rūpassa mudutā rūpassa kammaññatā rūpassa upacayo rūpassa santati kabaḷīkāro āhāro—idaṃ taṃ rūpaṃ bāhiraṃ na cittasamuṭṭhānaṃ.</p>
<p><a class='ref sc' id='sc178' href='#sc178'>SC 178</a><a class='ref ms' id='ms29Dhs_1420' href='#ms29Dhs_1420'>Ms 29Dhs_1420</a><a class='ref msdiv' id='msdiv771' href='#msdiv771'>Msdiv 771</a>Katamaṃ taṃ rūpaṃ ajjhattikaṃ na cittasahabhu? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na cittasahabhu.</p>
<p><a class='ref sc' id='sc179' href='#sc179'>SC 179</a><a class='ref ms' id='ms29Dhs_1421' href='#ms29Dhs_1421'>Ms 29Dhs_1421</a><a class='ref msdiv' id='msdiv772' href='#msdiv772'>Msdiv 772</a>Katamaṃ taṃ rūpaṃ bāhiraṃ cittasahabhu? Kāyaviññatti vacīviññatti—idaṃ taṃ rūpaṃ bāhiraṃ cittasahabhu.</p>
<p><a class='ref sc' id='sc180' href='#sc180'>SC 180</a><a class='ref ms' id='ms29Dhs_1422' href='#ms29Dhs_1422'>Ms 29Dhs_1422</a><a class='ref msdiv' id='msdiv773' href='#msdiv773'>Msdiv 773</a>Katamaṃ taṃ rūpaṃ bāhiraṃ na cittasahabhu? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na cittasahabhu?</p>
<p><a class='ref sc' id='sc181' href='#sc181'>SC 181</a><a class='ref ms' id='ms29Dhs_1423' href='#ms29Dhs_1423'>Ms 29Dhs_1423</a><a class='ref msdiv' id='msdiv774' href='#msdiv774'>Msdiv 774</a>Katamaṃ taṃ rūpaṃ ajjhattikaṃ na cittānuparivatti? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ na cittānuparivatti.</p>
<p><a class='ref sc' id='sc182' href='#sc182'>SC 182</a><a class='ref ms' id='ms29Dhs_1424' href='#ms29Dhs_1424'>Ms 29Dhs_1424</a><a class='ref msdiv' id='msdiv775' href='#msdiv775'>Msdiv 775</a>Katamaṃ taṃ rūpaṃ bāhiraṃ cittānuparivatti? Kāyaviññatti vacīviññatti—idaṃ taṃ rūpaṃ bāhiraṃ cittānuparivatti.</p>
<p><a class='ref sc' id='sc183' href='#sc183'>SC 183</a><a class='ref ms' id='ms29Dhs_1425' href='#ms29Dhs_1425'>Ms 29Dhs_1425</a><a class='ref msdiv' id='msdiv776' href='#msdiv776'>Msdiv 776</a>Katamaṃ taṃ rūpaṃ bāhiraṃ na cittānuparivatti? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ na cittānuparivatti.</p>
<p><a class='ref sc' id='sc184' href='#sc184'>SC 184</a><a class='ref pts-vp-pli' id='pts-vp-pli158' href='#pts-vp-pli158'></a><a class='ref ms' id='ms29Dhs_1426' href='#ms29Dhs_1426'>Ms 29Dhs_1426</a><a class='ref msdiv' id='msdiv777' href='#msdiv777'>Msdiv 777</a>Katamaṃ taṃ rūpaṃ ajjhattikaṃ oḷārikaṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ oḷārikaṃ.</p>
<p><a class='ref sc' id='sc185' href='#sc185'>SC 185</a><a class='ref ms' id='ms29Dhs_1427' href='#ms29Dhs_1427'>Ms 29Dhs_1427</a><a class='ref msdiv' id='msdiv778' href='#msdiv778'>Msdiv 778</a>Katamaṃ taṃ rūpaṃ bāhiraṃ oḷārikaṃ? Rūpāyatanaṃ … pe … phoṭṭhabbāyatanaṃ—idaṃ taṃ rūpaṃ bāhiraṃ oḷārikaṃ.</p>
<p><a class='ref sc' id='sc186' href='#sc186'>SC 186</a><a class='ref ms' id='ms29Dhs_1428' href='#ms29Dhs_1428'>Ms 29Dhs_1428</a><a class='ref msdiv' id='msdiv779' href='#msdiv779'>Msdiv 779</a>Katamaṃ taṃ rūpaṃ bāhiraṃ sukhumaṃ? Itthindriyaṃ … pe … kabaḷīkāro āhāro—idaṃ taṃ rūpaṃ bāhiraṃ sukhumaṃ.</p>
<p><a class='ref sc' id='sc187' href='#sc187'>SC 187</a><a class='ref ms' id='ms29Dhs_1429' href='#ms29Dhs_1429'>Ms 29Dhs_1429</a><a class='ref msdiv' id='msdiv780' href='#msdiv780'>Msdiv 780</a>Katamaṃ taṃ rūpaṃ ajjhattikaṃ santike? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ santike.</p>
<p><a class='ref sc' id='sc188' href='#sc188'>SC 188</a><a class='ref ms' id='ms29Dhs_1430' href='#ms29Dhs_1430'>Ms 29Dhs_1430</a><a class='ref msdiv' id='msdiv781' href='#msdiv781'>Msdiv 781</a>Katamaṃ taṃ rūpaṃ bāhiraṃ dūre? Itthindriyaṃ … pe … kabaḷīkāro āhāro—idaṃ taṃ rūpaṃ bāhiraṃ dūre.</p>
<p><a class='ref sc' id='sc189' href='#sc189'>SC 189</a><a class='ref ms' id='ms29Dhs_1431' href='#ms29Dhs_1431'>Ms 29Dhs_1431</a><a class='ref msdiv' id='msdiv782' href='#msdiv782'>Msdiv 782</a>Katamaṃ taṃ rūpaṃ bāhiraṃ santike? Rūpāyatanaṃ … pe … phoṭṭhabbāyatanaṃ—idaṃ taṃ rūpaṃ bāhiraṃ santike.</p>
<p class='endsutta'><a class='ref ms' id='ms29Dhs_1432' href='#ms29Dhs_1432'>Ms 29Dhs_1432</a>Pakiṇṇakatikaṃ.</p>
<p><a class='ref sc' id='sc190' href='#sc190'>SC 190</a><a class='ref ms' id='ms29Dhs_1433' href='#ms29Dhs_1433'>Ms 29Dhs_1433</a><a class='ref msdiv' id='msdiv783' href='#msdiv783'>Msdiv 783</a>Katamaṃ taṃ rūpaṃ bāhiraṃ cakkhusamphassassa na vatthu? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ cakkhusamphassassa na vatthu.</p>
<p><a class='ref sc' id='sc191' href='#sc191'>SC 191</a><a class='ref ms' id='ms29Dhs_1434' href='#ms29Dhs_1434'>Ms 29Dhs_1434</a><a class='ref msdiv' id='msdiv784' href='#msdiv784'>Msdiv 784</a>Katamaṃ taṃ rūpaṃ ajjhattikaṃ cakkhusamphassassa vatthu? Cakkhāyatanaṃ—idaṃ taṃ rūpaṃ ajjhattikaṃ cakkhusamphassassa vatthu.</p>
<p><a class='ref sc' id='sc192' href='#sc192'>SC 192</a><a class='ref ms' id='ms29Dhs_1435' href='#ms29Dhs_1435'>Ms 29Dhs_1435</a><a class='ref msdiv' id='msdiv785' href='#msdiv785'>Msdiv 785</a>Katamaṃ taṃ rūpaṃ ajjhattikaṃ cakkhusamphassassa na vatthu? Sotāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ cakkhusamphassassa na vatthu.</p>
<p><a class='ref sc' id='sc193' href='#sc193'>SC 193</a><a class='ref ms' id='ms29Dhs_1436' href='#ms29Dhs_1436'>Ms 29Dhs_1436</a><a class='ref msdiv' id='msdiv786' href='#msdiv786'>Msdiv 786</a>Katamaṃ taṃ rūpaṃ bāhiraṃ cakkhusamphassajāya vedanāya … pe … saññāya … pe … cetanāya … pe … cakkhuviññāṇassa na vatthu? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ cakkhuviññāṇassa na vatthu.</p>
<p><a class='ref sc' id='sc194' href='#sc194'>SC 194</a><a class='ref ms' id='ms29Dhs_1437' href='#ms29Dhs_1437'>Ms 29Dhs_1437</a><a class='ref msdiv' id='msdiv787' href='#msdiv787'>Msdiv 787</a>Katamaṃ taṃ rūpaṃ ajjhattikaṃ cakkhuviññāṇassa vatthu? Cakkhāyatanaṃ—idaṃ taṃ rūpaṃ ajjhattikaṃ cakkhuviññāṇassa vatthu.</p>
<p><a class='ref sc' id='sc195' href='#sc195'>SC 195</a><a class='ref pts-vp-pli' id='pts-vp-pli159' href='#pts-vp-pli159'></a><a class='ref ms' id='ms29Dhs_1438' href='#ms29Dhs_1438'>Ms 29Dhs_1438</a><a class='ref msdiv' id='msdiv788' href='#msdiv788'>Msdiv 788</a>Katamaṃ taṃ rūpaṃ ajjhattikaṃ cakkhuviññāṇassa na vatthu? Sotāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ cakkhuviññāṇassa na vatthu?</p>
<p><a class='ref sc' id='sc196' href='#sc196'>SC 196</a><a class='ref ms' id='ms29Dhs_1439' href='#ms29Dhs_1439'>Ms 29Dhs_1439</a><a class='ref msdiv' id='msdiv789' href='#msdiv789'>Msdiv 789</a>Katamaṃ taṃ rūpaṃ bāhiraṃ sotasamphassassa … pe … ghānasamphassassa … pe … jivhāsamphassassa … pe … kāyasamphassassa na vatthu? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ kāyasamphassassa na vatthu.</p>
<p><a class='ref sc' id='sc197' href='#sc197'>SC 197</a><a class='ref ms' id='ms29Dhs_1440' href='#ms29Dhs_1440'>Ms 29Dhs_1440</a><a class='ref msdiv' id='msdiv790' href='#msdiv790'>Msdiv 790</a>Katamaṃ taṃ rūpaṃ ajjhattikaṃ kāyasamphassassa vatthu? Kāyāyatanaṃ—idaṃ taṃ rūpaṃ ajjhattikaṃ kāyasamphassassa vatthu.</p>
<p><a class='ref sc' id='sc198' href='#sc198'>SC 198</a><a class='ref ms' id='ms29Dhs_1441' href='#ms29Dhs_1441'>Ms 29Dhs_1441</a><a class='ref msdiv' id='msdiv791' href='#msdiv791'>Msdiv 791</a>Katamaṃ taṃ rūpaṃ ajjhattikaṃ kāyasamphassassa na vatthu? Cakkhāyatanaṃ … pe … jivhāyatanaṃ—idaṃ taṃ rūpaṃ ajjhattikaṃ kāyasamphassassa na vatthu.</p>
<p><a class='ref sc' id='sc199' href='#sc199'>SC 199</a><a class='ref ms' id='ms29Dhs_1442' href='#ms29Dhs_1442'>Ms 29Dhs_1442</a><a class='ref msdiv' id='msdiv792' href='#msdiv792'>Msdiv 792</a>Katamaṃ taṃ rūpaṃ bāhiraṃ kāyasamphassajāya vedanāya … pe … saññāya … pe … cetanāya … pe … kāyaviññāṇassa na vatthu? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ kāyaviññāṇassa na vatthu.</p>
<p><a class='ref sc' id='sc200' href='#sc200'>SC 200</a><a class='ref ms' id='ms29Dhs_1443' href='#ms29Dhs_1443'>Ms 29Dhs_1443</a><a class='ref msdiv' id='msdiv793' href='#msdiv793'>Msdiv 793</a>Katamaṃ taṃ rūpaṃ ajjhattikaṃ kāyaviññāṇassa vatthu? Kāyāyatanaṃ—idaṃ taṃ rūpaṃ ajjhattikaṃ kāyaviññāṇassa vatthu.</p>
<p><a class='ref sc' id='sc201' href='#sc201'>SC 201</a><a class='ref ms' id='ms29Dhs_1444' href='#ms29Dhs_1444'>Ms 29Dhs_1444</a><a class='ref msdiv' id='msdiv794' href='#msdiv794'>Msdiv 794</a>Katamaṃ taṃ rūpaṃ ajjhattikaṃ kāyaviññāṇassa na vatthu? Cakkhāyatanaṃ … pe … jivhāyatanaṃ—idaṃ taṃ rūpaṃ ajjhattikaṃ kāyaviññāṇassa na vatthu.</p>
<p class='endsutta'><a class='ref ms' id='ms29Dhs_1445' href='#ms29Dhs_1445'>Ms 29Dhs_1445</a>Vatthutikaṃ.</p>
<p><a class='ref sc' id='sc202' href='#sc202'>SC 202</a><a class='ref ms' id='ms29Dhs_1446' href='#ms29Dhs_1446'>Ms 29Dhs_1446</a><a class='ref msdiv' id='msdiv795' href='#msdiv795'>Msdiv 795</a>Katamaṃ taṃ rūpaṃ ajjhattikaṃ cakkhusamphassassa na ārammaṇaṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ cakkhusamphassassa na ārammaṇaṃ.</p>
<p><a class='ref sc' id='sc203' href='#sc203'>SC 203</a><a class='ref ms' id='ms29Dhs_1447' href='#ms29Dhs_1447'>Ms 29Dhs_1447</a><a class='ref msdiv' id='msdiv796' href='#msdiv796'>Msdiv 796</a>Katamaṃ taṃ rūpaṃ bāhiraṃ cakkhusamphassassa ārammaṇaṃ? Rūpāyatanaṃ—idaṃ taṃ rūpaṃ bāhiraṃ cakkhusamphassassa ārammaṇaṃ.</p>
<p><a class='ref sc' id='sc204' href='#sc204'>SC 204</a><a class='ref pts-vp-pli' id='pts-vp-pli160' href='#pts-vp-pli160'></a><a class='ref ms' id='ms29Dhs_1448' href='#ms29Dhs_1448'>Ms 29Dhs_1448</a><a class='ref msdiv' id='msdiv797' href='#msdiv797'>Msdiv 797</a>Katamaṃ taṃ rūpaṃ bāhiraṃ cakkhusamphassassa na ārammaṇaṃ? Saddāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ cakkhusamphassassa na ārammaṇaṃ.</p>
<p><a class='ref sc' id='sc205' href='#sc205'>SC 205</a><a class='ref ms' id='ms29Dhs_1449' href='#ms29Dhs_1449'>Ms 29Dhs_1449</a><a class='ref msdiv' id='msdiv798' href='#msdiv798'>Msdiv 798</a>Katamaṃ taṃ rūpaṃ ajjhattikaṃ cakkhusamphassajāya vedanāya … pe … saññāya … pe … cetanāya … pe … cakkhuviññāṇassa na ārammaṇaṃ? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ cakkhuviññāṇassa na ārammaṇaṃ.</p>
<p><a class='ref sc' id='sc206' href='#sc206'>SC 206</a><a class='ref ms' id='ms29Dhs_1450' href='#ms29Dhs_1450'>Ms 29Dhs_1450</a><a class='ref msdiv' id='msdiv799' href='#msdiv799'>Msdiv 799</a>Katamaṃ taṃ rūpaṃ bāhiraṃ cakkhuviññāṇassa ārammaṇaṃ? Rūpāyatanaṃ—idaṃ taṃ rūpaṃ bāhiraṃ cakkhuviññāṇassa ārammaṇaṃ.</p>
<p><a class='ref sc' id='sc207' href='#sc207'>SC 207</a><a class='ref ms' id='ms29Dhs_1451' href='#ms29Dhs_1451'>Ms 29Dhs_1451</a><a class='ref msdiv' id='msdiv800' href='#msdiv800'>Msdiv 800</a>Katamaṃ taṃ rūpaṃ bāhiraṃ cakkhuviññāṇassa na ārammaṇaṃ? Saddāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ cakkhuviññāṇassa na ārammaṇaṃ.</p>
<p><a class='ref sc' id='sc208' href='#sc208'>SC 208</a><a class='ref ms' id='ms29Dhs_1452' href='#ms29Dhs_1452'>Ms 29Dhs_1452</a><a class='ref msdiv' id='msdiv801' href='#msdiv801'>Msdiv 801</a>Katamaṃ taṃ rūpaṃ ajjhattikaṃ sotasamphassassa … pe … ghānasamphassassa … pe … jivhāsamphassassa … pe … kāyasamphassassa na ārammaṇaṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ kāyasamphassassa na ārammaṇaṃ.</p>
<p><a class='ref sc' id='sc209' href='#sc209'>SC 209</a><a class='ref ms' id='ms29Dhs_1453' href='#ms29Dhs_1453'>Ms 29Dhs_1453</a><a class='ref msdiv' id='msdiv802' href='#msdiv802'>Msdiv 802</a>Katamaṃ taṃ rūpaṃ bāhiraṃ kāyasamphassassa ārammaṇaṃ? Phoṭṭhabbāyatanaṃ—idaṃ taṃ rūpaṃ bāhiraṃ kāyasamphassassa ārammaṇaṃ.</p>
<p><a class='ref sc' id='sc210' href='#sc210'>SC 210</a><a class='ref ms' id='ms29Dhs_1454' href='#ms29Dhs_1454'>Ms 29Dhs_1454</a><a class='ref msdiv' id='msdiv803' href='#msdiv803'>Msdiv 803</a>Katamaṃ taṃ rūpaṃ bāhiraṃ kāyasamphassassa na ārammaṇaṃ? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ kāyasamphassassa na ārammaṇaṃ.</p>
<p><a class='ref sc' id='sc211' href='#sc211'>SC 211</a><a class='ref ms' id='ms29Dhs_1455' href='#ms29Dhs_1455'>Ms 29Dhs_1455</a><a class='ref msdiv' id='msdiv804' href='#msdiv804'>Msdiv 804</a>Katamaṃ taṃ rūpaṃ ajjhattikaṃ kāyasamphassajāya vedanāya … pe … saññāya … pe … cetanāya … pe … kāyaviññāṇassa na ārammaṇaṃ? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ kāyaviññāṇassa na ārammaṇaṃ.</p>
<p><a class='ref sc' id='sc212' href='#sc212'>SC 212</a><a class='ref pts-vp-pli' id='pts-vp-pli161' href='#pts-vp-pli161'></a><a class='ref ms' id='ms29Dhs_1456' href='#ms29Dhs_1456'>Ms 29Dhs_1456</a><a class='ref msdiv' id='msdiv805' href='#msdiv805'>Msdiv 805</a>Katamaṃ taṃ rūpaṃ bāhiraṃ kāyaviññāṇassa ārammaṇaṃ? Phoṭṭhabbāyatanaṃ—idaṃ taṃ rūpaṃ bāhiraṃ kāyaviññāṇassa ārammaṇaṃ.</p>
<p><a class='ref sc' id='sc213' href='#sc213'>SC 213</a><a class='ref ms' id='ms29Dhs_1457' href='#ms29Dhs_1457'>Ms 29Dhs_1457</a><a class='ref msdiv' id='msdiv806' href='#msdiv806'>Msdiv 806</a>Katamaṃ taṃ rūpaṃ bāhiraṃ kāyaviññāṇassa na ārammaṇaṃ? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ kāyaviññāṇassa na ārammaṇaṃ.</p>
<p class='endsutta'><a class='ref ms' id='ms29Dhs_1458' href='#ms29Dhs_1458'>Ms 29Dhs_1458</a>Ārammaṇatikaṃ.</p>
<p><a class='ref sc' id='sc214' href='#sc214'>SC 214</a><a class='ref ms' id='ms29Dhs_1459' href='#ms29Dhs_1459'>Ms 29Dhs_1459</a><a class='ref msdiv' id='msdiv807' href='#msdiv807'>Msdiv 807</a>Katamaṃ taṃ rūpaṃ bāhiraṃ na cakkhāyatanaṃ? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na cakkhāyatanaṃ.</p>
<p><a class='ref sc' id='sc215' href='#sc215'>SC 215</a><a class='ref ms' id='ms29Dhs_1460' href='#ms29Dhs_1460'>Ms 29Dhs_1460</a><a class='ref msdiv' id='msdiv808' href='#msdiv808'>Msdiv 808</a>Katamaṃ taṃ rūpaṃ ajjhattikaṃ cakkhāyatanaṃ? Yaṃ cakkhu catunnaṃ mahābhūtānaṃ upādāya pasādo … pe … suñño gāmopeso—idaṃ taṃ rūpaṃ ajjhattikaṃ cakkhāyatanaṃ.</p>
<p><a class='ref sc' id='sc216' href='#sc216'>SC 216</a><a class='ref ms' id='ms29Dhs_1461' href='#ms29Dhs_1461'>Ms 29Dhs_1461</a><a class='ref msdiv' id='msdiv809' href='#msdiv809'>Msdiv 809</a>Katamaṃ taṃ rūpaṃ ajjhattikaṃ na cakkhāyatanaṃ? Sotāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na cakkhāyatanaṃ.</p>
<p><a class='ref sc' id='sc217' href='#sc217'>SC 217</a><a class='ref ms' id='ms29Dhs_1462' href='#ms29Dhs_1462'>Ms 29Dhs_1462</a><a class='ref msdiv' id='msdiv810' href='#msdiv810'>Msdiv 810</a>Katamaṃ taṃ rūpaṃ bāhiraṃ na sotāyatanaṃ … pe … na ghānāyatanaṃ … pe … na jivhāyatanaṃ … pe … na kāyāyatanaṃ? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ na kāyāyatanaṃ.</p>
<p><a class='ref sc' id='sc218' href='#sc218'>SC 218</a><a class='ref ms' id='ms29Dhs_1463' href='#ms29Dhs_1463'>Ms 29Dhs_1463</a><a class='ref msdiv' id='msdiv811' href='#msdiv811'>Msdiv 811</a>Katamaṃ taṃ rūpaṃ ajjhattikaṃ kāyāyatanaṃ? Yo kāyo catunnaṃ mahābhūtānaṃ upādāya pasādo … pe … suñño gāmopeso—idaṃ taṃ rūpaṃ ajjhattikaṃ kāyāyatanaṃ.</p>
<p><a class='ref sc' id='sc219' href='#sc219'>SC 219</a><a class='ref ms' id='ms29Dhs_1464' href='#ms29Dhs_1464'>Ms 29Dhs_1464</a><a class='ref msdiv' id='msdiv812' href='#msdiv812'>Msdiv 812</a>Katamaṃ taṃ rūpaṃ ajjhattikaṃ na kāyāyatanaṃ? Cakkhāyatanaṃ … pe … jivhāyatanaṃ— idaṃ taṃ rūpaṃ ajjhattikaṃ na kāyāyatanaṃ.</p>
<p><a class='ref sc' id='sc220' href='#sc220'>SC 220</a><a class='ref ms' id='ms29Dhs_1465' href='#ms29Dhs_1465'>Ms 29Dhs_1465</a><a class='ref msdiv' id='msdiv813' href='#msdiv813'>Msdiv 813</a>Katamaṃ taṃ rūpaṃ ajjhattikaṃ na rūpāyatanaṃ? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na rūpāyatanaṃ.</p>
<p><a class='ref sc' id='sc221' href='#sc221'>SC 221</a><a class='ref ms' id='ms29Dhs_1466' href='#ms29Dhs_1466'>Ms 29Dhs_1466</a><a class='ref msdiv' id='msdiv814' href='#msdiv814'>Msdiv 814</a>Katamaṃ taṃ rūpaṃ bāhiraṃ rūpāyatanaṃ? Yaṃ rūpaṃ catunnaṃ mahābhūtānaṃ upādāya vaṇṇanibhā … pe … rūpadhātupesā—idaṃ taṃ rūpaṃ bāhiraṃ rūpāyatanaṃ.</p>
<p><a class='ref sc' id='sc222' href='#sc222'>SC 222</a><a class='ref ms' id='ms29Dhs_1467' href='#ms29Dhs_1467'>Ms 29Dhs_1467</a><a class='ref msdiv' id='msdiv815' href='#msdiv815'>Msdiv 815</a>Katamaṃ taṃ rūpaṃ bāhiraṃ na rūpāyatanaṃ? Saddāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na rūpāyatanaṃ.</p>
<p><a class='ref sc' id='sc223' href='#sc223'>SC 223</a><a class='ref pts-vp-pli' id='pts-vp-pli162' href='#pts-vp-pli162'></a><a class='ref ms' id='ms29Dhs_1468' href='#ms29Dhs_1468'>Ms 29Dhs_1468</a><a class='ref msdiv' id='msdiv816' href='#msdiv816'>Msdiv 816</a>Katamaṃ taṃ rūpaṃ ajjhattikaṃ na saddāyatanaṃ … pe … na gandhāyatanaṃ … pe … na rasāyatanaṃ … pe … na phoṭṭhabbāyatanaṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ na phoṭṭhabbāyatanaṃ.</p>
<p><a class='ref sc' id='sc224' href='#sc224'>SC 224</a><a class='ref ms' id='ms29Dhs_1469' href='#ms29Dhs_1469'>Ms 29Dhs_1469</a><a class='ref msdiv' id='msdiv817' href='#msdiv817'>Msdiv 817</a>Katamaṃ taṃ rūpaṃ bāhiraṃ phoṭṭhabbāyatanaṃ? Pathavīdhātu … pe … phoṭṭhabbadhātupesā—idaṃ taṃ rūpaṃ bāhiraṃ phoṭṭhabbāyatanaṃ.</p>
<p><a class='ref sc' id='sc225' href='#sc225'>SC 225</a><a class='ref ms' id='ms29Dhs_1470' href='#ms29Dhs_1470'>Ms 29Dhs_1470</a><a class='ref msdiv' id='msdiv818' href='#msdiv818'>Msdiv 818</a>Katamaṃ taṃ rūpaṃ bāhiraṃ na phoṭṭhabbāyatanaṃ? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ na phoṭṭhabbāyatanaṃ.</p>
<p class='endsutta'><a class='ref ms' id='ms29Dhs_1471' href='#ms29Dhs_1471'>Ms 29Dhs_1471</a>Āyatanatikaṃ.</p>
<p><a class='ref sc' id='sc226' href='#sc226'>SC 226</a><a class='ref ms' id='ms29Dhs_1472' href='#ms29Dhs_1472'>Ms 29Dhs_1472</a><a class='ref msdiv' id='msdiv819' href='#msdiv819'>Msdiv 819</a>Katamaṃ taṃ rūpaṃ bāhiraṃ na cakkhudhātu? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na cakkhudhātu.</p>
<p><a class='ref sc' id='sc227' href='#sc227'>SC 227</a><a class='ref ms' id='ms29Dhs_1473' href='#ms29Dhs_1473'>Ms 29Dhs_1473</a><a class='ref msdiv' id='msdiv820' href='#msdiv820'>Msdiv 820</a>Katamaṃ taṃ rūpaṃ ajjhattikaṃ cakkhudhātu? Cakkhāyatanaṃ—idaṃ taṃ rūpaṃ ajjhattikaṃ cakkhudhātu.</p>
<p><a class='ref sc' id='sc228' href='#sc228'>SC 228</a><a class='ref ms' id='ms29Dhs_1474' href='#ms29Dhs_1474'>Ms 29Dhs_1474</a><a class='ref msdiv' id='msdiv821' href='#msdiv821'>Msdiv 821</a>Katamaṃ taṃ rūpaṃ ajjhattikaṃ na cakkhudhātu? Sotāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na cakkhudhātu.</p>
<p><a class='ref sc' id='sc229' href='#sc229'>SC 229</a><a class='ref ms' id='ms29Dhs_1475' href='#ms29Dhs_1475'>Ms 29Dhs_1475</a><a class='ref msdiv' id='msdiv822' href='#msdiv822'>Msdiv 822</a>Katamaṃ taṃ rūpaṃ bāhiraṃ na sotadhātu … pe … na ghānadhātu … pe … na jivhādhātu … pe … na kāyadhātu? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ na kāyadhātu.</p>
<p><a class='ref sc' id='sc230' href='#sc230'>SC 230</a><a class='ref ms' id='ms29Dhs_1476' href='#ms29Dhs_1476'>Ms 29Dhs_1476</a><a class='ref msdiv' id='msdiv823' href='#msdiv823'>Msdiv 823</a>Katamaṃ taṃ rūpaṃ ajjhattikaṃ kāyadhātu? Kāyāyatanaṃ—idaṃ taṃ rūpaṃ ajjhattikaṃ kāyadhātu.</p>
<p><a class='ref sc' id='sc231' href='#sc231'>SC 231</a><a class='ref ms' id='ms29Dhs_1477' href='#ms29Dhs_1477'>Ms 29Dhs_1477</a><a class='ref msdiv' id='msdiv824' href='#msdiv824'>Msdiv 824</a>Katamaṃ taṃ rūpaṃ ajjhattikaṃ na kāyadhātu? Cakkhāyatanaṃ … pe … jivhāyatanaṃ— idaṃ taṃ rūpaṃ ajjhattikaṃ na kāyadhātu.</p>
<p><a class='ref sc' id='sc232' href='#sc232'>SC 232</a><a class='ref ms' id='ms29Dhs_1478' href='#ms29Dhs_1478'>Ms 29Dhs_1478</a><a class='ref msdiv' id='msdiv825' href='#msdiv825'>Msdiv 825</a>Katamaṃ taṃ rūpaṃ ajjhattikaṃ na rūpadhātu? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na rūpadhātu.</p>
<p><a class='ref sc' id='sc233' href='#sc233'>SC 233</a><a class='ref ms' id='ms29Dhs_1479' href='#ms29Dhs_1479'>Ms 29Dhs_1479</a><a class='ref msdiv' id='msdiv826' href='#msdiv826'>Msdiv 826</a>Katamaṃ taṃ rūpaṃ bāhiraṃ rūpadhātu? Rūpāyatanaṃ—idaṃ taṃ rūpaṃ bāhiraṃ rūpadhātu.</p>
<p><a class='ref sc' id='sc234' href='#sc234'>SC 234</a><a class='ref ms' id='ms29Dhs_1480' href='#ms29Dhs_1480'>Ms 29Dhs_1480</a><a class='ref msdiv' id='msdiv827' href='#msdiv827'>Msdiv 827</a>Katamaṃ taṃ rūpaṃ bāhiraṃ na rūpadhātu? Saddāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na rūpadhātu.</p>
<p><a class='ref sc' id='sc235' href='#sc235'>SC 235</a><a class='ref pts-vp-pli' id='pts-vp-pli163' href='#pts-vp-pli163'></a><a class='ref ms' id='ms29Dhs_1481' href='#ms29Dhs_1481'>Ms 29Dhs_1481</a><a class='ref msdiv' id='msdiv828' href='#msdiv828'>Msdiv 828</a>Katamaṃ taṃ rūpaṃ ajjhattikaṃ na saddadhātu … pe … na gandhadhātu … pe … na rasadhātu … pe … na phoṭṭhabbadhātu? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ na phoṭṭhabbadhātu.</p>
<p><a class='ref sc' id='sc236' href='#sc236'>SC 236</a><a class='ref ms' id='ms29Dhs_1482' href='#ms29Dhs_1482'>Ms 29Dhs_1482</a><a class='ref msdiv' id='msdiv829' href='#msdiv829'>Msdiv 829</a>Katamaṃ taṃ rūpaṃ bāhiraṃ phoṭṭhabbadhātu? Phoṭṭhabbāyatanaṃ—idaṃ taṃ rūpaṃ bāhiraṃ phoṭṭhabbadhātu.</p>
<p><a class='ref sc' id='sc237' href='#sc237'>SC 237</a><a class='ref ms' id='ms29Dhs_1483' href='#ms29Dhs_1483'>Ms 29Dhs_1483</a><a class='ref msdiv' id='msdiv830' href='#msdiv830'>Msdiv 830</a>Katamaṃ taṃ rūpaṃ bāhiraṃ na phoṭṭhabbadhātu? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ na phoṭṭhabbadhātu.</p>
<p class='endsutta'><a class='ref ms' id='ms29Dhs_1484' href='#ms29Dhs_1484'>Ms 29Dhs_1484</a>Dhātutikaṃ.</p>
<p><a class='ref sc' id='sc238' href='#sc238'>SC 238</a><a class='ref ms' id='ms29Dhs_1485' href='#ms29Dhs_1485'>Ms 29Dhs_1485</a><a class='ref msdiv' id='msdiv831' href='#msdiv831'>Msdiv 831</a>Katamaṃ taṃ rūpaṃ bāhiraṃ na cakkhundriyaṃ? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na cakkhundriyaṃ.</p>
<p><a class='ref sc' id='sc239' href='#sc239'>SC 239</a><a class='ref ms' id='ms29Dhs_1486' href='#ms29Dhs_1486'>Ms 29Dhs_1486</a><a class='ref msdiv' id='msdiv832' href='#msdiv832'>Msdiv 832</a>Katamaṃ taṃ rūpaṃ ajjhattikaṃ cakkhundriyaṃ? Yaṃ cakkhu catunnaṃ mahābhūtānaṃ upādāya pasādo … pe … suñño gāmopeso—idaṃ taṃ rūpaṃ ajjhattikaṃ cakkhundriyaṃ.</p>
<p><a class='ref sc' id='sc240' href='#sc240'>SC 240</a><a class='ref ms' id='ms29Dhs_1487' href='#ms29Dhs_1487'>Ms 29Dhs_1487</a><a class='ref msdiv' id='msdiv833' href='#msdiv833'>Msdiv 833</a>Katamaṃ taṃ rūpaṃ ajjhattikaṃ na cakkhundriyaṃ? Sotāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na cakkhundriyaṃ.</p>
<p><a class='ref sc' id='sc241' href='#sc241'>SC 241</a><a class='ref ms' id='ms29Dhs_1488' href='#ms29Dhs_1488'>Ms 29Dhs_1488</a><a class='ref msdiv' id='msdiv834' href='#msdiv834'>Msdiv 834</a>Katamaṃ taṃ rūpaṃ bāhiraṃ na sotindriyaṃ … pe … na ghānindriyaṃ … pe … na jivhindriyaṃ … pe … na kāyindriyaṃ? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ na kāyindriyaṃ.</p>
<p><a class='ref sc' id='sc242' href='#sc242'>SC 242</a><a class='ref ms' id='ms29Dhs_1489' href='#ms29Dhs_1489'>Ms 29Dhs_1489</a><a class='ref msdiv' id='msdiv835' href='#msdiv835'>Msdiv 835</a>Katamaṃ taṃ rūpaṃ ajjhattikaṃ kāyindriyaṃ? Yo kāyo catunnaṃ mahābhūtānaṃ upādāya pasādo … pe … suñño gāmopeso—idaṃ taṃ rūpaṃ ajjhattikaṃ kāyindriyaṃ.</p>
<p><a class='ref sc' id='sc243' href='#sc243'>SC 243</a><a class='ref ms' id='ms29Dhs_1490' href='#ms29Dhs_1490'>Ms 29Dhs_1490</a><a class='ref msdiv' id='msdiv836' href='#msdiv836'>Msdiv 836</a>Katamaṃ taṃ rūpaṃ ajjhattikaṃ na kāyindriyaṃ? Cakkhāyatanaṃ … pe … jivhāyatanaṃ— idaṃ taṃ rūpaṃ ajjhattikaṃ na kāyindriyaṃ.</p>
<p><a class='ref sc' id='sc244' href='#sc244'>SC 244</a><a class='ref ms' id='ms29Dhs_1491' href='#ms29Dhs_1491'>Ms 29Dhs_1491</a><a class='ref msdiv' id='msdiv837' href='#msdiv837'>Msdiv 837</a>Katamaṃ taṃ rūpaṃ ajjhattikaṃ na itthindriyaṃ? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na itthindriyaṃ.</p>
<p><a class='ref sc' id='sc245' href='#sc245'>SC 245</a><a class='ref ms' id='ms29Dhs_1492' href='#ms29Dhs_1492'>Ms 29Dhs_1492</a><a class='ref msdiv' id='msdiv838' href='#msdiv838'>Msdiv 838</a>Katamaṃ taṃ rūpaṃ bāhiraṃ itthindriyaṃ? Yaṃ itthiyā itthiliṅgaṃ itthinimittaṃ itthikuttaṃ itthākappo itthattaṃ itthibhāvo—idaṃ taṃ rūpaṃ bāhiraṃ itthindriyaṃ.</p>
<p><a class='ref sc' id='sc246' href='#sc246'>SC 246</a><a class='ref pts-vp-pli' id='pts-vp-pli164' href='#pts-vp-pli164'></a><a class='ref ms' id='ms29Dhs_1493' href='#ms29Dhs_1493'>Ms 29Dhs_1493</a><a class='ref msdiv' id='msdiv839' href='#msdiv839'>Msdiv 839</a>Katamaṃ taṃ rūpaṃ bāhiraṃ na itthindriyaṃ? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na itthindriyaṃ.</p>
<p><a class='ref sc' id='sc247' href='#sc247'>SC 247</a><a class='ref ms' id='ms29Dhs_1494' href='#ms29Dhs_1494'>Ms 29Dhs_1494</a><a class='ref msdiv' id='msdiv840' href='#msdiv840'>Msdiv 840</a>Katamaṃ taṃ rūpaṃ ajjhattikaṃ na purisindriyaṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ na purisindriyaṃ.</p>
<p><a class='ref sc' id='sc248' href='#sc248'>SC 248</a><a class='ref ms' id='ms29Dhs_1495' href='#ms29Dhs_1495'>Ms 29Dhs_1495</a><a class='ref msdiv' id='msdiv841' href='#msdiv841'>Msdiv 841</a>Katamaṃ taṃ rūpaṃ bāhiraṃ purisindriyaṃ? Yaṃ purisassa purisaliṅgaṃ purisanimittaṃ purisakuttaṃ purisākappo purisattaṃ purisabhāvo—idaṃ taṃ rūpaṃ bāhiraṃ purisindriyaṃ.</p>
<p><a class='ref sc' id='sc249' href='#sc249'>SC 249</a><a class='ref ms' id='ms29Dhs_1496' href='#ms29Dhs_1496'>Ms 29Dhs_1496</a><a class='ref msdiv' id='msdiv842' href='#msdiv842'>Msdiv 842</a>Katamaṃ taṃ rūpaṃ bāhiraṃ na purisindriyaṃ? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na purisindriyaṃ.</p>
<p><a class='ref sc' id='sc250' href='#sc250'>SC 250</a><a class='ref ms' id='ms29Dhs_1497' href='#ms29Dhs_1497'>Ms 29Dhs_1497</a><a class='ref msdiv' id='msdiv843' href='#msdiv843'>Msdiv 843</a>Katamaṃ taṃ rūpaṃ ajjhattikaṃ na jīvitindriyaṃ? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ na jīvitindriyaṃ.</p>
<p><a class='ref sc' id='sc251' href='#sc251'>SC 251</a><a class='ref ms' id='ms29Dhs_1498' href='#ms29Dhs_1498'>Ms 29Dhs_1498</a><a class='ref msdiv' id='msdiv844' href='#msdiv844'>Msdiv 844</a>Katamaṃ taṃ rūpaṃ bāhiraṃ jīvitindriyaṃ? Yo tesaṃ rūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—idaṃ taṃ rūpaṃ bāhiraṃ jīvitindriyaṃ.</p>
<p><a class='ref sc' id='sc252' href='#sc252'>SC 252</a><a class='ref ms' id='ms29Dhs_1499' href='#ms29Dhs_1499'>Ms 29Dhs_1499</a><a class='ref msdiv' id='msdiv845' href='#msdiv845'>Msdiv 845</a>Katamaṃ taṃ rūpaṃ bāhiraṃ na jīvitindriyaṃ? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na jīvitindriyaṃ.</p>
<p class='endsutta'><a class='ref ms' id='ms29Dhs_1500' href='#ms29Dhs_1500'>Ms 29Dhs_1500</a>Indriyatikaṃ.</p>
<p><a class='ref sc' id='sc253' href='#sc253'>SC 253</a><a class='ref ms' id='ms29Dhs_1501' href='#ms29Dhs_1501'>Ms 29Dhs_1501</a><a class='ref msdiv' id='msdiv846' href='#msdiv846'>Msdiv 846</a>Katamaṃ taṃ rūpaṃ ajjhattikaṃ na kāyaviññatti? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na kāyaviññatti.</p>
<p><a class='ref sc' id='sc254' href='#sc254'>SC 254</a><a class='ref ms' id='ms29Dhs_1502' href='#ms29Dhs_1502'>Ms 29Dhs_1502</a><a class='ref msdiv' id='msdiv847' href='#msdiv847'>Msdiv 847</a>Katamaṃ taṃ rūpaṃ bāhiraṃ kāyaviññatti? Yā kusalacittassa vā akusalacittassa vā abyākatacittassa vā abhikkamantassa vā paṭikkamantassa vā ālokentassa vā vilokentassa vā samiñjentassa vā pasārentassa vā kāyassa thambhanā santhambhanā santhambhitattaṃ viññatti viññāpanā viññāpitattaṃ—idaṃ taṃ rūpaṃ bāhiraṃ kāyaviññatti.</p>
<p><a class='ref sc' id='sc255' href='#sc255'>SC 255</a><a class='ref ms' id='ms29Dhs_1503' href='#ms29Dhs_1503'>Ms 29Dhs_1503</a><a class='ref msdiv' id='msdiv848' href='#msdiv848'>Msdiv 848</a>Katamaṃ taṃ rūpaṃ bāhiraṃ na kāyaviññatti? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na kāyaviññatti.</p>
<p><a class='ref sc' id='sc256' href='#sc256'>SC 256</a><a class='ref ms' id='ms29Dhs_1504' href='#ms29Dhs_1504'>Ms 29Dhs_1504</a><a class='ref msdiv' id='msdiv849' href='#msdiv849'>Msdiv 849</a>Katamaṃ taṃ rūpaṃ ajjhattikaṃ na vacīviññatti? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na vacīviññatti.</p>
<p><a class='ref sc' id='sc257' href='#sc257'>SC 257</a><a class='ref pts-vp-pli' id='pts-vp-pli165' href='#pts-vp-pli165'></a><a class='ref ms' id='ms29Dhs_1505' href='#ms29Dhs_1505'>Ms 29Dhs_1505</a><a class='ref msdiv' id='msdiv850' href='#msdiv850'>Msdiv 850</a>Katamaṃ taṃ rūpaṃ bāhiraṃ vacīviññatti? Yā kusalacittassa vā akusalacittassa vā abyākatacittassa vā vācā girā byappatho udīraṇaṃ ghoso ghosakammaṃ vācā vacībhedo, ayaṃ vuccati vācā. Yā tāya vācāya viññatti viññāpanā viññāpitattaṃ— idaṃ taṃ rūpaṃ bāhiraṃ vacīviññatti.</p>
<p><a class='ref sc' id='sc258' href='#sc258'>SC 258</a><a class='ref ms' id='ms29Dhs_1506' href='#ms29Dhs_1506'>Ms 29Dhs_1506</a><a class='ref msdiv' id='msdiv851' href='#msdiv851'>Msdiv 851</a>Katamaṃ taṃ rūpaṃ bāhiraṃ na vacīviññatti? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na vacīviññatti.</p>
<p><a class='ref sc' id='sc259' href='#sc259'>SC 259</a><a class='ref ms' id='ms29Dhs_1507' href='#ms29Dhs_1507'>Ms 29Dhs_1507</a><a class='ref msdiv' id='msdiv852' href='#msdiv852'>Msdiv 852</a>Katamaṃ taṃ rūpaṃ ajjhattikaṃ na ākāsadhātu? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na ākāsadhātu.</p>
<p><a class='ref sc' id='sc260' href='#sc260'>SC 260</a><a class='ref ms' id='ms29Dhs_1508' href='#ms29Dhs_1508'>Ms 29Dhs_1508</a><a class='ref msdiv' id='msdiv853' href='#msdiv853'>Msdiv 853</a>Katamaṃ taṃ rūpaṃ bāhiraṃ ākāsadhātu? Yo ākāso ākāsagataṃ aghaṃ aghagataṃ vivaro vivaragataṃ asamphuṭṭhaṃ catūhi mahābhūtehi—idaṃ taṃ rūpaṃ bāhiraṃ ākāsadhātu.</p>
<p><a class='ref sc' id='sc261' href='#sc261'>SC 261</a><a class='ref ms' id='ms29Dhs_1509' href='#ms29Dhs_1509'>Ms 29Dhs_1509</a><a class='ref msdiv' id='msdiv854' href='#msdiv854'>Msdiv 854</a>Katamaṃ taṃ rūpaṃ bāhiraṃ na ākāsadhātu? Rūpāyatanaṃ … pe … kabaḷīkāro āhāro— idaṃ taṃ rūpaṃ bāhiraṃ na ākāsadhātu.</p>
<p><a class='ref sc' id='sc262' href='#sc262'>SC 262</a><a class='ref ms' id='ms29Dhs_1510' href='#ms29Dhs_1510'>Ms 29Dhs_1510</a><a class='ref msdiv' id='msdiv855' href='#msdiv855'>Msdiv 855</a>Katamaṃ taṃ rūpaṃ ajjhattikaṃ na āpodhātu? Cakkhāyatanaṃ … pe … kāyāyatanaṃ— idaṃ taṃ rūpaṃ ajjhattikaṃ na āpodhātu.</p>
<p><a class='ref sc' id='sc263' href='#sc263'>SC 263</a><a class='ref ms' id='ms29Dhs_1511' href='#ms29Dhs_1511'>Ms 29Dhs_1511</a><a class='ref msdiv' id='msdiv856' href='#msdiv856'>Msdiv 856</a>Katamaṃ taṃ rūpaṃ bāhiraṃ āpodhātu? Yaṃ āpo āpogataṃ sineho sinehagataṃ bandhanattaṃ rūpassa—idaṃ taṃ rūpaṃ bāhiraṃ āpodhātu.</p>
<p><a class='ref sc' id='sc264' href='#sc264'>SC 264</a><a class='ref ms' id='ms29Dhs_1512' href='#ms29Dhs_1512'>Ms 29Dhs_1512</a><a class='ref msdiv' id='msdiv857' href='#msdiv857'>Msdiv 857</a>Katamaṃ taṃ rūpaṃ bāhiraṃ na āpodhātu? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ na āpodhātu.</p>
<p><a class='ref sc' id='sc265' href='#sc265'>SC 265</a><a class='ref ms' id='ms29Dhs_1513' href='#ms29Dhs_1513'>Ms 29Dhs_1513</a><a class='ref msdiv' id='msdiv858' href='#msdiv858'>Msdiv 858</a>Katamaṃ taṃ rūpaṃ ajjhattikaṃ rūpassa na lahutā? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ rūpassa na lahutā.</p>
<p><a class='ref sc' id='sc266' href='#sc266'>SC 266</a><a class='ref ms' id='ms29Dhs_1514' href='#ms29Dhs_1514'>Ms 29Dhs_1514</a><a class='ref msdiv' id='msdiv859' href='#msdiv859'>Msdiv 859</a>Katamaṃ taṃ rūpaṃ bāhiraṃ rūpassa lahutā? Yā rūpassa lahutā lahupariṇāmatā adandhanatā avitthanatā—idaṃ taṃ rūpaṃ bāhiraṃ rūpassa lahutā.</p>
<p><a class='ref sc' id='sc267' href='#sc267'>SC 267</a><a class='ref ms' id='ms29Dhs_1515' href='#ms29Dhs_1515'>Ms 29Dhs_1515</a><a class='ref msdiv' id='msdiv860' href='#msdiv860'>Msdiv 860</a>Katamaṃ taṃ rūpaṃ bāhiraṃ rūpassa na lahutā? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ rūpassa na lahutā.</p>
<p><a class='ref sc' id='sc268' href='#sc268'>SC 268</a><a class='ref ms' id='ms29Dhs_1516' href='#ms29Dhs_1516'>Ms 29Dhs_1516</a><a class='ref msdiv' id='msdiv861' href='#msdiv861'>Msdiv 861</a>Katamaṃ taṃ rūpaṃ ajjhattikaṃ rūpassa na mudutā? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ rūpassa na mudutā.</p>
<p><a class='ref sc' id='sc269' href='#sc269'>SC 269</a><a class='ref pts-vp-pli' id='pts-vp-pli166' href='#pts-vp-pli166'></a><a class='ref ms' id='ms29Dhs_1517' href='#ms29Dhs_1517'>Ms 29Dhs_1517</a><a class='ref msdiv' id='msdiv862' href='#msdiv862'>Msdiv 862</a>Katamaṃ taṃ rūpaṃ bāhiraṃ rūpassa mudutā? Yā rūpassa mudutā maddavatā akakkhaḷatā akathinatā—idaṃ taṃ rūpaṃ bāhiraṃ rūpassa mudutā.</p>
<p><a class='ref sc' id='sc270' href='#sc270'>SC 270</a><a class='ref ms' id='ms29Dhs_1518' href='#ms29Dhs_1518'>Ms 29Dhs_1518</a><a class='ref msdiv' id='msdiv863' href='#msdiv863'>Msdiv 863</a>Katamaṃ taṃ rūpaṃ bāhiraṃ rūpassa na mudutā? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ rūpassa na mudutā.</p>
<p><a class='ref sc' id='sc271' href='#sc271'>SC 271</a><a class='ref ms' id='ms29Dhs_1519' href='#ms29Dhs_1519'>Ms 29Dhs_1519</a><a class='ref msdiv' id='msdiv864' href='#msdiv864'>Msdiv 864</a>Katamaṃ taṃ rūpaṃ ajjhattikaṃ rūpassa na kammaññatā? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ rūpassa na kammaññatā.</p>
<p><a class='ref sc' id='sc272' href='#sc272'>SC 272</a><a class='ref ms' id='ms29Dhs_1520' href='#ms29Dhs_1520'>Ms 29Dhs_1520</a><a class='ref msdiv' id='msdiv865' href='#msdiv865'>Msdiv 865</a>Katamaṃ taṃ rūpaṃ bāhiraṃ rūpassa kammaññatā? Yā rūpassa kammaññatā kammaññattaṃ kammaññabhāvo—idaṃ taṃ rūpaṃ bāhiraṃ rūpassa kammaññatā.</p>
<p><a class='ref sc' id='sc273' href='#sc273'>SC 273</a><a class='ref ms' id='ms29Dhs_1521' href='#ms29Dhs_1521'>Ms 29Dhs_1521</a><a class='ref msdiv' id='msdiv866' href='#msdiv866'>Msdiv 866</a>Katamaṃ taṃ rūpaṃ bāhiraṃ rūpassa na kammaññatā? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ rūpassa na kammaññatā.</p>
<p><a class='ref sc' id='sc274' href='#sc274'>SC 274</a><a class='ref ms' id='ms29Dhs_1522' href='#ms29Dhs_1522'>Ms 29Dhs_1522</a><a class='ref msdiv' id='msdiv867' href='#msdiv867'>Msdiv 867</a>Katamaṃ taṃ rūpaṃ ajjhattikaṃ rūpassa na upacayo? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ rūpassa na upacayo.</p>
<p><a class='ref sc' id='sc275' href='#sc275'>SC 275</a><a class='ref ms' id='ms29Dhs_1523' href='#ms29Dhs_1523'>Ms 29Dhs_1523</a><a class='ref msdiv' id='msdiv868' href='#msdiv868'>Msdiv 868</a>Katamaṃ taṃ rūpaṃ bāhiraṃ rūpassa upacayo? Yo āyatanānaṃ ācayo, so rūpassa upacayo—idaṃ taṃ rūpaṃ bāhiraṃ rūpassa upacayo.</p>
<p><a class='ref sc' id='sc276' href='#sc276'>SC 276</a><a class='ref ms' id='ms29Dhs_1524' href='#ms29Dhs_1524'>Ms 29Dhs_1524</a><a class='ref msdiv' id='msdiv869' href='#msdiv869'>Msdiv 869</a>Katamaṃ taṃ rūpaṃ bāhiraṃ rūpassa na upacayo? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ rūpassa na upacayo.</p>
<p><a class='ref sc' id='sc277' href='#sc277'>SC 277</a><a class='ref ms' id='ms29Dhs_1525' href='#ms29Dhs_1525'>Ms 29Dhs_1525</a><a class='ref msdiv' id='msdiv870' href='#msdiv870'>Msdiv 870</a>Katamaṃ taṃ rūpaṃ ajjhattikaṃ rūpassa na santati? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ rūpassa na santati.</p>
<p><a class='ref sc' id='sc278' href='#sc278'>SC 278</a><a class='ref ms' id='ms29Dhs_1526' href='#ms29Dhs_1526'>Ms 29Dhs_1526</a><a class='ref msdiv' id='msdiv871' href='#msdiv871'>Msdiv 871</a>Katamaṃ taṃ rūpaṃ bāhiraṃ rūpassa santati? Yo rūpassa upacayo, sā rūpassa santati—idaṃ taṃ rūpaṃ bāhiraṃ rūpassa santati.</p>
<p><a class='ref sc' id='sc279' href='#sc279'>SC 279</a><a class='ref ms' id='ms29Dhs_1527' href='#ms29Dhs_1527'>Ms 29Dhs_1527</a><a class='ref msdiv' id='msdiv872' href='#msdiv872'>Msdiv 872</a>Katamaṃ taṃ rūpaṃ bāhiraṃ rūpassa na santati? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ rūpassa na santati.</p>
<p><a class='ref sc' id='sc280' href='#sc280'>SC 280</a><a class='ref ms' id='ms29Dhs_1528' href='#ms29Dhs_1528'>Ms 29Dhs_1528</a><a class='ref msdiv' id='msdiv873' href='#msdiv873'>Msdiv 873</a>Katamaṃ taṃ rūpaṃ ajjhattikaṃ rūpassa na jaratā? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ rūpassa na jaratā.</p>
<p><a class='ref sc' id='sc281' href='#sc281'>SC 281</a><a class='ref ms' id='ms29Dhs_1529' href='#ms29Dhs_1529'>Ms 29Dhs_1529</a><a class='ref msdiv' id='msdiv874' href='#msdiv874'>Msdiv 874</a>Katamaṃ taṃ rūpaṃ bāhiraṃ rūpassa jaratā? Yā rūpassa jarā jīraṇatā khaṇḍiccaṃ pāliccaṃ valittacatā āyuno saṃhāni indriyānaṃ paripāko—idaṃ taṃ rūpaṃ bāhiraṃ rūpassa jaratā.</p>
<p><a class='ref sc' id='sc282' href='#sc282'>SC 282</a><a class='ref ms' id='ms29Dhs_1530' href='#ms29Dhs_1530'>Ms 29Dhs_1530</a><a class='ref msdiv' id='msdiv875' href='#msdiv875'>Msdiv 875</a>Katamaṃ taṃ rūpaṃ bāhiraṃ rūpassa na jaratā? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ rūpassa na jaratā.</p>
<p><a class='ref sc' id='sc283' href='#sc283'>SC 283</a><a class='ref pts-vp-pli' id='pts-vp-pli167' href='#pts-vp-pli167'></a><a class='ref ms' id='ms29Dhs_1531' href='#ms29Dhs_1531'>Ms 29Dhs_1531</a><a class='ref msdiv' id='msdiv876' href='#msdiv876'>Msdiv 876</a>Katamaṃ taṃ rūpaṃ ajjhattikaṃ rūpassa na aniccatā? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ rūpassa na aniccatā.</p>
<p><a class='ref sc' id='sc284' href='#sc284'>SC 284</a><a class='ref ms' id='ms29Dhs_1532' href='#ms29Dhs_1532'>Ms 29Dhs_1532</a><a class='ref msdiv' id='msdiv877' href='#msdiv877'>Msdiv 877</a>Katamaṃ taṃ rūpaṃ bāhiraṃ rūpassa aniccatā? Yo rūpassa khayo vayo bhedo paribhedo aniccatā antaradhānaṃ—idaṃ taṃ rūpaṃ bāhiraṃ rūpassa aniccatā.</p>
<p><a class='ref sc' id='sc285' href='#sc285'>SC 285</a><a class='ref ms' id='ms29Dhs_1533' href='#ms29Dhs_1533'>Ms 29Dhs_1533</a><a class='ref msdiv' id='msdiv878' href='#msdiv878'>Msdiv 878</a>Katamaṃ taṃ rūpaṃ bāhiraṃ rūpassa na aniccatā? Rūpāyatanaṃ … pe … kabaḷīkāro āhāro—idaṃ taṃ rūpaṃ bāhiraṃ rūpassa na aniccatā.</p>
<p><a class='ref sc' id='sc286' href='#sc286'>SC 286</a><a class='ref ms' id='ms29Dhs_1534' href='#ms29Dhs_1534'>Ms 29Dhs_1534</a><a class='ref msdiv' id='msdiv879' href='#msdiv879'>Msdiv 879</a>Katamaṃ taṃ rūpaṃ ajjhattikaṃ na kabaḷīkāro āhāro? Cakkhāyatanaṃ … pe … kāyāyatanaṃ—idaṃ taṃ rūpaṃ ajjhattikaṃ na kabaḷīkāro āhāro.</p>
<p><a class='ref sc' id='sc287' href='#sc287'>SC 287</a><a class='ref ms' id='ms29Dhs_1535' href='#ms29Dhs_1535'>Ms 29Dhs_1535</a><a class='ref msdiv' id='msdiv880' href='#msdiv880'>Msdiv 880</a>Katamaṃ taṃ rūpaṃ bāhiraṃ kabaḷīkāro āhāro? Odano kummāso sattu maccho maṃsaṃ khīraṃ dadhi sappi navanītaṃ telaṃ madhu phāṇitaṃ, yaṃ vā panaññampi atthi rūpaṃ yamhi yamhi janapade tesaṃ tesaṃ sattānaṃ mukhāsiyaṃ dantavikhādanaṃ galajjhoharaṇīyaṃ kucchivitthambhanaṃ yāya ojāya sattā yāpenti—idaṃ taṃ rūpaṃ bāhiraṃ kabaḷīkāro āhāro.</p>
<p><a class='ref sc' id='sc288' href='#sc288'>SC 288</a><a class='ref ms' id='ms29Dhs_1536' href='#ms29Dhs_1536'>Ms 29Dhs_1536</a><a class='ref msdiv' id='msdiv881' href='#msdiv881'>Msdiv 881</a>Katamaṃ taṃ rūpaṃ bāhiraṃ na kabaḷīkāro āhāro? Rūpāyatanaṃ … pe … rūpassa aniccatā—idaṃ taṃ rūpaṃ bāhiraṃ na kabaḷīkāro āhāro.</p>
<p class='endsutta'><a class='ref ms' id='ms29Dhs_1537' href='#ms29Dhs_1537'>Ms 29Dhs_1537</a>Evaṃ tividhena rūpasaṅgaho.<br>
Sukhumarūpatikaṃ.<br>
Tikaniddeso.</p>
<h2>2.2.3.4. Catukka</h2>
<p><a class='ref sc' id='sc289' href='#sc289'>SC 289</a><a class='ref ms' id='ms29Dhs_1538' href='#ms29Dhs_1538'>Ms 29Dhs_1538</a><a class='ref msdiv' id='msdiv882' href='#msdiv882'>Msdiv 882</a>Katamaṃ taṃ rūpaṃ upādā upādinnaṃ? Cakkhāyatanaṃ … pe … kāyāyatanaṃ, itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādā upādinnaṃ.</p>
<p><a class='ref sc' id='sc290' href='#sc290'>SC 290</a><a class='ref pts-vp-pli' id='pts-vp-pli168' href='#pts-vp-pli168'></a><a class='ref ms' id='ms29Dhs_1539' href='#ms29Dhs_1539'>Ms 29Dhs_1539</a><a class='ref msdiv' id='msdiv883' href='#msdiv883'>Msdiv 883</a>Katamaṃ taṃ rūpaṃ upādā anupādinnaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādā anupādinnaṃ.</p>
<p><a class='ref sc' id='sc291' href='#sc291'>SC 291</a><a class='ref ms' id='ms29Dhs_1540' href='#ms29Dhs_1540'>Ms 29Dhs_1540</a><a class='ref msdiv' id='msdiv884' href='#msdiv884'>Msdiv 884</a>Katamaṃ taṃ rūpaṃ no upādā upādinnaṃ? Kammassa katattā phoṭṭhabbāyatanaṃ āpodhātu—idaṃ taṃ rūpaṃ no upādā upādinnaṃ.</p>
<p><a class='ref sc' id='sc292' href='#sc292'>SC 292</a><a class='ref ms' id='ms29Dhs_1541' href='#ms29Dhs_1541'>Ms 29Dhs_1541</a><a class='ref msdiv' id='msdiv885' href='#msdiv885'>Msdiv 885</a>Katamaṃ taṃ rūpaṃ no upādā anupādinnaṃ? Na kammassa katattā phoṭṭhabbāyatanaṃ āpodhātu—idaṃ taṃ rūpaṃ no upādā anupādinnaṃ.</p>
<p><a class='ref sc' id='sc293' href='#sc293'>SC 293</a><a class='ref ms' id='ms29Dhs_1542' href='#ms29Dhs_1542'>Ms 29Dhs_1542</a><a class='ref msdiv' id='msdiv886' href='#msdiv886'>Msdiv 886</a>Katamaṃ taṃ rūpaṃ upādā upādinnupādāniyaṃ? Cakkhāyatanaṃ … pe … kāyāyatanaṃ, itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādā upādinnupādāniyaṃ.</p>
<p><a class='ref sc' id='sc294' href='#sc294'>SC 294</a><a class='ref ms' id='ms29Dhs_1543' href='#ms29Dhs_1543'>Ms 29Dhs_1543</a><a class='ref msdiv' id='msdiv887' href='#msdiv887'>Msdiv 887</a>Katamaṃ taṃ rūpaṃ upādā anupādinnupādāniyaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādā anupādinnupādāniyaṃ.</p>
<p><a class='ref sc' id='sc295' href='#sc295'>SC 295</a><a class='ref ms' id='ms29Dhs_1544' href='#ms29Dhs_1544'>Ms 29Dhs_1544</a><a class='ref msdiv' id='msdiv888' href='#msdiv888'>Msdiv 888</a>Katamaṃ taṃ rūpaṃ no upādā upādinnupādāniyaṃ? Kammassa katattā phoṭṭhabbāyatanaṃ āpodhātu—idaṃ taṃ rūpaṃ no upādā upādinnupādāniyaṃ.</p>
<p><a class='ref sc' id='sc296' href='#sc296'>SC 296</a><a class='ref ms' id='ms29Dhs_1545' href='#ms29Dhs_1545'>Ms 29Dhs_1545</a><a class='ref msdiv' id='msdiv889' href='#msdiv889'>Msdiv 889</a>Katamaṃ taṃ rūpaṃ no upādā anupādinnupādāniyaṃ? Na kammassa katattā phoṭṭhabbāyatanaṃ āpodhātu—idaṃ taṃ rūpaṃ no upādā anupādinnupādāniyaṃ.</p>
<p><a class='ref sc' id='sc297' href='#sc297'>SC 297</a><a class='ref ms' id='ms29Dhs_1546' href='#ms29Dhs_1546'>Ms 29Dhs_1546</a><a class='ref msdiv' id='msdiv890' href='#msdiv890'>Msdiv 890</a>Katamaṃ taṃ rūpaṃ upādā sappaṭighaṃ? Cakkhāyatanaṃ … pe … rasāyatanaṃ—idaṃ taṃ rūpaṃ upādā sappaṭighaṃ.</p>
<p><a class='ref sc' id='sc298' href='#sc298'>SC 298</a><a class='ref ms' id='ms29Dhs_1547' href='#ms29Dhs_1547'>Ms 29Dhs_1547</a><a class='ref msdiv' id='msdiv891' href='#msdiv891'>Msdiv 891</a>Katamaṃ taṃ rūpaṃ upādā appaṭighaṃ? Itthindriyaṃ … pe … kabaḷīkāro āhāro—idaṃ taṃ rūpaṃ upādā appaṭighaṃ.</p>
<p><a class='ref sc' id='sc299' href='#sc299'>SC 299</a><a class='ref ms' id='ms29Dhs_1548' href='#ms29Dhs_1548'>Ms 29Dhs_1548</a><a class='ref msdiv' id='msdiv892' href='#msdiv892'>Msdiv 892</a>Katamaṃ taṃ rūpaṃ no upādā sappaṭighaṃ? Phoṭṭhabbāyatanaṃ—idaṃ taṃ rūpaṃ no upādā sappaṭighaṃ.</p>
<p><a class='ref sc' id='sc300' href='#sc300'>SC 300</a><a class='ref pts-vp-pli' id='pts-vp-pli169' href='#pts-vp-pli169'></a><a class='ref ms' id='ms29Dhs_1549' href='#ms29Dhs_1549'>Ms 29Dhs_1549</a><a class='ref msdiv' id='msdiv893' href='#msdiv893'>Msdiv 893</a>Katamaṃ taṃ rūpaṃ no upādā appaṭighaṃ? Āpodhātu—idaṃ taṃ rūpaṃ no upādā appaṭighaṃ.</p>
<p><a class='ref sc' id='sc301' href='#sc301'>SC 301</a><a class='ref ms' id='ms29Dhs_1550' href='#ms29Dhs_1550'>Ms 29Dhs_1550</a><a class='ref msdiv' id='msdiv894' href='#msdiv894'>Msdiv 894</a>Katamaṃ taṃ rūpaṃ upādā oḷārikaṃ? Cakkhāyatanaṃ … pe … rasāyatanaṃ—idaṃ taṃ rūpaṃ upādā oḷārikaṃ.</p>
<p><a class='ref sc' id='sc302' href='#sc302'>SC 302</a><a class='ref ms' id='ms29Dhs_1551' href='#ms29Dhs_1551'>Ms 29Dhs_1551</a><a class='ref msdiv' id='msdiv895' href='#msdiv895'>Msdiv 895</a>Katamaṃ taṃ rūpaṃ upādā sukhumaṃ? Itthindriyaṃ … pe … kabaḷīkāro āhāro—idaṃ taṃ rūpaṃ upādā sukhumaṃ.</p>
<p><a class='ref sc' id='sc303' href='#sc303'>SC 303</a><a class='ref ms' id='ms29Dhs_1552' href='#ms29Dhs_1552'>Ms 29Dhs_1552</a><a class='ref msdiv' id='msdiv896' href='#msdiv896'>Msdiv 896</a>Katamaṃ taṃ rūpaṃ no upādā oḷārikaṃ? Phoṭṭhabbāyatanaṃ—idaṃ taṃ rūpaṃ no upādā oḷārikaṃ.</p>
<p><a class='ref sc' id='sc304' href='#sc304'>SC 304</a><a class='ref ms' id='ms29Dhs_1553' href='#ms29Dhs_1553'>Ms 29Dhs_1553</a><a class='ref msdiv' id='msdiv897' href='#msdiv897'>Msdiv 897</a>Katamaṃ taṃ rūpaṃ no upādā sukhumaṃ? Āpodhātu—idaṃ taṃ rūpaṃ no upādā sukhumaṃ.</p>
<p><a class='ref sc' id='sc305' href='#sc305'>SC 305</a><a class='ref ms' id='ms29Dhs_1554' href='#ms29Dhs_1554'>Ms 29Dhs_1554</a><a class='ref msdiv' id='msdiv898' href='#msdiv898'>Msdiv 898</a>Katamaṃ taṃ rūpaṃ upādā dūre? Itthindriyaṃ … pe … kabaḷīkāro āhāro—idaṃ taṃ rūpaṃ upādā dūre.</p>
<p><a class='ref sc' id='sc306' href='#sc306'>SC 306</a><a class='ref ms' id='ms29Dhs_1555' href='#ms29Dhs_1555'>Ms 29Dhs_1555</a><a class='ref msdiv' id='msdiv899' href='#msdiv899'>Msdiv 899</a>Katamaṃ taṃ rūpaṃ upādā santike? Cakkhāyatanaṃ … pe … rasāyatanaṃ—idaṃ taṃ rūpaṃ upādā santike.</p>
<p><a class='ref sc' id='sc307' href='#sc307'>SC 307</a><a class='ref ms' id='ms29Dhs_1556' href='#ms29Dhs_1556'>Ms 29Dhs_1556</a><a class='ref msdiv' id='msdiv900' href='#msdiv900'>Msdiv 900</a>Katamaṃ taṃ rūpaṃ no upādā dūre? Āpodhātu—idaṃ taṃ rūpaṃ no upādā dūre.</p>
<p><a class='ref sc' id='sc308' href='#sc308'>SC 308</a><a class='ref ms' id='ms29Dhs_1557' href='#ms29Dhs_1557'>Ms 29Dhs_1557</a><a class='ref msdiv' id='msdiv901' href='#msdiv901'>Msdiv 901</a>Katamaṃ taṃ rūpaṃ no upādā santike? Phoṭṭhabbāyatanaṃ—idaṃ taṃ rūpaṃ no upādā santike.</p>
<p><a class='ref sc' id='sc309' href='#sc309'>SC 309</a><a class='ref ms' id='ms29Dhs_1558' href='#ms29Dhs_1558'>Ms 29Dhs_1558</a><a class='ref msdiv' id='msdiv902' href='#msdiv902'>Msdiv 902</a>Katamaṃ taṃ rūpaṃ upādinnaṃ sanidassanaṃ? Kammassa katattā rūpāyatanaṃ—idaṃ taṃ rūpaṃ upādinnaṃ sanidassanaṃ.</p>
<p><a class='ref sc' id='sc310' href='#sc310'>SC 310</a><a class='ref ms' id='ms29Dhs_1559' href='#ms29Dhs_1559'>Ms 29Dhs_1559</a><a class='ref msdiv' id='msdiv903' href='#msdiv903'>Msdiv 903</a>Katamaṃ taṃ rūpaṃ upādinnaṃ anidassanaṃ? Cakkhāyatanaṃ … pe … kāyāyatanaṃ, itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādinnaṃ anidassanaṃ.</p>
<p><a class='ref sc' id='sc311' href='#sc311'>SC 311</a><a class='ref ms' id='ms29Dhs_1560' href='#ms29Dhs_1560'>Ms 29Dhs_1560</a><a class='ref msdiv' id='msdiv904' href='#msdiv904'>Msdiv 904</a>Katamaṃ taṃ rūpaṃ anupādinnaṃ sanidassanaṃ? Na kammassa katattā rūpāyatanaṃ— idaṃ taṃ rūpaṃ anupādinnaṃ sanidassanaṃ.</p>
<p><a class='ref sc' id='sc312' href='#sc312'>SC 312</a><a class='ref pts-vp-pli' id='pts-vp-pli170' href='#pts-vp-pli170'></a><a class='ref ms' id='ms29Dhs_1561' href='#ms29Dhs_1561'>Ms 29Dhs_1561</a><a class='ref msdiv' id='msdiv905' href='#msdiv905'>Msdiv 905</a>Katamaṃ taṃ rūpaṃ anupādinnaṃ anidassanaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupādinnaṃ anidassanaṃ.</p>
<p><a class='ref sc' id='sc313' href='#sc313'>SC 313</a><a class='ref ms' id='ms29Dhs_1562' href='#ms29Dhs_1562'>Ms 29Dhs_1562</a><a class='ref msdiv' id='msdiv906' href='#msdiv906'>Msdiv 906</a>Katamaṃ taṃ rūpaṃ upādinnaṃ sappaṭighaṃ? Cakkhāyatanaṃ … pe … kāyāyatanaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—idaṃ taṃ rūpaṃ upādinnaṃ sappaṭighaṃ.</p>
<p><a class='ref sc' id='sc314' href='#sc314'>SC 314</a><a class='ref ms' id='ms29Dhs_1563' href='#ms29Dhs_1563'>Ms 29Dhs_1563</a><a class='ref msdiv' id='msdiv907' href='#msdiv907'>Msdiv 907</a>Katamaṃ taṃ rūpaṃ upādinnaṃ appaṭighaṃ? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādinnaṃ appaṭighaṃ.</p>
<p><a class='ref sc' id='sc315' href='#sc315'>SC 315</a><a class='ref ms' id='ms29Dhs_1564' href='#ms29Dhs_1564'>Ms 29Dhs_1564</a><a class='ref msdiv' id='msdiv908' href='#msdiv908'>Msdiv 908</a>Katamaṃ taṃ rūpaṃ anupādinnaṃ sappaṭighaṃ? Saddāyatanaṃ, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—idaṃ taṃ rūpaṃ anupādinnaṃ sappaṭighaṃ.</p>
<p><a class='ref sc' id='sc316' href='#sc316'>SC 316</a><a class='ref ms' id='ms29Dhs_1565' href='#ms29Dhs_1565'>Ms 29Dhs_1565</a><a class='ref msdiv' id='msdiv909' href='#msdiv909'>Msdiv 909</a>Katamaṃ taṃ rūpaṃ anupādinnaṃ appaṭighaṃ? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupādinnaṃ appaṭighaṃ.</p>
<p><a class='ref sc' id='sc317' href='#sc317'>SC 317</a><a class='ref ms' id='ms29Dhs_1566' href='#ms29Dhs_1566'>Ms 29Dhs_1566</a><a class='ref msdiv' id='msdiv910' href='#msdiv910'>Msdiv 910</a>Katamaṃ taṃ rūpaṃ upādinnaṃ mahābhūtaṃ? Kammassa katattā phoṭṭhabbāyatanaṃ āpodhātu—idaṃ taṃ rūpaṃ upādinnaṃ mahābhūtaṃ.</p>
<p><a class='ref sc' id='sc318' href='#sc318'>SC 318</a><a class='ref ms' id='ms29Dhs_1567' href='#ms29Dhs_1567'>Ms 29Dhs_1567</a><a class='ref msdiv' id='msdiv911' href='#msdiv911'>Msdiv 911</a>Katamaṃ taṃ rūpaṃ upādinnaṃ na mahābhūtaṃ? Cakkhāyatanaṃ … pe … kāyāyatanaṃ, itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādinnaṃ na mahābhūtaṃ.</p>
<p><a class='ref sc' id='sc319' href='#sc319'>SC 319</a><a class='ref ms' id='ms29Dhs_1568' href='#ms29Dhs_1568'>Ms 29Dhs_1568</a><a class='ref msdiv' id='msdiv912' href='#msdiv912'>Msdiv 912</a>Katamaṃ taṃ rūpaṃ anupādinnaṃ mahābhūtaṃ? Na kammassa katattā phoṭṭhabbāyatanaṃ āpodhātu—idaṃ taṃ rūpaṃ anupādinnaṃ mahābhūtaṃ.</p>
<p><a class='ref sc' id='sc320' href='#sc320'>SC 320</a><a class='ref pts-vp-pli' id='pts-vp-pli171' href='#pts-vp-pli171'></a><a class='ref ms' id='ms29Dhs_1569' href='#ms29Dhs_1569'>Ms 29Dhs_1569</a><a class='ref msdiv' id='msdiv913' href='#msdiv913'>Msdiv 913</a>Katamaṃ taṃ rūpaṃ anupādinnaṃ na mahābhūtaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupādinnaṃ na mahābhūtaṃ.</p>
<p><a class='ref sc' id='sc321' href='#sc321'>SC 321</a><a class='ref ms' id='ms29Dhs_1570' href='#ms29Dhs_1570'>Ms 29Dhs_1570</a><a class='ref msdiv' id='msdiv914' href='#msdiv914'>Msdiv 914</a>Katamaṃ taṃ rūpaṃ upādinnaṃ oḷārikaṃ? Cakkhāyatanaṃ … pe … kāyāyatanaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—idaṃ taṃ rūpaṃ upādinnaṃ oḷārikaṃ.</p>
<p><a class='ref sc' id='sc322' href='#sc322'>SC 322</a><a class='ref ms' id='ms29Dhs_1571' href='#ms29Dhs_1571'>Ms 29Dhs_1571</a><a class='ref msdiv' id='msdiv915' href='#msdiv915'>Msdiv 915</a>Katamaṃ taṃ rūpaṃ upādinnaṃ sukhumaṃ? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādinnaṃ sukhumaṃ.</p>
<p><a class='ref sc' id='sc323' href='#sc323'>SC 323</a><a class='ref ms' id='ms29Dhs_1572' href='#ms29Dhs_1572'>Ms 29Dhs_1572</a><a class='ref msdiv' id='msdiv916' href='#msdiv916'>Msdiv 916</a>Katamaṃ taṃ rūpaṃ anupādinnaṃ oḷārikaṃ? Saddāyatanaṃ, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—idaṃ taṃ rūpaṃ anupādinnaṃ oḷārikaṃ.</p>
<p><a class='ref sc' id='sc324' href='#sc324'>SC 324</a><a class='ref ms' id='ms29Dhs_1573' href='#ms29Dhs_1573'>Ms 29Dhs_1573</a><a class='ref msdiv' id='msdiv917' href='#msdiv917'>Msdiv 917</a>Katamaṃ taṃ rūpaṃ anupādinnaṃ sukhumaṃ? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupādinnaṃ sukhumaṃ.</p>
<p><a class='ref sc' id='sc325' href='#sc325'>SC 325</a><a class='ref ms' id='ms29Dhs_1574' href='#ms29Dhs_1574'>Ms 29Dhs_1574</a><a class='ref msdiv' id='msdiv918' href='#msdiv918'>Msdiv 918</a>Katamaṃ taṃ rūpaṃ upādinnaṃ dūre? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādinnaṃ dūre.</p>
<p><a class='ref sc' id='sc326' href='#sc326'>SC 326</a><a class='ref ms' id='ms29Dhs_1575' href='#ms29Dhs_1575'>Ms 29Dhs_1575</a><a class='ref msdiv' id='msdiv919' href='#msdiv919'>Msdiv 919</a>Katamaṃ taṃ rūpaṃ upādinnaṃ santike? Cakkhāyatanaṃ … pe … kāyāyatanaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—idaṃ taṃ rūpaṃ upādinnaṃ santike.</p>
<p><a class='ref sc' id='sc327' href='#sc327'>SC 327</a><a class='ref pts-vp-pli' id='pts-vp-pli172' href='#pts-vp-pli172'></a><a class='ref ms' id='ms29Dhs_1576' href='#ms29Dhs_1576'>Ms 29Dhs_1576</a><a class='ref msdiv' id='msdiv920' href='#msdiv920'>Msdiv 920</a>Katamaṃ taṃ rūpaṃ anupādinnaṃ dūre? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupādinnaṃ dūre.</p>
<p><a class='ref sc' id='sc328' href='#sc328'>SC 328</a><a class='ref ms' id='ms29Dhs_1577' href='#ms29Dhs_1577'>Ms 29Dhs_1577</a><a class='ref msdiv' id='msdiv921' href='#msdiv921'>Msdiv 921</a>Katamaṃ taṃ rūpaṃ anupādinnaṃ santike? Saddāyatanaṃ, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—idaṃ taṃ rūpaṃ anupādinnaṃ santike.</p>
<p><a class='ref sc' id='sc329' href='#sc329'>SC 329</a><a class='ref ms' id='ms29Dhs_1578' href='#ms29Dhs_1578'>Ms 29Dhs_1578</a><a class='ref msdiv' id='msdiv922' href='#msdiv922'>Msdiv 922</a>Katamaṃ taṃ rūpaṃ upādinnupādāniyaṃ sanidassanaṃ? Kammassa katattā rūpāyatanaṃ—idaṃ taṃ rūpaṃ upādinnupādāniyaṃ sanidassanaṃ.</p>
<p><a class='ref sc' id='sc330' href='#sc330'>SC 330</a><a class='ref ms' id='ms29Dhs_1579' href='#ms29Dhs_1579'>Ms 29Dhs_1579</a><a class='ref msdiv' id='msdiv923' href='#msdiv923'>Msdiv 923</a>Katamaṃ taṃ rūpaṃ upādinnupādāniyaṃ anidassanaṃ? Cakkhāyatanaṃ … pe … kāyāyatanaṃ, itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādinnupādāniyaṃ anidassanaṃ.</p>
<p><a class='ref sc' id='sc331' href='#sc331'>SC 331</a><a class='ref ms' id='ms29Dhs_1580' href='#ms29Dhs_1580'>Ms 29Dhs_1580</a><a class='ref msdiv' id='msdiv924' href='#msdiv924'>Msdiv 924</a>Katamaṃ taṃ rūpaṃ anupādinnupādāniyaṃ sanidassanaṃ? Na kammassa katattā rūpāyatanaṃ—idaṃ taṃ rūpaṃ anupādinnupādāniyaṃ sanidassanaṃ.</p>
<p><a class='ref sc' id='sc332' href='#sc332'>SC 332</a><a class='ref ms' id='ms29Dhs_1581' href='#ms29Dhs_1581'>Ms 29Dhs_1581</a><a class='ref msdiv' id='msdiv925' href='#msdiv925'>Msdiv 925</a>Katamaṃ taṃ rūpaṃ anupādinnupādāniyaṃ anidassanaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā gandhāyatanaṃ rasāyatanaṃ phoṭṭhabbāyatanaṃ ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupādinnupādāniyaṃ anidassanaṃ.</p>
<p><a class='ref sc' id='sc333' href='#sc333'>SC 333</a><a class='ref pts-vp-pli' id='pts-vp-pli173' href='#pts-vp-pli173'></a><a class='ref ms' id='ms29Dhs_1582' href='#ms29Dhs_1582'>Ms 29Dhs_1582</a><a class='ref msdiv' id='msdiv926' href='#msdiv926'>Msdiv 926</a>Katamaṃ taṃ rūpaṃ upādinnupādāniyaṃ sappaṭighaṃ? Cakkhāyatanaṃ … pe … kāyāyatanaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—idaṃ taṃ rūpaṃ upādinnupādāniyaṃ sappaṭighaṃ.</p>
<p><a class='ref sc' id='sc334' href='#sc334'>SC 334</a><a class='ref ms' id='ms29Dhs_1583' href='#ms29Dhs_1583'>Ms 29Dhs_1583</a><a class='ref msdiv' id='msdiv927' href='#msdiv927'>Msdiv 927</a>Katamaṃ taṃ rūpaṃ upādinnupādāniyaṃ appaṭighaṃ? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādinnupādāniyaṃ appaṭighaṃ.</p>
<p><a class='ref sc' id='sc335' href='#sc335'>SC 335</a><a class='ref ms' id='ms29Dhs_1584' href='#ms29Dhs_1584'>Ms 29Dhs_1584</a><a class='ref msdiv' id='msdiv928' href='#msdiv928'>Msdiv 928</a>Katamaṃ taṃ rūpaṃ anupādinnupādāniyaṃ sappaṭighaṃ? Saddāyatanaṃ, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—idaṃ taṃ rūpaṃ anupādinnupādāniyaṃ sappaṭighaṃ.</p>
<p><a class='ref sc' id='sc336' href='#sc336'>SC 336</a><a class='ref ms' id='ms29Dhs_1585' href='#ms29Dhs_1585'>Ms 29Dhs_1585</a><a class='ref msdiv' id='msdiv929' href='#msdiv929'>Msdiv 929</a>Katamaṃ taṃ rūpaṃ anupādinnupādāniyaṃ appaṭighaṃ? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupādinnupādāniyaṃ appaṭighaṃ.</p>
<p><a class='ref sc' id='sc337' href='#sc337'>SC 337</a><a class='ref ms' id='ms29Dhs_1586' href='#ms29Dhs_1586'>Ms 29Dhs_1586</a><a class='ref msdiv' id='msdiv930' href='#msdiv930'>Msdiv 930</a>Katamaṃ taṃ rūpaṃ upādinnupādāniyaṃ mahābhūtaṃ? Kammassa katattā phoṭṭhabbāyatanaṃ āpodhātu—idaṃ taṃ rūpaṃ upādinnupādāniyaṃ mahābhūtaṃ.</p>
<p><a class='ref sc' id='sc338' href='#sc338'>SC 338</a><a class='ref ms' id='ms29Dhs_1587' href='#ms29Dhs_1587'>Ms 29Dhs_1587</a><a class='ref msdiv' id='msdiv931' href='#msdiv931'>Msdiv 931</a>Katamaṃ taṃ rūpaṃ upādinnupādāniyaṃ na mahābhūtaṃ? Cakkhāyatanaṃ … pe … kāyāyatanaṃ, itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādinnupādāniyaṃ na mahābhūtaṃ.</p>
<p><a class='ref sc' id='sc339' href='#sc339'>SC 339</a><a class='ref ms' id='ms29Dhs_1588' href='#ms29Dhs_1588'>Ms 29Dhs_1588</a><a class='ref msdiv' id='msdiv932' href='#msdiv932'>Msdiv 932</a>Katamaṃ taṃ rūpaṃ anupādinnupādāniyaṃ mahābhūtaṃ? Na kammassa katattā phoṭṭhabbāyatanaṃ āpodhātu—idaṃ taṃ rūpaṃ anupādinnupādāniyaṃ mahābhūtaṃ.</p>
<p><a class='ref sc' id='sc340' href='#sc340'>SC 340</a><a class='ref pts-vp-pli' id='pts-vp-pli174' href='#pts-vp-pli174'></a><a class='ref ms' id='ms29Dhs_1589' href='#ms29Dhs_1589'>Ms 29Dhs_1589</a><a class='ref msdiv' id='msdiv933' href='#msdiv933'>Msdiv 933</a>Katamaṃ taṃ rūpaṃ anupādinnupādāniyaṃ na mahābhūtaṃ? Saddāyatanaṃ kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ ākāsadhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupādinnupādāniyaṃ na mahābhūtaṃ.</p>
<p><a class='ref sc' id='sc341' href='#sc341'>SC 341</a><a class='ref ms' id='ms29Dhs_1590' href='#ms29Dhs_1590'>Ms 29Dhs_1590</a><a class='ref msdiv' id='msdiv934' href='#msdiv934'>Msdiv 934</a>Katamaṃ taṃ rūpaṃ upādinnupādāniyaṃ oḷārikaṃ? Cakkhāyatanaṃ … pe … kāyāyatanaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—idaṃ taṃ rūpaṃ upādinnupādāniyaṃ oḷārikaṃ.</p>
<p><a class='ref sc' id='sc342' href='#sc342'>SC 342</a><a class='ref ms' id='ms29Dhs_1591' href='#ms29Dhs_1591'>Ms 29Dhs_1591</a><a class='ref msdiv' id='msdiv935' href='#msdiv935'>Msdiv 935</a>Katamaṃ taṃ rūpaṃ upādinnupādāniyaṃ sukhumaṃ? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādinnupādāniyaṃ sukhumaṃ.</p>
<p><a class='ref sc' id='sc343' href='#sc343'>SC 343</a><a class='ref ms' id='ms29Dhs_1592' href='#ms29Dhs_1592'>Ms 29Dhs_1592</a><a class='ref msdiv' id='msdiv936' href='#msdiv936'>Msdiv 936</a>Katamaṃ taṃ rūpaṃ anupādinnupādāniyaṃ oḷārikaṃ? Saddāyatanaṃ, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—idaṃ taṃ rūpaṃ anupādinnupādāniyaṃ oḷārikaṃ.</p>
<p><a class='ref sc' id='sc344' href='#sc344'>SC 344</a><a class='ref ms' id='ms29Dhs_1593' href='#ms29Dhs_1593'>Ms 29Dhs_1593</a><a class='ref msdiv' id='msdiv937' href='#msdiv937'>Msdiv 937</a>Katamaṃ taṃ rūpaṃ anupādinnupādāniyaṃ sukhumaṃ? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupādinnupādāniyaṃ sukhumaṃ.</p>
<p><a class='ref sc' id='sc345' href='#sc345'>SC 345</a><a class='ref ms' id='ms29Dhs_1594' href='#ms29Dhs_1594'>Ms 29Dhs_1594</a><a class='ref msdiv' id='msdiv938' href='#msdiv938'>Msdiv 938</a>Katamaṃ taṃ rūpaṃ upādinnupādāniyaṃ dūre? Itthindriyaṃ purisindriyaṃ jīvitindriyaṃ, yaṃ vā panaññampi atthi rūpaṃ kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ upādinnupādāniyaṃ dūre.</p>
<p><a class='ref sc' id='sc346' href='#sc346'>SC 346</a><a class='ref ms' id='ms29Dhs_1595' href='#ms29Dhs_1595'>Ms 29Dhs_1595</a><a class='ref msdiv' id='msdiv939' href='#msdiv939'>Msdiv 939</a>Katamaṃ taṃ rūpaṃ upādinnupādāniyaṃ santike? Cakkhāyatanaṃ … pe … kāyāyatanaṃ, yaṃ vā panaññampi atthi rūpaṃ kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—idaṃ taṃ rūpaṃ upādinnupādāniyaṃ santike.</p>
<p><a class='ref sc' id='sc347' href='#sc347'>SC 347</a><a class='ref pts-vp-pli' id='pts-vp-pli175' href='#pts-vp-pli175'></a><a class='ref ms' id='ms29Dhs_1596' href='#ms29Dhs_1596'>Ms 29Dhs_1596</a><a class='ref msdiv' id='msdiv940' href='#msdiv940'>Msdiv 940</a>Katamaṃ taṃ rūpaṃ anupādinnupādāniyaṃ dūre? Kāyaviññatti vacīviññatti rūpassa lahutā rūpassa mudutā rūpassa kammaññatā rūpassa jaratā rūpassa aniccatā, yaṃ vā panaññampi atthi rūpaṃ na kammassa katattā ākāsadhātu āpodhātu rūpassa upacayo rūpassa santati kabaḷīkāro āhāro—idaṃ taṃ rūpaṃ anupādinnupādāniyaṃ dūre.</p>
<p><a class='ref sc' id='sc348' href='#sc348'>SC 348</a><a class='ref ms' id='ms29Dhs_1597' href='#ms29Dhs_1597'>Ms 29Dhs_1597</a><a class='ref msdiv' id='msdiv941' href='#msdiv941'>Msdiv 941</a>Katamaṃ taṃ rūpaṃ anupādinnupādāniyaṃ santike? Saddāyatanaṃ, yaṃ vā panaññampi atthi rūpaṃ na kammassa katattā rūpāyatanaṃ gandhāyatanaṃ rasāyatanaṃ phoṭṭhabbāyatanaṃ—idaṃ taṃ rūpaṃ anupādinnupādāniyaṃ santike.</p>
<p><a class='ref sc' id='sc349' href='#sc349'>SC 349</a><a class='ref ms' id='ms29Dhs_1598' href='#ms29Dhs_1598'>Ms 29Dhs_1598</a><a class='ref msdiv' id='msdiv942' href='#msdiv942'>Msdiv 942</a>Katamaṃ taṃ rūpaṃ sappaṭighaṃ indriyaṃ? Cakkhundriyaṃ … pe … kāyindriyaṃ—idaṃ taṃ rūpaṃ sappaṭighaṃ indriyaṃ.</p>
<p><a class='ref sc' id='sc350' href='#sc350'>SC 350</a><a class='ref ms' id='ms29Dhs_1599' href='#ms29Dhs_1599'>Ms 29Dhs_1599</a><a class='ref msdiv' id='msdiv943' href='#msdiv943'>Msdiv 943</a>Katamaṃ taṃ rūpaṃ sappaṭighaṃ na indriyaṃ? Rūpāyatanaṃ … pe … phoṭṭhabbāyatanaṃ— idaṃ taṃ rūpaṃ sappaṭighaṃ na indriyaṃ.</p>
<p><a class='ref sc' id='sc351' href='#sc351'>SC 351</a><a class='ref ms' id='ms29Dhs_1600' href='#ms29Dhs_1600'>Ms 29Dhs_1600</a><a class='ref msdiv' id='msdiv944' href='#msdiv944'>Msdiv 944</a>Katamaṃ taṃ rūpaṃ appaṭighaṃ indriyaṃ? Itthindriyaṃ purisindriyaṃ jīvitindriyaṃ—idaṃ taṃ rūpaṃ appaṭighaṃ indriyaṃ.</p>
<p><a class='ref sc' id='sc352' href='#sc352'>SC 352</a><a class='ref ms' id='ms29Dhs_1601' href='#ms29Dhs_1601'>Ms 29Dhs_1601</a><a class='ref msdiv' id='msdiv945' href='#msdiv945'>Msdiv 945</a>Katamaṃ taṃ rūpaṃ appaṭighaṃ na indriyaṃ? Kāyaviññatti vacīviññatti … pe … kabaḷīkāro āhāro—idaṃ taṃ rūpaṃ appaṭighaṃ na indriyaṃ.</p>
<p><a class='ref sc' id='sc353' href='#sc353'>SC 353</a><a class='ref ms' id='ms29Dhs_1602' href='#ms29Dhs_1602'>Ms 29Dhs_1602</a><a class='ref msdiv' id='msdiv946' href='#msdiv946'>Msdiv 946</a>Katamaṃ taṃ rūpaṃ sappaṭighaṃ mahābhūtaṃ? Phoṭṭhabbāyatanaṃ—idaṃ taṃ rūpaṃ sappaṭighaṃ mahābhūtaṃ.</p>
<p><a class='ref sc' id='sc354' href='#sc354'>SC 354</a><a class='ref ms' id='ms29Dhs_1603' href='#ms29Dhs_1603'>Ms 29Dhs_1603</a><a class='ref msdiv' id='msdiv947' href='#msdiv947'>Msdiv 947</a>Katamaṃ taṃ rūpaṃ sappaṭighaṃ na mahābhūtaṃ? Cakkhāyatanaṃ … pe … rasāyatanaṃ— idaṃ taṃ rūpaṃ sappaṭighaṃ na mahābhūtaṃ.</p>
<p><a class='ref sc' id='sc355' href='#sc355'>SC 355</a><a class='ref ms' id='ms29Dhs_1604' href='#ms29Dhs_1604'>Ms 29Dhs_1604</a><a class='ref msdiv' id='msdiv948' href='#msdiv948'>Msdiv 948</a>Katamaṃ taṃ rūpaṃ appaṭighaṃ mahābhūtaṃ? Āpodhātu—idaṃ taṃ rūpaṃ appaṭighaṃ mahābhūtaṃ.</p>
<p><a class='ref sc' id='sc356' href='#sc356'>SC 356</a><a class='ref ms' id='ms29Dhs_1605' href='#ms29Dhs_1605'>Ms 29Dhs_1605</a><a class='ref msdiv' id='msdiv949' href='#msdiv949'>Msdiv 949</a>Katamaṃ taṃ rūpaṃ appaṭighaṃ na mahābhūtaṃ? Itthindriyaṃ … pe … kabaḷīkāro āhāro—idaṃ taṃ rūpaṃ appaṭighaṃ na mahābhūtaṃ.</p>
<p><a class='ref sc' id='sc357' href='#sc357'>SC 357</a><a class='ref ms' id='ms29Dhs_1606' href='#ms29Dhs_1606'>Ms 29Dhs_1606</a><a class='ref msdiv' id='msdiv950' href='#msdiv950'>Msdiv 950</a>Katamaṃ taṃ rūpaṃ indriyaṃ oḷārikaṃ? Cakkhundriyaṃ … pe … kāyindriyaṃ—idaṃ taṃ rūpaṃ indriyaṃ oḷārikaṃ.</p>
<p><a class='ref sc' id='sc358' href='#sc358'>SC 358</a><a class='ref pts-vp-pli' id='pts-vp-pli176' href='#pts-vp-pli176'></a><a class='ref ms' id='ms29Dhs_1607' href='#ms29Dhs_1607'>Ms 29Dhs_1607</a><a class='ref msdiv' id='msdiv951' href='#msdiv951'>Msdiv 951</a>Katamaṃ taṃ rūpaṃ indriyaṃ sukhumaṃ? Itthindriyaṃ purisindriyaṃ jīvitindriyaṃ— idaṃ taṃ rūpaṃ indriyaṃ sukhumaṃ.</p>
<p><a class='ref sc' id='sc359' href='#sc359'>SC 359</a><a class='ref ms' id='ms29Dhs_1608' href='#ms29Dhs_1608'>Ms 29Dhs_1608</a><a class='ref msdiv' id='msdiv952' href='#msdiv952'>Msdiv 952</a>Katamaṃ taṃ rūpaṃ na indriyaṃ oḷārikaṃ? Rūpāyatanaṃ … pe … phoṭṭhabbāyatanaṃ— idaṃ taṃ rūpaṃ na indriyaṃ oḷārikaṃ.</p>
<p><a class='ref sc' id='sc360' href='#sc360'>SC 360</a><a class='ref ms' id='ms29Dhs_1609' href='#ms29Dhs_1609'>Ms 29Dhs_1609</a><a class='ref msdiv' id='msdiv953' href='#msdiv953'>Msdiv 953</a>Katamaṃ taṃ rūpaṃ na indriyaṃ sukhumaṃ? Kāyaviññatti vacīviññatti … pe … kabaḷīkāro āhāro—idaṃ taṃ rūpaṃ na indriyaṃ sukhumaṃ.</p>
<p><a class='ref sc' id='sc361' href='#sc361'>SC 361</a><a class='ref ms' id='ms29Dhs_1610' href='#ms29Dhs_1610'>Ms 29Dhs_1610</a><a class='ref msdiv' id='msdiv954' href='#msdiv954'>Msdiv 954</a>Katamaṃ taṃ rūpaṃ indriyaṃ dūre? Itthindriyaṃ purisindriyaṃ jīvitindriyaṃ— idaṃ taṃ rūpaṃ indriyaṃ dūre.</p>
<p><a class='ref sc' id='sc362' href='#sc362'>SC 362</a><a class='ref ms' id='ms29Dhs_1611' href='#ms29Dhs_1611'>Ms 29Dhs_1611</a><a class='ref msdiv' id='msdiv955' href='#msdiv955'>Msdiv 955</a>Katamaṃ taṃ rūpaṃ indriyaṃ santike? Cakkhundriyaṃ … pe … kāyindriyaṃ—idaṃ taṃ rūpaṃ indriyaṃ santike.</p>
<p><a class='ref sc' id='sc363' href='#sc363'>SC 363</a><a class='ref ms' id='ms29Dhs_1612' href='#ms29Dhs_1612'>Ms 29Dhs_1612</a><a class='ref msdiv' id='msdiv956' href='#msdiv956'>Msdiv 956</a>Katamaṃ taṃ rūpaṃ na indriyaṃ dūre? Kāyaviññatti vacīviññatti … pe … kabaḷīkāro āhāro—idaṃ taṃ rūpaṃ na indriyaṃ dūre.</p>
<p><a class='ref sc' id='sc364' href='#sc364'>SC 364</a><a class='ref ms' id='ms29Dhs_1613' href='#ms29Dhs_1613'>Ms 29Dhs_1613</a><a class='ref msdiv' id='msdiv957' href='#msdiv957'>Msdiv 957</a>Katamaṃ taṃ rūpaṃ na indriyaṃ santike? Rūpāyatanaṃ … pe … phoṭṭhabbāyatanaṃ— idaṃ taṃ rūpaṃ na indriyaṃ santike.</p>
<p><a class='ref sc' id='sc365' href='#sc365'>SC 365</a><a class='ref ms' id='ms29Dhs_1614' href='#ms29Dhs_1614'>Ms 29Dhs_1614</a><a class='ref msdiv' id='msdiv958' href='#msdiv958'>Msdiv 958</a>Katamaṃ taṃ rūpaṃ mahābhūtaṃ oḷārikaṃ? Phoṭṭhabbāyatanaṃ—idaṃ taṃ rūpaṃ mahābhūtaṃ oḷārikaṃ.</p>
<p><a class='ref sc' id='sc366' href='#sc366'>SC 366</a><a class='ref ms' id='ms29Dhs_1615' href='#ms29Dhs_1615'>Ms 29Dhs_1615</a><a class='ref msdiv' id='msdiv959' href='#msdiv959'>Msdiv 959</a>Katamaṃ taṃ rūpaṃ mahābhūtaṃ sukhumaṃ? Āpodhātu—idaṃ taṃ rūpaṃ mahābhūtaṃ sukhumaṃ.</p>
<p><a class='ref sc' id='sc367' href='#sc367'>SC 367</a><a class='ref ms' id='ms29Dhs_1616' href='#ms29Dhs_1616'>Ms 29Dhs_1616</a><a class='ref msdiv' id='msdiv960' href='#msdiv960'>Msdiv 960</a>Katamaṃ taṃ rūpaṃ na mahābhūtaṃ oḷārikaṃ? Cakkhāyatanaṃ … pe … rasāyatanaṃ—idaṃ taṃ rūpaṃ na mahābhūtaṃ oḷārikaṃ.</p>
<p><a class='ref sc' id='sc368' href='#sc368'>SC 368</a><a class='ref ms' id='ms29Dhs_1617' href='#ms29Dhs_1617'>Ms 29Dhs_1617</a><a class='ref msdiv' id='msdiv961' href='#msdiv961'>Msdiv 961</a>Katamaṃ taṃ rūpaṃ na mahābhūtaṃ sukhumaṃ? Itthindriyaṃ … pe … kabaḷīkāro āhāro— idaṃ taṃ rūpaṃ na mahābhūtaṃ sukhumaṃ.</p>
<p><a class='ref sc' id='sc369' href='#sc369'>SC 369</a><a class='ref ms' id='ms29Dhs_1618' href='#ms29Dhs_1618'>Ms 29Dhs_1618</a><a class='ref msdiv' id='msdiv962' href='#msdiv962'>Msdiv 962</a>Katamaṃ taṃ rūpaṃ mahābhūtaṃ dūre? Āpodhātu—idaṃ taṃ rūpaṃ mahābhūtaṃ dūre.</p>
<p><a class='ref sc' id='sc370' href='#sc370'>SC 370</a><a class='ref ms' id='ms29Dhs_1619' href='#ms29Dhs_1619'>Ms 29Dhs_1619</a><a class='ref msdiv' id='msdiv963' href='#msdiv963'>Msdiv 963</a>Katamaṃ taṃ rūpaṃ mahābhūtaṃ santike? Phoṭṭhabbāyatanaṃ—idaṃ taṃ rūpaṃ mahābhūtaṃ santike.</p>
<p><a class='ref sc' id='sc371' href='#sc371'>SC 371</a><a class='ref ms' id='ms29Dhs_1620' href='#ms29Dhs_1620'>Ms 29Dhs_1620</a><a class='ref msdiv' id='msdiv964' href='#msdiv964'>Msdiv 964</a>Katamaṃ taṃ rūpaṃ na mahābhūtaṃ dūre? Itthindriyaṃ … pe … kabaḷīkāro āhāro—idaṃ taṃ rūpaṃ na mahābhūtaṃ dūre.</p>
<p><a class='ref sc' id='sc372' href='#sc372'>SC 372</a><a class='ref pts-vp-pli' id='pts-vp-pli177' href='#pts-vp-pli177'></a><a class='ref ms' id='ms29Dhs_1621' href='#ms29Dhs_1621'>Ms 29Dhs_1621</a><a class='ref msdiv' id='msdiv965' href='#msdiv965'>Msdiv 965</a>Katamaṃ taṃ rūpaṃ na mahābhūtaṃ santike? Cakkhāyatanaṃ … pe … rasāyatanaṃ—idaṃ taṃ rūpaṃ na mahābhūtaṃ santike.</p>
<p><a class='ref sc' id='sc373' href='#sc373'>SC 373</a><a class='ref ms' id='ms29Dhs_1622' href='#ms29Dhs_1622'>Ms 29Dhs_1622</a><a class='ref msdiv' id='msdiv966' href='#msdiv966'>Msdiv 966</a>Rūpāyatanaṃ diṭṭhaṃ, saddāyatanaṃ sutaṃ, gandhāyatanaṃ rasāyatanaṃ phoṭṭhabbāyatanaṃ mutaṃ, sabbaṃ rūpaṃ manasā viññātaṃ rūpaṃ.</p>
<p class='endsutta'><a class='ref ms' id='ms29Dhs_1623' href='#ms29Dhs_1623'>Ms 29Dhs_1623</a>Evaṃ catubbidhena rūpasaṅgaho.<br>
Catukkaṃ.</p>
<h2>2.2.3.5. Pañcaka</h2>
<p><a class='ref sc' id='sc374' href='#sc374'>SC 374</a><a class='ref ms' id='ms29Dhs_1624' href='#ms29Dhs_1624'>Ms 29Dhs_1624</a><a class='ref msdiv' id='msdiv967' href='#msdiv967'>Msdiv 967</a>Katamaṃ taṃ rūpaṃ pathavīdhātu? Yaṃ kakkhaḷaṃ <span class='var' id='note82' title='kharigataṃ (mr)' href='#note82' title='kharigataṃ (mr)'>kharagataṃ</span> kakkhaḷattaṃ kakkhaḷabhāvo ajjhattaṃ vā bahiddhā vā upādinnaṃ vā anupādinnaṃ vā—idaṃ taṃ rūpaṃ pathavīdhātu.</p>
<p><a class='ref sc' id='sc375' href='#sc375'>SC 375</a><a class='ref ms' id='ms29Dhs_1625' href='#ms29Dhs_1625'>Ms 29Dhs_1625</a><a class='ref msdiv' id='msdiv968' href='#msdiv968'>Msdiv 968</a>Katamaṃ taṃ rūpaṃ āpodhātu? Yaṃ āpo āpogataṃ sineho sinehagataṃ bandhanattaṃ rūpassa ajjhattaṃ vā bahiddhā vā upādinnaṃ vā anupādinnaṃ vā—idaṃ taṃ rūpaṃ āpodhātu.</p>
<p><a class='ref sc' id='sc376' href='#sc376'>SC 376</a><a class='ref ms' id='ms29Dhs_1626' href='#ms29Dhs_1626'>Ms 29Dhs_1626</a><a class='ref msdiv' id='msdiv969' href='#msdiv969'>Msdiv 969</a>Katamaṃ taṃ rūpaṃ tejodhātu? Yaṃ tejo tejogataṃ usmā usmāgataṃ usumaṃ usumagataṃ ajjhattaṃ vā bahiddhā vā upādinnaṃ vā anupādinnaṃ vā—idaṃ taṃ rūpaṃ tejodhātu.</p>
<p><a class='ref sc' id='sc377' href='#sc377'>SC 377</a><a class='ref ms' id='ms29Dhs_1627' href='#ms29Dhs_1627'>Ms 29Dhs_1627</a><a class='ref msdiv' id='msdiv970' href='#msdiv970'>Msdiv 970</a>Katamaṃ taṃ rūpaṃ vāyodhātu? Yaṃ vāyo vāyogataṃ thambhitattaṃ rūpassa ajjhattaṃ vā bahiddhā vā upādinnaṃ vā anupādinnaṃ vā—idaṃ taṃ rūpaṃ vāyodhātu.</p>
<p><a class='ref sc' id='sc378' href='#sc378'>SC 378</a><a class='ref ms' id='ms29Dhs_1628' href='#ms29Dhs_1628'>Ms 29Dhs_1628</a><a class='ref msdiv' id='msdiv971' href='#msdiv971'>Msdiv 971</a>Katamaṃ taṃ rūpaṃ upādā? Cakkhāyatanaṃ … pe … kabaḷīkāro āhāro—idaṃ taṃ rūpaṃ upādā.</p>
<p class='endsutta'><a class='ref ms' id='ms29Dhs_1629' href='#ms29Dhs_1629'>Ms 29Dhs_1629</a>Evaṃ pañcavidhena rūpasaṅgaho.<br>
Pañcakaṃ.</p>
<h2>2.2.3.6. Chakka</h2>
<p><a class='ref sc' id='sc379' href='#sc379'>SC 379</a><a class='ref ms' id='ms29Dhs_1630' href='#ms29Dhs_1630'>Ms 29Dhs_1630</a><a class='ref msdiv' id='msdiv972' href='#msdiv972'>Msdiv 972</a>Rūpāyatanaṃ cakkhuviññeyyaṃ rūpaṃ, saddāyatanaṃ sotaviññeyyaṃ rūpaṃ, gandhāyatanaṃ ghānaviññeyyaṃ rūpaṃ, rasāyatanaṃ jivhāviññeyyaṃ rūpaṃ, phoṭṭhabbāyatanaṃ kāyaviññeyyaṃ rūpaṃ, sabbaṃ rūpaṃ manoviññeyyaṃ rūpaṃ.</p>
<p class='endsutta'><a class='ref ms' id='ms29Dhs_1631' href='#ms29Dhs_1631'>Ms 29Dhs_1631</a>Evaṃ chabbidhena rūpasaṅgaho.<br>
Chakkaṃ.</p>
<h2>2.2.3.7. Sattaka</h2>
<p><a class='ref sc' id='sc380' href='#sc380'>SC 380</a><a class='ref pts-vp-pli' id='pts-vp-pli178' href='#pts-vp-pli178'></a><a class='ref ms' id='ms29Dhs_1632' href='#ms29Dhs_1632'>Ms 29Dhs_1632</a><a class='ref msdiv' id='msdiv973' href='#msdiv973'>Msdiv 973</a>Rūpāyatanaṃ cakkhuviññeyyaṃ rūpaṃ, saddāyatanaṃ sotaviññeyyaṃ rūpaṃ, gandhāyatanaṃ ghānaviññeyyaṃ rūpaṃ, rasāyatanaṃ jivhāviññeyyaṃ rūpaṃ, phoṭṭhabbāyatanaṃ kāyaviññeyyaṃ rūpaṃ, rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ manodhātuviññeyyaṃ rūpaṃ, sabbaṃ rūpaṃ manoviññāṇadhātuviññeyyaṃ rūpaṃ.</p>
<p class='endsutta'><a class='ref ms' id='ms29Dhs_1633' href='#ms29Dhs_1633'>Ms 29Dhs_1633</a>Evaṃ sattavidhena rūpasaṅgaho.<br>
Sattakaṃ.</p>
<h2>2.2.3.8. Aṭṭhaka</h2>
<p><a class='ref sc' id='sc381' href='#sc381'>SC 381</a><a class='ref ms' id='ms29Dhs_1634' href='#ms29Dhs_1634'>Ms 29Dhs_1634</a><a class='ref msdiv' id='msdiv974' href='#msdiv974'>Msdiv 974</a>Rūpāyatanaṃ cakkhuviññeyyaṃ rūpaṃ, saddāyatanaṃ sotaviññeyyaṃ rūpaṃ, gandhāyatanaṃ ghānaviññeyyaṃ rūpaṃ, rasāyatanaṃ jivhāviññeyyaṃ rūpaṃ, manāpiyo phoṭṭhabbo sukhasamphasso kāyaviññeyyaṃ rūpaṃ, amanāpiyo phoṭṭhabbo dukkhasamphasso kāyaviññeyyaṃ rūpaṃ, rūpāyatanaṃ saddāyatanaṃ gandhāyatanaṃ rasāyatanaṃ phoṭṭhabbāyatanaṃ manodhātuviññeyyaṃ rūpaṃ, sabbaṃ rūpaṃ manoviññāṇadhātuviññeyyaṃ rūpaṃ.</p>
<p class='endsutta'><a class='ref ms' id='ms29Dhs_1635' href='#ms29Dhs_1635'>Ms 29Dhs_1635</a>Evaṃ aṭṭhavidhena rūpasaṅgaho.<br>
Aṭṭhakaṃ.</p>
<h2>2.2.3.9. Navaka</h2>
<p><a class='ref sc' id='sc382' href='#sc382'>SC 382</a><a class='ref ms' id='ms29Dhs_1636' href='#ms29Dhs_1636'>Ms 29Dhs_1636</a><a class='ref msdiv' id='msdiv975' href='#msdiv975'>Msdiv 975</a>Katamaṃ taṃ rūpaṃ cakkhundriyaṃ? Yaṃ cakkhu catunnaṃ mahābhūtānaṃ upādāya pasādo … pe … suñño gāmopeso—idaṃ taṃ rūpaṃ cakkhundriyaṃ.</p>
<p><a class='ref sc' id='sc383' href='#sc383'>SC 383</a><a class='ref ms' id='ms29Dhs_1637' href='#ms29Dhs_1637'>Ms 29Dhs_1637</a><a class='ref msdiv' id='msdiv976' href='#msdiv976'>Msdiv 976</a>Katamaṃ taṃ rūpaṃ sotindriyaṃ … pe … ghānindriyaṃ … pe … jivhindriyaṃ … pe … kāyindriyaṃ … pe … itthindriyaṃ … pe … purisindriyaṃ … pe … jīvitindriyaṃ? Yo tesaṃ rūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—idaṃ taṃ rūpaṃ jīvitindriyaṃ.</p>
<p><a class='ref sc' id='sc384' href='#sc384'>SC 384</a><a class='ref ms' id='ms29Dhs_1638' href='#ms29Dhs_1638'>Ms 29Dhs_1638</a><a class='ref msdiv' id='msdiv977' href='#msdiv977'>Msdiv 977</a>Katamaṃ taṃ rūpaṃ na indriyaṃ? Rūpāyatanaṃ … pe … kabaḷīkāro āhāro—idaṃ taṃ rūpaṃ na indriyaṃ.</p>
<p class='endsutta'><a class='ref ms' id='ms29Dhs_1639' href='#ms29Dhs_1639'>Ms 29Dhs_1639</a>Evaṃ navavidhena rūpasaṅgaho.<br>
Navakaṃ.</p>
<h2>2.2.3.10. Dasaka</h2>
<p><a class='ref sc' id='sc385' href='#sc385'>SC 385</a><a class='ref pts-vp-pli' id='pts-vp-pli179' href='#pts-vp-pli179'></a><a class='ref ms' id='ms29Dhs_1640' href='#ms29Dhs_1640'>Ms 29Dhs_1640</a><a class='ref msdiv' id='msdiv978' href='#msdiv978'>Msdiv 978</a>Katamaṃ taṃ rūpaṃ cakkhundriyaṃ? Yaṃ cakkhu catunnaṃ mahābhūtānaṃ upādāya pasādo … pe … suñño gāmopeso—idaṃ taṃ rūpaṃ cakkhundriyaṃ.</p>
<p><a class='ref sc' id='sc386' href='#sc386'>SC 386</a><a class='ref ms' id='ms29Dhs_1641' href='#ms29Dhs_1641'>Ms 29Dhs_1641</a><a class='ref msdiv' id='msdiv979' href='#msdiv979'>Msdiv 979</a>Katamaṃ taṃ rūpaṃ sotindriyaṃ … pe … ghānindriyaṃ … pe … jivhindriyaṃ … pe … kāyindriyaṃ … pe … itthindriyaṃ … pe … purisindriyaṃ … pe … jīvitindriyaṃ? Yo tesaṃ rūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—idaṃ taṃ rūpaṃ jīvitindriyaṃ.</p>
<p><a class='ref sc' id='sc387' href='#sc387'>SC 387</a><a class='ref ms' id='ms29Dhs_1642' href='#ms29Dhs_1642'>Ms 29Dhs_1642</a><a class='ref msdiv' id='msdiv980' href='#msdiv980'>Msdiv 980</a>Katamaṃ taṃ rūpaṃ na indriyaṃ sappaṭighaṃ? Rūpāyatanaṃ … pe … phoṭṭhabbāyatanaṃ— idaṃ taṃ rūpaṃ na indriyaṃ sappaṭighaṃ.</p>
<p><a class='ref sc' id='sc388' href='#sc388'>SC 388</a><a class='ref ms' id='ms29Dhs_1643' href='#ms29Dhs_1643'>Ms 29Dhs_1643</a><a class='ref msdiv' id='msdiv981' href='#msdiv981'>Msdiv 981</a>Katamaṃ taṃ rūpaṃ na indriyaṃ appaṭighaṃ? Kāyaviññatti … pe … kabaḷīkāro āhāro— idaṃ taṃ rūpaṃ na indriyaṃ appaṭighaṃ.</p>
<p class='endsutta'><a class='ref ms' id='ms29Dhs_1644' href='#ms29Dhs_1644'>Ms 29Dhs_1644</a>Evaṃ dasavidhena rūpasaṅgaho.<br>
Dasakaṃ.</p>
<h2>2.2.3.11. Ekādasaka</h2>
<p><a class='ref sc' id='sc389' href='#sc389'>SC 389</a><a class='ref ms' id='ms29Dhs_1645' href='#ms29Dhs_1645'>Ms 29Dhs_1645</a><a class='ref msdiv' id='msdiv982' href='#msdiv982'>Msdiv 982</a>Katamaṃ taṃ rūpaṃ cakkhāyatanaṃ? Yaṃ cakkhu catunnaṃ mahābhūtānaṃ upādāya pasādo … pe … suñño gāmopeso—idaṃ taṃ rūpaṃ cakkhāyatanaṃ.</p>
<p><a class='ref sc' id='sc390' href='#sc390'>SC 390</a><a class='ref ms' id='ms29Dhs_1646' href='#ms29Dhs_1646'>Ms 29Dhs_1646</a><a class='ref msdiv' id='msdiv983' href='#msdiv983'>Msdiv 983</a>Katamaṃ taṃ rūpaṃ sotāyatanaṃ … pe … ghānāyatanaṃ … pe … jivhāyatanaṃ … pe … kāyāyatanaṃ … pe … rūpāyatanaṃ … pe … saddāyatanaṃ … pe … gandhāyatanaṃ … pe … rasāyatanaṃ … pe … phoṭṭhabbāyatanaṃ? Pathavīdhātu … pe … phoṭṭhabbadhātupesā— idaṃ taṃ rūpaṃ phoṭṭhabbāyatanaṃ.</p>
<p><a class='ref sc' id='sc391' href='#sc391'>SC 391</a><a class='ref ms' id='ms29Dhs_1647' href='#ms29Dhs_1647'>Ms 29Dhs_1647</a><a class='ref msdiv' id='msdiv984' href='#msdiv984'>Msdiv 984</a>Katamaṃ taṃ rūpaṃ anidassanaṃ appaṭighaṃ dhammāyatanapariyāpannaṃ? Itthindriyaṃ … pe … kabaḷīkāro āhāro—idaṃ taṃ rūpaṃ anidassanaṃ appaṭighaṃ dhammāyatanapariyāpannaṃ.</p>
<p class='endsutta'><a class='ref ms' id='ms29Dhs_1648' href='#ms29Dhs_1648'>Ms 29Dhs_1648</a>Evaṃ ekādasavidhena rūpasaṅgaho.<br>
Ekādasakaṃ.<br>
Aṭṭhamo bhāṇavāro.<br>
Rūpavibhatti.</p>
<p class='endsection'><a class='ref ms' id='ms29Dhs_1649' href='#ms29Dhs_1649'>Ms 29Dhs_1649</a>Rūpakaṇḍaṃ niṭṭhitaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
