<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ds2.1.5' lang='pli'>
<header>
<ul>
<li class='division'>Dhammasaṅgaṇī</li>
<li>2 Niddesa</li>
<li>2.1 Cittuppādakaṇḍa</li>
</ul>
<h1>2.1.5. Lokuttarakusala</h1>
</header>
<h2>2.1.5.1. Suddhikapaṭipadā</h2>
<p><a class='ref sc' id='sc1' href='#sc1'>SC 1</a><a class='ref ms' id='ms29Dhs_731' href='#ms29Dhs_731'>Ms 29Dhs_731</a><a class='ref msdiv' id='msdiv277' href='#msdiv277'>Msdiv 277</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye phasso hoti, vedanā hoti, saññā hoti, cetanā hoti, cittaṃ hoti, vitakko hoti, vicāro hoti, pīti hoti, sukhaṃ hoti, cittassekaggatā hoti, saddhindriyaṃ hoti, vīriyindriyaṃ hoti, satindriyaṃ hoti, samādhindriyaṃ hoti, paññindriyaṃ hoti, manindriyaṃ hoti, somanassindriyaṃ hoti, jīvitindriyaṃ hoti, anaññātaññassāmītindriyaṃ hoti, sammādiṭṭhi hoti, sammāsaṅkappo hoti, sammāvācā hoti, sammākammanto hoti, sammāājīvo hoti, sammāvāyāmo hoti, sammāsati hoti, sammāsamādhi hoti, saddhābalaṃ hoti, vīriyabalaṃ hoti, satibalaṃ hoti, samādhibalaṃ hoti, paññābalaṃ hoti, hiribalaṃ hoti, ottappabalaṃ hoti, alobho hoti, adoso hoti, amoho hoti, anabhijjhā hoti, abyāpādo hoti, sammādiṭṭhi hoti, hirī hoti, ottappaṃ hoti, kāyapassaddhi hoti, cittapassaddhi hoti, kāyalahutā hoti, cittalahutā hoti, kāyamudutā hoti, cittamudutā hoti, kāyakammaññatā hoti, cittakammaññatā hoti, kāyapāguññatā hoti, cittapāguññatā hoti, kāyujukatā hoti, cittujukatā hoti, sati hoti, sampajaññaṃ hoti, samatho hoti, vipassanā hoti, paggāho hoti, avikkhepo hoti; ye vā pana tasmiṃ samaye aññepi atthi paṭiccasamuppannā arūpino dhammā—ime dhammā kusalā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms29Dhs_732' href='#ms29Dhs_732'>Ms 29Dhs_732</a><a class='ref msdiv' id='msdiv278' href='#msdiv278'>Msdiv 278</a>Katamo tasmiṃ samaye phasso hoti? Yo tasmiṃ samaye phasso phusanā samphusanā samphusitattaṃ—ayaṃ tasmiṃ samaye phasso hoti.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli61' href='#pts-vp-pli61'>PTS vp Pali 61</a><a class='ref ms' id='ms29Dhs_733' href='#ms29Dhs_733'>Ms 29Dhs_733</a><a class='ref msdiv' id='msdiv279' href='#msdiv279'>Msdiv 279</a>Katamā tasmiṃ samaye vedanā hoti? Yaṃ tasmiṃ samaye tajjāmanoviññāṇadhātusamphassajaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—ayaṃ tasmiṃ samaye vedanā hoti.</p>
<p><a class='ref sc' id='sc4' href='#sc4'>SC 4</a><a class='ref ms' id='ms29Dhs_734' href='#ms29Dhs_734'>Ms 29Dhs_734</a><a class='ref msdiv' id='msdiv280' href='#msdiv280'>Msdiv 280</a>Katamā tasmiṃ samaye saññā hoti? Yā tasmiṃ samaye tajjāmanoviññāṇadhātusamphassajā saññā sañjānanā sañjānitattaṃ—ayaṃ tasmiṃ samaye saññā hoti.</p>
<p><a class='ref sc' id='sc5' href='#sc5'>SC 5</a><a class='ref ms' id='ms29Dhs_735' href='#ms29Dhs_735'>Ms 29Dhs_735</a><a class='ref msdiv' id='msdiv281' href='#msdiv281'>Msdiv 281</a>Katamā tasmiṃ samaye cetanā hoti? Yā tasmiṃ samaye tajjāmanoviññāṇadhātusamphassajā cetanā sañcetanā cetayitattaṃ—ayaṃ tasmiṃ samaye cetanā hoti.</p>
<p><a class='ref sc' id='sc6' href='#sc6'>SC 6</a><a class='ref ms' id='ms29Dhs_736' href='#ms29Dhs_736'>Ms 29Dhs_736</a><a class='ref msdiv' id='msdiv282' href='#msdiv282'>Msdiv 282</a>Katamaṃ tasmiṃ samaye cittaṃ hoti? Yaṃ tasmiṃ samaye cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—idaṃ tasmiṃ samaye cittaṃ hoti.</p>
<p><a class='ref sc' id='sc7' href='#sc7'>SC 7</a><a class='ref ms' id='ms29Dhs_737' href='#ms29Dhs_737'>Ms 29Dhs_737</a><a class='ref msdiv' id='msdiv283' href='#msdiv283'>Msdiv 283</a>Katamo tasmiṃ samaye vitakko hoti? Yo tasmiṃ samaye takko vitakko saṅkappo appanā byappanā cetaso abhiniropanā sammāsaṅkappo maggaṅgaṃ maggapariyāpannaṃ— ayaṃ tasmiṃ samaye vitakko hoti.</p>
<p><a class='ref sc' id='sc8' href='#sc8'>SC 8</a><a class='ref ms' id='ms29Dhs_738' href='#ms29Dhs_738'>Ms 29Dhs_738</a><a class='ref msdiv' id='msdiv284' href='#msdiv284'>Msdiv 284</a>Katamo tasmiṃ samaye vicāro hoti? Yo tasmiṃ samaye cāro vicāro anuvicāro upavicāro cittassa <span class='var' id='note57' title='anusandhanatā (si, s1-3, pts1, mr)' href='#note57' title='anusandhanatā (si, s1-3, pts1, mr)'>anusandhānatā</span> anupekkhanatā—ayaṃ tasmiṃ samaye vicāro hoti.</p>
<p><a class='ref sc' id='sc9' href='#sc9'>SC 9</a><a class='ref ms' id='ms29Dhs_739' href='#ms29Dhs_739'>Ms 29Dhs_739</a><a class='ref msdiv' id='msdiv285' href='#msdiv285'>Msdiv 285</a>Katamā tasmiṃ samaye pīti hoti? Yā tasmiṃ samaye pīti pāmojjaṃ āmodanā pamodanā hāso pahāso vitti odagyaṃ attamanatā cittassa pītisambojjhaṅgo—ayaṃ tasmiṃ samaye pīti hoti.</p>
<p><a class='ref sc' id='sc10' href='#sc10'>SC 10</a><a class='ref ms' id='ms29Dhs_740' href='#ms29Dhs_740'>Ms 29Dhs_740</a><a class='ref msdiv' id='msdiv286' href='#msdiv286'>Msdiv 286</a>Katamaṃ tasmiṃ samaye sukhaṃ hoti? Yaṃ tasmiṃ samaye cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—idaṃ tasmiṃ samaye sukhaṃ hoti.</p>
<p><a class='ref sc' id='sc11' href='#sc11'>SC 11</a><a class='ref ms' id='ms29Dhs_741' href='#ms29Dhs_741'>Ms 29Dhs_741</a><a class='ref msdiv' id='msdiv287' href='#msdiv287'>Msdiv 287</a>Katamā tasmiṃ samaye cittassekaggatā hoti? Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi samādhisambojjhaṅgo maggaṅgaṃ maggapariyāpannaṃ— ayaṃ tasmiṃ samaye cittassekaggatā hoti.</p>
<p><a class='ref sc' id='sc12' href='#sc12'>SC 12</a><a class='ref pts-vp-pli' id='pts-vp-pli62' href='#pts-vp-pli62'>PTS vp Pali 62</a><a class='ref ms' id='ms29Dhs_742' href='#ms29Dhs_742'>Ms 29Dhs_742</a><a class='ref msdiv' id='msdiv288' href='#msdiv288'>Msdiv 288</a>Katamaṃ tasmiṃ samaye saddhindriyaṃ hoti? Yā tasmiṃ samaye saddhā saddahanā okappanā abhippasādo saddhā saddhindriyaṃ saddhābalaṃ—idaṃ tasmiṃ samaye saddhindriyaṃ hoti.</p>
<p><a class='ref sc' id='sc13' href='#sc13'>SC 13</a><a class='ref ms' id='ms29Dhs_743' href='#ms29Dhs_743'>Ms 29Dhs_743</a><a class='ref msdiv' id='msdiv289' href='#msdiv289'>Msdiv 289</a>Katamaṃ tasmiṃ samaye vīriyindriyaṃ hoti? Yo tasmiṃ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalaṃ sammāvāyāmo vīriyasambojjhaṅgo maggaṅgaṃ maggapariyāpannaṃ—idaṃ tasmiṃ samaye vīriyindriyaṃ hoti.</p>
<p><a class='ref sc' id='sc14' href='#sc14'>SC 14</a><a class='ref ms' id='ms29Dhs_744' href='#ms29Dhs_744'>Ms 29Dhs_744</a><a class='ref msdiv' id='msdiv290' href='#msdiv290'>Msdiv 290</a>Katamaṃ tasmiṃ samaye satindriyaṃ hoti? Yā tasmiṃ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṃ satibalaṃ sammāsati satisambojjhaṅgo maggaṅgaṃ maggapariyāpannaṃ—idaṃ tasmiṃ samaye satindriyaṃ hoti.</p>
<p><a class='ref sc' id='sc15' href='#sc15'>SC 15</a><a class='ref ms' id='ms29Dhs_745' href='#ms29Dhs_745'>Ms 29Dhs_745</a><a class='ref msdiv' id='msdiv291' href='#msdiv291'>Msdiv 291</a>Katamaṃ tasmiṃ samaye samādhindriyaṃ hoti? Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi samādhisambojjhaṅgo maggaṅgaṃ maggapariyāpannaṃ— idaṃ tasmiṃ samaye samādhindriyaṃ hoti.</p>
<p><a class='ref sc' id='sc16' href='#sc16'>SC 16</a><a class='ref ms' id='ms29Dhs_746' href='#ms29Dhs_746'>Ms 29Dhs_746</a><a class='ref msdiv' id='msdiv292' href='#msdiv292'>Msdiv 292</a>Katamaṃ tasmiṃ samaye paññindriyaṃ hoti? Yā tasmiṃ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ—idaṃ tasmiṃ samaye paññindriyaṃ hoti.</p>
<p><a class='ref sc' id='sc17' href='#sc17'>SC 17</a><a class='ref ms' id='ms29Dhs_747' href='#ms29Dhs_747'>Ms 29Dhs_747</a><a class='ref msdiv' id='msdiv293' href='#msdiv293'>Msdiv 293</a>Katamaṃ tasmiṃ samaye manindriyaṃ hoti? Yaṃ tasmiṃ samaye cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—idaṃ tasmiṃ samaye manindriyaṃ hoti.</p>
<p><a class='ref sc' id='sc18' href='#sc18'>SC 18</a><a class='ref pts-vp-pli' id='pts-vp-pli63' href='#pts-vp-pli63'>PTS vp Pali 63</a><a class='ref ms' id='ms29Dhs_748' href='#ms29Dhs_748'>Ms 29Dhs_748</a><a class='ref msdiv' id='msdiv294' href='#msdiv294'>Msdiv 294</a>Katamaṃ tasmiṃ samaye somanassindriyaṃ hoti? Yaṃ tasmiṃ samaye cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—idaṃ tasmiṃ samaye somanassindriyaṃ hoti.</p>
<p><a class='ref sc' id='sc19' href='#sc19'>SC 19</a><a class='ref ms' id='ms29Dhs_749' href='#ms29Dhs_749'>Ms 29Dhs_749</a><a class='ref msdiv' id='msdiv295' href='#msdiv295'>Msdiv 295</a>Katamaṃ tasmiṃ samaye jīvitindriyaṃ hoti? Yo tesaṃ arūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—idaṃ tasmiṃ samaye jīvitindriyaṃ hoti.</p>
<p><a class='ref sc' id='sc20' href='#sc20'>SC 20</a><a class='ref ms' id='ms29Dhs_750' href='#ms29Dhs_750'>Ms 29Dhs_750</a><a class='ref msdiv' id='msdiv296' href='#msdiv296'>Msdiv 296</a>Katamaṃ tasmiṃ samaye anaññātaññassāmītindriyaṃ hoti? Yā tesaṃ dhammānaṃ anaññātānaṃ adiṭṭhānaṃ appattānaṃ aviditānaṃ asacchikatānaṃ sacchikiriyāya paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ— idaṃ tasmiṃ samaye anaññātaññassāmītindriyaṃ hoti.</p>
<p><a class='ref sc' id='sc21' href='#sc21'>SC 21</a><a class='ref ms' id='ms29Dhs_751' href='#ms29Dhs_751'>Ms 29Dhs_751</a><a class='ref msdiv' id='msdiv297' href='#msdiv297'>Msdiv 297</a>Katamā tasmiṃ samaye sammādiṭṭhi hoti? Yā tasmiṃ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ—ayaṃ tasmiṃ samaye sammādiṭṭhi hoti.</p>
<p><a class='ref sc' id='sc22' href='#sc22'>SC 22</a><a class='ref ms' id='ms29Dhs_752' href='#ms29Dhs_752'>Ms 29Dhs_752</a><a class='ref msdiv' id='msdiv298' href='#msdiv298'>Msdiv 298</a>Katamo tasmiṃ samaye sammāsaṅkappo hoti? Yo tasmiṃ samaye takko vitakko saṅkappo appanā byappanā cetaso abhiniropanā sammāsaṅkappo maggaṅgaṃ maggapariyāpannaṃ—ayaṃ tasmiṃ samaye sammāsaṅkappo hoti.</p>
<p><a class='ref sc' id='sc23' href='#sc23'>SC 23</a><a class='ref ms' id='ms29Dhs_753' href='#ms29Dhs_753'>Ms 29Dhs_753</a><a class='ref msdiv' id='msdiv299' href='#msdiv299'>Msdiv 299</a>Katamā tasmiṃ samaye sammāvācā hoti? Yā tasmiṃ samaye catūhi vacīduccaritehi ārati virati paṭivirati veramaṇī akiriyā akaraṇaṃ anajjhāpatti velāanatikkamo setughāto sammāvācā maggaṅgaṃ maggapariyāpannaṃ—ayaṃ tasmiṃ samaye sammāvācā hoti.</p>
<p><a class='ref sc' id='sc24' href='#sc24'>SC 24</a><a class='ref pts-vp-pli' id='pts-vp-pli64' href='#pts-vp-pli64'>PTS vp Pali 64</a><a class='ref ms' id='ms29Dhs_754' href='#ms29Dhs_754'>Ms 29Dhs_754</a><a class='ref msdiv' id='msdiv300' href='#msdiv300'>Msdiv 300</a>Katamo tasmiṃ samaye sammākammanto hoti? Yā tasmiṃ samaye tīhi kāyaduccaritehi ārati virati paṭivirati veramaṇī akiriyā akaraṇaṃ anajjhāpatti velāanatikkamo setughāto sammākammanto maggaṅgaṃ maggapariyāpannaṃ—ayaṃ tasmiṃ samaye sammākammanto hoti.</p>
<p><a class='ref sc' id='sc25' href='#sc25'>SC 25</a><a class='ref ms' id='ms29Dhs_755' href='#ms29Dhs_755'>Ms 29Dhs_755</a><a class='ref msdiv' id='msdiv301' href='#msdiv301'>Msdiv 301</a>Katamo tasmiṃ samaye sammāājīvo hoti? Yā tasmiṃ samaye micchāājīvā ārati virati paṭivirati veramaṇī akiriyā akaraṇaṃ anajjhāpatti velāanatikkamo setughāto sammāājīvo maggaṅgaṃ maggapariyāpannaṃ—ayaṃ tasmiṃ samaye sammāājīvo hoti.</p>
<p><a class='ref sc' id='sc26' href='#sc26'>SC 26</a><a class='ref ms' id='ms29Dhs_756' href='#ms29Dhs_756'>Ms 29Dhs_756</a><a class='ref msdiv' id='msdiv302' href='#msdiv302'>Msdiv 302</a>Katamo tasmiṃ samaye sammāvāyāmo hoti? Yo tasmiṃ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalaṃ sammāvāyāmo vīriyasambojjhaṅgo maggaṅgaṃ maggapariyāpannaṃ—ayaṃ tasmiṃ samaye sammāvāyāmo hoti.</p>
<p><a class='ref sc' id='sc27' href='#sc27'>SC 27</a><a class='ref ms' id='ms29Dhs_757' href='#ms29Dhs_757'>Ms 29Dhs_757</a><a class='ref msdiv' id='msdiv303' href='#msdiv303'>Msdiv 303</a>Katamā tasmiṃ samaye sammāsati hoti? Yā tasmiṃ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṃ satibalaṃ sammāsati satisambojjhaṅgo maggaṅgaṃ maggapariyāpannaṃ—ayaṃ tasmiṃ samaye sammāsati hoti.</p>
<p><a class='ref sc' id='sc28' href='#sc28'>SC 28</a><a class='ref ms' id='ms29Dhs_758' href='#ms29Dhs_758'>Ms 29Dhs_758</a><a class='ref msdiv' id='msdiv304' href='#msdiv304'>Msdiv 304</a>Katamo tasmiṃ samaye sammāsamādhi hoti? Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi samādhisambojjhaṅgo maggaṅgaṃ maggapariyāpannaṃ— ayaṃ tasmiṃ samaye sammāsamādhi hoti.</p>
<p><a class='ref sc' id='sc29' href='#sc29'>SC 29</a><a class='ref ms' id='ms29Dhs_759' href='#ms29Dhs_759'>Ms 29Dhs_759</a><a class='ref msdiv' id='msdiv305' href='#msdiv305'>Msdiv 305</a>Katamaṃ tasmiṃ samaye saddhābalaṃ hoti? Yā tasmiṃ samaye saddhā saddahanā okappanā abhippasādo saddhā saddhindriyaṃ saddhābalaṃ—idaṃ tasmiṃ samaye saddhābalaṃ hoti.</p>
<p><a class='ref sc' id='sc30' href='#sc30'>SC 30</a><a class='ref ms' id='ms29Dhs_760' href='#ms29Dhs_760'>Ms 29Dhs_760</a><a class='ref msdiv' id='msdiv306' href='#msdiv306'>Msdiv 306</a>Katamaṃ tasmiṃ samaye vīriyabalaṃ hoti? Yo tasmiṃ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalaṃ sammāvāyāmo vīriyasambojjhaṅgo maggaṅgaṃ maggapariyāpannaṃ—idaṃ tasmiṃ samaye vīriyabalaṃ hoti.</p>
<p><a class='ref sc' id='sc31' href='#sc31'>SC 31</a><a class='ref pts-vp-pli' id='pts-vp-pli65' href='#pts-vp-pli65'>PTS vp Pali 65</a><a class='ref ms' id='ms29Dhs_761' href='#ms29Dhs_761'>Ms 29Dhs_761</a><a class='ref msdiv' id='msdiv307' href='#msdiv307'>Msdiv 307</a>Katamaṃ tasmiṃ samaye satibalaṃ hoti? Yā tasmiṃ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṃ satibalaṃ sammāsati satisambojjhaṅgo maggaṅgaṃ maggapariyāpannaṃ—idaṃ tasmiṃ samaye satibalaṃ hoti.</p>
<p><a class='ref sc' id='sc32' href='#sc32'>SC 32</a><a class='ref ms' id='ms29Dhs_762' href='#ms29Dhs_762'>Ms 29Dhs_762</a><a class='ref msdiv' id='msdiv308' href='#msdiv308'>Msdiv 308</a>Katamaṃ tasmiṃ samaye samādhibalaṃ hoti? Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi samādhisambojjhaṅgo maggaṅgaṃ maggapariyāpannaṃ— idaṃ tasmiṃ samaye samādhibalaṃ hoti.</p>
<p><a class='ref sc' id='sc33' href='#sc33'>SC 33</a><a class='ref ms' id='ms29Dhs_763' href='#ms29Dhs_763'>Ms 29Dhs_763</a><a class='ref msdiv' id='msdiv309' href='#msdiv309'>Msdiv 309</a>Katamaṃ tasmiṃ samaye paññābalaṃ hoti? Yā tasmiṃ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ—idaṃ tasmiṃ samaye paññābalaṃ hoti.</p>
<p><a class='ref sc' id='sc34' href='#sc34'>SC 34</a><a class='ref ms' id='ms29Dhs_764' href='#ms29Dhs_764'>Ms 29Dhs_764</a><a class='ref msdiv' id='msdiv310' href='#msdiv310'>Msdiv 310</a>Katamaṃ tasmiṃ samaye hiribalaṃ hoti? Yaṃ tasmiṃ samaye hirīyati hiriyitabbena hirīyati pāpakānaṃ akusalānaṃ dhammānaṃ samāpattiyā—idaṃ tasmiṃ samaye hiribalaṃ hoti.</p>
<p><a class='ref sc' id='sc35' href='#sc35'>SC 35</a><a class='ref ms' id='ms29Dhs_765' href='#ms29Dhs_765'>Ms 29Dhs_765</a><a class='ref msdiv' id='msdiv311' href='#msdiv311'>Msdiv 311</a>Katamaṃ tasmiṃ samaye ottappabalaṃ hoti? Yaṃ tasmiṃ samaye ottappati ottappitabbena ottappati pāpakānaṃ akusalānaṃ dhammānaṃ samāpattiyā—idaṃ tasmiṃ samaye ottappabalaṃ hoti.</p>
<p><a class='ref sc' id='sc36' href='#sc36'>SC 36</a><a class='ref ms' id='ms29Dhs_766' href='#ms29Dhs_766'>Ms 29Dhs_766</a><a class='ref msdiv' id='msdiv312' href='#msdiv312'>Msdiv 312</a>Katamo tasmiṃ samaye alobho hoti? Yo tasmiṃ samaye alobho alubbhanā alubbhitattaṃ asārāgo asārajjanā asārajjitattaṃ anabhijjhā alobho kusalamūlaṃ— ayaṃ tasmiṃ samaye alobho hoti.</p>
<p><a class='ref sc' id='sc37' href='#sc37'>SC 37</a><a class='ref ms' id='ms29Dhs_767' href='#ms29Dhs_767'>Ms 29Dhs_767</a><a class='ref msdiv' id='msdiv313' href='#msdiv313'>Msdiv 313</a>Katamo tasmiṃ samaye adoso hoti? Yo tasmiṃ samaye adoso adussanā adussitattaṃ abyāpādo abyāpajjo adoso kusalamūlaṃ—ayaṃ tasmiṃ samaye adoso hoti.</p>
<p><a class='ref sc' id='sc38' href='#sc38'>SC 38</a><a class='ref pts-vp-pli' id='pts-vp-pli66' href='#pts-vp-pli66'>PTS vp Pali 66</a><a class='ref ms' id='ms29Dhs_768' href='#ms29Dhs_768'>Ms 29Dhs_768</a><a class='ref msdiv' id='msdiv314' href='#msdiv314'>Msdiv 314</a>Katamo tasmiṃ samaye amoho hoti? Yā tasmiṃ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ—ayaṃ tasmiṃ samaye amoho hoti.</p>
<p><a class='ref sc' id='sc39' href='#sc39'>SC 39</a><a class='ref ms' id='ms29Dhs_769' href='#ms29Dhs_769'>Ms 29Dhs_769</a><a class='ref msdiv' id='msdiv315' href='#msdiv315'>Msdiv 315</a>Katamā tasmiṃ samaye anabhijjhā hoti? Yo tasmiṃ samaye alobho alubbhanā alubbhitattaṃ asārāgo asārajjanā asārajjitattaṃ anabhijjhā alobho kusalamūlaṃ— ayaṃ tasmiṃ samaye anabhijjhā hoti.</p>
<p><a class='ref sc' id='sc40' href='#sc40'>SC 40</a><a class='ref ms' id='ms29Dhs_770' href='#ms29Dhs_770'>Ms 29Dhs_770</a><a class='ref msdiv' id='msdiv316' href='#msdiv316'>Msdiv 316</a>Katamo tasmiṃ samaye abyāpādo hoti? Yo tasmiṃ samaye adoso adussanā adussitattaṃ abyāpādo abyāpajjo adoso kusalamūlaṃ—ayaṃ tasmiṃ samaye abyāpādo hoti.</p>
<p><a class='ref sc' id='sc41' href='#sc41'>SC 41</a><a class='ref ms' id='ms29Dhs_771' href='#ms29Dhs_771'>Ms 29Dhs_771</a><a class='ref msdiv' id='msdiv317' href='#msdiv317'>Msdiv 317</a>Katamā tasmiṃ samaye sammādiṭṭhi hoti? Yā tasmiṃ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ—ayaṃ tasmiṃ samaye sammādiṭṭhi hoti.</p>
<p><a class='ref sc' id='sc42' href='#sc42'>SC 42</a><a class='ref ms' id='ms29Dhs_772' href='#ms29Dhs_772'>Ms 29Dhs_772</a><a class='ref msdiv' id='msdiv318' href='#msdiv318'>Msdiv 318</a>Katamā tasmiṃ samaye hirī hoti? Yaṃ tasmiṃ samaye hirīyati hiriyitabbena hirīyati pāpakānaṃ akusalānaṃ dhammānaṃ samāpattiyā—ayaṃ tasmiṃ samaye hirī hoti.</p>
<p><a class='ref sc' id='sc43' href='#sc43'>SC 43</a><a class='ref ms' id='ms29Dhs_773' href='#ms29Dhs_773'>Ms 29Dhs_773</a><a class='ref msdiv' id='msdiv319' href='#msdiv319'>Msdiv 319</a>Katamaṃ tasmiṃ samaye ottappaṃ hoti? Yaṃ tasmiṃ samaye ottappati ottappitabbena ottappati pāpakānaṃ akusalānaṃ dhammānaṃ samāpattiyā—idaṃ tasmiṃ samaye ottappaṃ hoti.</p>
<p><a class='ref sc' id='sc44' href='#sc44'>SC 44</a><a class='ref ms' id='ms29Dhs_774' href='#ms29Dhs_774'>Ms 29Dhs_774</a><a class='ref msdiv' id='msdiv320' href='#msdiv320'>Msdiv 320</a>Katamā tasmiṃ samaye kāyapassaddhi hoti? Yā tasmiṃ samaye vedanākkhandhassa saññākkhandhassa saṅkhārakkhandhassa passaddhi paṭipassaddhi passambhanā paṭipassambhanā paṭipassambhitattaṃ passaddhisambojjhaṅgo—ayaṃ tasmiṃ samaye kāyapassaddhi hoti.</p>
<p><a class='ref sc' id='sc45' href='#sc45'>SC 45</a><a class='ref ms' id='ms29Dhs_775' href='#ms29Dhs_775'>Ms 29Dhs_775</a><a class='ref msdiv' id='msdiv321' href='#msdiv321'>Msdiv 321</a>Katamā tasmiṃ samaye cittapassaddhi hoti? Yā tasmiṃ samaye viññāṇakkhandhassa passaddhi paṭipassaddhi passambhanā paṭipassambhanā paṭipassambhitattaṃ passaddhisambojjhaṅgo—ayaṃ tasmiṃ samaye cittapassaddhi hoti.</p>
<p><a class='ref sc' id='sc46' href='#sc46'>SC 46</a><a class='ref ms' id='ms29Dhs_776' href='#ms29Dhs_776'>Ms 29Dhs_776</a><a class='ref msdiv' id='msdiv322' href='#msdiv322'>Msdiv 322</a>Katamā tasmiṃ samaye kāyalahutā hoti? Yā tasmiṃ samaye vedanākkhandhassa saññākkhandhassa saṅkhārakkhandhassa lahutā lahupariṇāmatā adandhanatā avitthanatā—ayaṃ tasmiṃ samaye kāyalahutā hoti.</p>
<p><a class='ref sc' id='sc47' href='#sc47'>SC 47</a><a class='ref pts-vp-pli' id='pts-vp-pli67' href='#pts-vp-pli67'>PTS vp Pali 67</a><a class='ref ms' id='ms29Dhs_777' href='#ms29Dhs_777'>Ms 29Dhs_777</a><a class='ref msdiv' id='msdiv323' href='#msdiv323'>Msdiv 323</a>Katamā tasmiṃ samaye cittalahutā hoti? Yā tasmiṃ samaye viññāṇakkhandhassa lahutā lahupariṇāmatā adandhanatā avitthanatā—ayaṃ tasmiṃ samaye cittalahutā hoti.</p>
<p><a class='ref sc' id='sc48' href='#sc48'>SC 48</a><a class='ref ms' id='ms29Dhs_778' href='#ms29Dhs_778'>Ms 29Dhs_778</a><a class='ref msdiv' id='msdiv324' href='#msdiv324'>Msdiv 324</a>Katamā tasmiṃ samaye kāyamudutā hoti? Yā tasmiṃ samaye vedanākkhandhassa saññākkhandhassa saṅkhārakkhandhassa mudutā maddavatā akakkhaḷatā akathinatā— ayaṃ tasmiṃ samaye kāyamudutā hoti.</p>
<p><a class='ref sc' id='sc49' href='#sc49'>SC 49</a><a class='ref ms' id='ms29Dhs_779' href='#ms29Dhs_779'>Ms 29Dhs_779</a><a class='ref msdiv' id='msdiv325' href='#msdiv325'>Msdiv 325</a>Katamā tasmiṃ samaye cittamudutā hoti? Yā tasmiṃ samaye viññāṇakkhandhassa mudutā maddavatā akakkhaḷatā akathinatā—ayaṃ tasmiṃ samaye cittamudutā hoti.</p>
<p><a class='ref sc' id='sc50' href='#sc50'>SC 50</a><a class='ref ms' id='ms29Dhs_780' href='#ms29Dhs_780'>Ms 29Dhs_780</a><a class='ref msdiv' id='msdiv326' href='#msdiv326'>Msdiv 326</a>Katamā tasmiṃ samaye kāyakammaññatā hoti? Yā tasmiṃ samaye vedanākkhandhassa saññākkhandhassa saṅkhārakkhandhassa kammaññatā kammaññattaṃ kammaññabhāvo— ayaṃ tasmiṃ samaye kāyakammaññatā hoti.</p>
<p><a class='ref sc' id='sc51' href='#sc51'>SC 51</a><a class='ref ms' id='ms29Dhs_781' href='#ms29Dhs_781'>Ms 29Dhs_781</a><a class='ref msdiv' id='msdiv327' href='#msdiv327'>Msdiv 327</a>Katamā tasmiṃ samaye cittakammaññatā hoti? Yā tasmiṃ samaye viññāṇakkhandhassa kammaññatā kammaññattaṃ kammaññabhāvo—ayaṃ tasmiṃ samaye cittakammaññatā hoti.</p>
<p><a class='ref sc' id='sc52' href='#sc52'>SC 52</a><a class='ref ms' id='ms29Dhs_782' href='#ms29Dhs_782'>Ms 29Dhs_782</a><a class='ref msdiv' id='msdiv328' href='#msdiv328'>Msdiv 328</a>Katamā tasmiṃ samaye kāyapāguññatā hoti? Yā tasmiṃ samaye vedanākkhandhassa saññākkhandhassa saṅkhārakkhandhassa paguṇatā paguṇattaṃ paguṇabhāvo—ayaṃ tasmiṃ samaye kāyapāguññatā hoti.</p>
<p><a class='ref sc' id='sc53' href='#sc53'>SC 53</a><a class='ref ms' id='ms29Dhs_783' href='#ms29Dhs_783'>Ms 29Dhs_783</a><a class='ref msdiv' id='msdiv329' href='#msdiv329'>Msdiv 329</a>Katamā tasmiṃ samaye cittapāguññatā hoti? Yā tasmiṃ samaye viññāṇakkhandhassa paguṇatā paguṇattaṃ paguṇabhāvo—ayaṃ tasmiṃ samaye cittapāguññatā hoti.</p>
<p><a class='ref sc' id='sc54' href='#sc54'>SC 54</a><a class='ref ms' id='ms29Dhs_784' href='#ms29Dhs_784'>Ms 29Dhs_784</a><a class='ref msdiv' id='msdiv330' href='#msdiv330'>Msdiv 330</a>Katamā tasmiṃ samaye kāyujukatā hoti? Yā tasmiṃ samaye vedanākkhandhassa saññākkhandhassa saṅkhārakkhandhassa ujutā ujukatā ajimhatā avaṅkatā akuṭilatā—ayaṃ tasmiṃ samaye kāyujukatā hoti.</p>
<p><a class='ref sc' id='sc55' href='#sc55'>SC 55</a><a class='ref ms' id='ms29Dhs_785' href='#ms29Dhs_785'>Ms 29Dhs_785</a><a class='ref msdiv' id='msdiv331' href='#msdiv331'>Msdiv 331</a>Katamā tasmiṃ samaye cittujukatā hoti? Yā tasmiṃ samaye viññāṇakkhandhassa ujutā ujukatā ajimhatā avaṅkatā akuṭilatā—ayaṃ tasmiṃ samaye cittujukatā hoti.</p>
<p><a class='ref sc' id='sc56' href='#sc56'>SC 56</a><a class='ref ms' id='ms29Dhs_786' href='#ms29Dhs_786'>Ms 29Dhs_786</a><a class='ref msdiv' id='msdiv332' href='#msdiv332'>Msdiv 332</a>Katamā tasmiṃ samaye sati hoti? Yā tasmiṃ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṃ satibalaṃ sammāsati satisambojjhaṅgo maggaṅgaṃ maggapariyāpannaṃ—ayaṃ tasmiṃ samaye sati hoti.</p>
<p><a class='ref sc' id='sc57' href='#sc57'>SC 57</a><a class='ref pts-vp-pli' id='pts-vp-pli68' href='#pts-vp-pli68'>PTS vp Pali 68</a><a class='ref ms' id='ms29Dhs_787' href='#ms29Dhs_787'>Ms 29Dhs_787</a><a class='ref msdiv' id='msdiv333' href='#msdiv333'>Msdiv 333</a>Katamaṃ tasmiṃ samaye sampajaññaṃ hoti? Yā tasmiṃ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ—idaṃ tasmiṃ samaye sampajaññaṃ hoti.</p>
<p><a class='ref sc' id='sc58' href='#sc58'>SC 58</a><a class='ref ms' id='ms29Dhs_788' href='#ms29Dhs_788'>Ms 29Dhs_788</a><a class='ref msdiv' id='msdiv334' href='#msdiv334'>Msdiv 334</a>Katamo tasmiṃ samaye samatho hoti? Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi samādhisambojjhaṅgo maggaṅgaṃ maggapariyāpannaṃ— ayaṃ tasmiṃ samaye samatho hoti.</p>
<p><a class='ref sc' id='sc59' href='#sc59'>SC 59</a><a class='ref ms' id='ms29Dhs_789' href='#ms29Dhs_789'>Ms 29Dhs_789</a><a class='ref msdiv' id='msdiv335' href='#msdiv335'>Msdiv 335</a>Katamā tasmiṃ samaye vipassanā hoti? Yā tasmiṃ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ—ayaṃ tasmiṃ samaye vipassanā hoti.</p>
<p><a class='ref sc' id='sc60' href='#sc60'>SC 60</a><a class='ref ms' id='ms29Dhs_790' href='#ms29Dhs_790'>Ms 29Dhs_790</a><a class='ref msdiv' id='msdiv336' href='#msdiv336'>Msdiv 336</a>Katamo tasmiṃ samaye paggāho hoti? Yo tasmiṃ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalaṃ sammāvāyāmo vīriyasambojjhaṅgo maggaṅgaṃ maggapariyāpannaṃ—ayaṃ tasmiṃ samaye paggāho hoti.</p>
<p><a class='ref sc' id='sc61' href='#sc61'>SC 61</a><a class='ref ms' id='ms29Dhs_791' href='#ms29Dhs_791'>Ms 29Dhs_791</a><a class='ref msdiv' id='msdiv337' href='#msdiv337'>Msdiv 337</a>Katamo tasmiṃ samaye avikkhepo hoti? Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi samādhisambojjhaṅgo maggaṅgaṃ maggapariyāpannaṃ— ayaṃ tasmiṃ samaye avikkhepo hoti; ye vā pana tasmiṃ samaye aññepi atthi paṭiccasamuppannā arūpino dhammā—ime dhammā kusalā.</p>
<p><a class='ref sc' id='sc62' href='#sc62'>SC 62</a><a class='ref ms' id='ms29Dhs_792' href='#ms29Dhs_792'>Ms 29Dhs_792</a>Tasmiṃ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, navindriyāni honti, pañcaṅgikaṃ jhānaṃ hoti, aṭṭhaṅgiko maggo hoti, satta balāni honti, tayo hetū honti, eko phasso hoti, ekā vedanā hoti, ekā saññā hoti, ekā cetanā hoti, ekaṃ cittaṃ hoti, eko vedanākkhandho hoti, eko saññākkhandho hoti, eko saṅkhārakkhandho hoti, eko viññāṇakkhandho hoti, ekaṃ manāyatanaṃ hoti, ekaṃ manindriyaṃ hoti, ekā manoviññāṇadhātu hoti, ekaṃ dhammāyatanaṃ hoti, ekā dhammadhātu hoti; ye vā pana tasmiṃ samaye aññepi atthi paṭiccasamuppannā arūpino dhammā—ime dhammā kusalā … pe ….</p>
<p><a class='ref sc' id='sc63' href='#sc63'>SC 63</a><a class='ref pts-vp-pli' id='pts-vp-pli69' href='#pts-vp-pli69'>PTS vp Pali 69</a><a class='ref ms' id='ms29Dhs_793' href='#ms29Dhs_793'>Ms 29Dhs_793</a><a class='ref msdiv' id='msdiv338' href='#msdiv338'>Msdiv 338</a>Katamo tasmiṃ samaye saṅkhārakkhandho hoti? Phasso cetanā vitakko vicāro pīti cittassekaggatā saddhindriyaṃ vīriyindriyaṃ satindriyaṃ samādhindriyaṃ paññindriyaṃ jīvitindriyaṃ anaññātaññassāmītindriyaṃ sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi saddhābalaṃ vīriyabalaṃ satibalaṃ samādhibalaṃ paññābalaṃ hiribalaṃ ottappabalaṃ alobho adoso amoho anabhijjhā abyāpādo sammādiṭṭhi hirī ottappaṃ kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā cittapāguññatā kāyujukatā cittujukatā sati sampajaññaṃ samatho vipassanā paggāho avikkhepo; ye vā pana tasmiṃ samaye aññepi atthi paṭiccasamuppannā arūpino dhammā ṭhapetvā vedanākkhandhaṃ ṭhapetvā saññākkhandhaṃ ṭhapetvā viññāṇakkhandhaṃ—ayaṃ tasmiṃ samaye saṅkhārakkhandho hoti … pe … ime dhammā kusalā.</p>
<p><a class='ref sc' id='sc64' href='#sc64'>SC 64</a><a class='ref ms' id='ms29Dhs_794' href='#ms29Dhs_794'>Ms 29Dhs_794</a><a class='ref msdiv' id='msdiv339' href='#msdiv339'>Msdiv 339</a>Katame dhammā kusalā? Yasmiṃ samaye lokuttaraṃ jhānaṃ bhāveti <span class='var' id='note58' title='nīyānikaṃ (si)' href='#note58' title='nīyānikaṃ (si)'>niyyānikaṃ</span> apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p><a class='ref sc' id='sc65' href='#sc65'>SC 65</a><a class='ref ms' id='ms29Dhs_795' href='#ms29Dhs_795'>Ms 29Dhs_795</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ khippābhiññaṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p><a class='ref sc' id='sc66' href='#sc66'>SC 66</a><a class='ref ms' id='ms29Dhs_796' href='#ms29Dhs_796'>Ms 29Dhs_796</a><a class='ref msdiv' id='msdiv340' href='#msdiv340'>Msdiv 340</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati sukhapaṭipadaṃ dandhābhiññaṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p><a class='ref sc' id='sc67' href='#sc67'>SC 67</a><a class='ref ms' id='ms29Dhs_797' href='#ms29Dhs_797'>Ms 29Dhs_797</a><a class='ref msdiv' id='msdiv341' href='#msdiv341'>Msdiv 341</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati sukhapaṭipadaṃ khippābhiññaṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p><a class='ref sc' id='sc68' href='#sc68'>SC 68</a><a class='ref pts-vp-pli' id='pts-vp-pli70' href='#pts-vp-pli70'>PTS vp Pali 70</a><a class='ref ms' id='ms29Dhs_798' href='#ms29Dhs_798'>Ms 29Dhs_798</a><a class='ref msdiv' id='msdiv342' href='#msdiv342'>Msdiv 342</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vitakkavicārānaṃ vūpasamā … pe … dutiyaṃ jhānaṃ … pe … tatiyaṃ jhānaṃ … pe … catutthaṃ jhānaṃ … pe … paṭhamaṃ jhānaṃ … pe … pañcamaṃ jhānaṃ upasampajja viharati dukkhapaṭipadaṃ dandhābhiññaṃ … pe … dukkhapaṭipadaṃ khippābhiññaṃ … pe … sukhapaṭipadaṃ dandhābhiññaṃ … pe … sukhapaṭipadaṃ khippābhiññaṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p class='endsutta'><a class='ref ms' id='ms29Dhs_799' href='#ms29Dhs_799'>Ms 29Dhs_799</a>Suddhikapaṭipadā.</p>
<h2>2.1.5.2. Suññata</h2>
<p><a class='ref sc' id='sc69' href='#sc69'>SC 69</a><a class='ref ms' id='ms29Dhs_800' href='#ms29Dhs_800'>Ms 29Dhs_800</a><a class='ref msdiv' id='msdiv343' href='#msdiv343'>Msdiv 343</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati suññataṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p><a class='ref sc' id='sc70' href='#sc70'>SC 70</a><a class='ref ms' id='ms29Dhs_801' href='#ms29Dhs_801'>Ms 29Dhs_801</a><a class='ref msdiv' id='msdiv344' href='#msdiv344'>Msdiv 344</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vitakkavicārānaṃ vūpasamā … pe … dutiyaṃ jhānaṃ … pe … tatiyaṃ jhānaṃ … pe … catutthaṃ jhānaṃ … pe … paṭhamaṃ jhānaṃ … pe … pañcamaṃ jhānaṃ upasampajja viharati suññataṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p class='endsutta'><a class='ref ms' id='ms29Dhs_802' href='#ms29Dhs_802'>Ms 29Dhs_802</a>Suññataṃ.</p>
<h2>2.1.5.3. Suññatamūlakapaṭipadā</h2>
<p><a class='ref sc' id='sc71' href='#sc71'>SC 71</a><a class='ref ms' id='ms29Dhs_803' href='#ms29Dhs_803'>Ms 29Dhs_803</a><a class='ref msdiv' id='msdiv345' href='#msdiv345'>Msdiv 345</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ suññataṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p><a class='ref sc' id='sc72' href='#sc72'>SC 72</a><a class='ref pts-vp-pli' id='pts-vp-pli71' href='#pts-vp-pli71'>PTS vp Pali 71</a><a class='ref ms' id='ms29Dhs_804' href='#ms29Dhs_804'>Ms 29Dhs_804</a><a class='ref msdiv' id='msdiv346' href='#msdiv346'>Msdiv 346</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ khippābhiññaṃ suññataṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p><a class='ref sc' id='sc73' href='#sc73'>SC 73</a><a class='ref ms' id='ms29Dhs_805' href='#ms29Dhs_805'>Ms 29Dhs_805</a><a class='ref msdiv' id='msdiv347' href='#msdiv347'>Msdiv 347</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati sukhapaṭipadaṃ dandhābhiññaṃ suññataṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p><a class='ref sc' id='sc74' href='#sc74'>SC 74</a><a class='ref ms' id='ms29Dhs_806' href='#ms29Dhs_806'>Ms 29Dhs_806</a><a class='ref msdiv' id='msdiv348' href='#msdiv348'>Msdiv 348</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati sukhapaṭipadaṃ khippābhiññaṃ suññataṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p><a class='ref sc' id='sc75' href='#sc75'>SC 75</a><a class='ref ms' id='ms29Dhs_807' href='#ms29Dhs_807'>Ms 29Dhs_807</a><a class='ref msdiv' id='msdiv349' href='#msdiv349'>Msdiv 349</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vitakkavicārānaṃ vūpasamā … pe … dutiyaṃ jhānaṃ … pe … tatiyaṃ jhānaṃ … pe … catutthaṃ jhānaṃ … pe … paṭhamaṃ jhānaṃ … pe … pañcamaṃ jhānaṃ upasampajja viharati dukkhapaṭipadaṃ dandhābhiññaṃ suññataṃ … pe … dukkhapaṭipadaṃ khippābhiññaṃ suññataṃ … pe … sukhapaṭipadaṃ dandhābhiññaṃ suññataṃ … pe … sukhapaṭipadaṃ khippābhiññaṃ suññataṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p class='endsutta'><a class='ref ms' id='ms29Dhs_808' href='#ms29Dhs_808'>Ms 29Dhs_808</a>Suññatamūlakapaṭipadā.</p>
<h2>2.1.5.4. Appaṇihita</h2>
<p><a class='ref sc' id='sc76' href='#sc76'>SC 76</a><a class='ref ms' id='ms29Dhs_809' href='#ms29Dhs_809'>Ms 29Dhs_809</a><a class='ref msdiv' id='msdiv350' href='#msdiv350'>Msdiv 350</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati appaṇihitaṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p><a class='ref sc' id='sc77' href='#sc77'>SC 77</a><a class='ref pts-vp-pli' id='pts-vp-pli72' href='#pts-vp-pli72'>PTS vp Pali 72</a><a class='ref ms' id='ms29Dhs_810' href='#ms29Dhs_810'>Ms 29Dhs_810</a><a class='ref msdiv' id='msdiv351' href='#msdiv351'>Msdiv 351</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vitakkavicārānaṃ vūpasamā … pe … dutiyaṃ jhānaṃ … pe … tatiyaṃ jhānaṃ … pe … catutthaṃ jhānaṃ … pe … paṭhamaṃ jhānaṃ … pe … pañcamaṃ jhānaṃ upasampajja viharati appaṇihitaṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p class='endsutta'><a class='ref ms' id='ms29Dhs_811' href='#ms29Dhs_811'>Ms 29Dhs_811</a>Appaṇihitaṃ.</p>
<h2>2.1.5.5. Appaṇihitamūlakapaṭipadā</h2>
<p><a class='ref sc' id='sc78' href='#sc78'>SC 78</a><a class='ref ms' id='ms29Dhs_812' href='#ms29Dhs_812'>Ms 29Dhs_812</a><a class='ref msdiv' id='msdiv352' href='#msdiv352'>Msdiv 352</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ appaṇihitaṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p><a class='ref sc' id='sc79' href='#sc79'>SC 79</a><a class='ref ms' id='ms29Dhs_813' href='#ms29Dhs_813'>Ms 29Dhs_813</a><a class='ref msdiv' id='msdiv353' href='#msdiv353'>Msdiv 353</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ khippābhiññaṃ appaṇihitaṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p><a class='ref sc' id='sc80' href='#sc80'>SC 80</a><a class='ref ms' id='ms29Dhs_814' href='#ms29Dhs_814'>Ms 29Dhs_814</a><a class='ref msdiv' id='msdiv354' href='#msdiv354'>Msdiv 354</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati sukhapaṭipadaṃ dandhābhiññaṃ appaṇihitaṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p><a class='ref sc' id='sc81' href='#sc81'>SC 81</a><a class='ref ms' id='ms29Dhs_815' href='#ms29Dhs_815'>Ms 29Dhs_815</a><a class='ref msdiv' id='msdiv355' href='#msdiv355'>Msdiv 355</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati sukhapaṭipadaṃ khippābhiññaṃ appaṇihitaṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p><a class='ref sc' id='sc82' href='#sc82'>SC 82</a><a class='ref pts-vp-pli' id='pts-vp-pli73' href='#pts-vp-pli73'>PTS vp Pali 73</a><a class='ref ms' id='ms29Dhs_816' href='#ms29Dhs_816'>Ms 29Dhs_816</a><a class='ref msdiv' id='msdiv356' href='#msdiv356'>Msdiv 356</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vitakkavicārānaṃ vūpasamā … pe … dutiyaṃ jhānaṃ … pe … tatiyaṃ jhānaṃ … pe … catutthaṃ jhānaṃ … pe … paṭhamaṃ jhānaṃ … pe … pañcamaṃ jhānaṃ upasampajja viharati dukkhapaṭipadaṃ dandhābhiññaṃ appaṇihitaṃ … pe … dukkhapaṭipadaṃ khippābhiññaṃ appaṇihitaṃ … pe … sukhapaṭipadaṃ dandhābhiññaṃ appaṇihitaṃ … pe … sukhapaṭipadaṃ khippābhiññaṃ appaṇihitaṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p class='endsutta'><a class='ref ms' id='ms29Dhs_817' href='#ms29Dhs_817'>Ms 29Dhs_817</a>Appaṇihitamūlakapaṭipadā.</p>
<h2>2.1.5.6. Vīsati mahānaya</h2>
<p><a class='ref sc' id='sc83' href='#sc83'>SC 83</a><a class='ref ms' id='ms29Dhs_818' href='#ms29Dhs_818'>Ms 29Dhs_818</a><a class='ref msdiv' id='msdiv357' href='#msdiv357'>Msdiv 357</a>Katame dhammā kusalā? Yasmiṃ samaye lokuttaraṃ maggaṃ bhāveti … pe … lokuttaraṃ satipaṭṭhānaṃ bhāveti … pe … lokuttaraṃ sammappadhānaṃ bhāveti … pe … lokuttaraṃ iddhipādaṃ bhāveti … pe … lokuttaraṃ indriyaṃ bhāveti … pe … lokuttaraṃ balaṃ bhāveti … pe … lokuttaraṃ bojjhaṅgaṃ bhāveti … pe … lokuttaraṃ saccaṃ bhāveti … pe … lokuttaraṃ samathaṃ bhāveti … pe … lokuttaraṃ dhammaṃ bhāveti … pe … lokuttaraṃ khandhaṃ bhāveti … pe … lokuttaraṃ āyatanaṃ bhāveti … pe … lokuttaraṃ dhātuṃ bhāveti … pe … lokuttaraṃ āhāraṃ bhāveti … pe … lokuttaraṃ phassaṃ bhāveti … pe … lokuttaraṃ vedanaṃ bhāveti … pe … lokuttaraṃ saññaṃ bhāveti … pe … lokuttaraṃ cetanaṃ bhāveti … pe … lokuttaraṃ cittaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p class='endsutta'><a class='ref ms' id='ms29Dhs_819' href='#ms29Dhs_819'>Ms 29Dhs_819</a>Vīsati mahānayā.</p>
<h2>2.1.5.7. Adhipati</h2>
<p><a class='ref sc' id='sc84' href='#sc84'>SC 84</a><a class='ref ms' id='ms29Dhs_820' href='#ms29Dhs_820'>Ms 29Dhs_820</a><a class='ref msdiv' id='msdiv358' href='#msdiv358'>Msdiv 358</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ chandādhipateyyaṃ … pe … vīriyādhipateyyaṃ … pe … cittādhipateyyaṃ … pe … vīmaṃsādhipateyyaṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p><a class='ref sc' id='sc85' href='#sc85'>SC 85</a><a class='ref pts-vp-pli' id='pts-vp-pli74' href='#pts-vp-pli74'>PTS vp Pali 74</a><a class='ref ms' id='ms29Dhs_821' href='#ms29Dhs_821'>Ms 29Dhs_821</a><a class='ref msdiv' id='msdiv359' href='#msdiv359'>Msdiv 359</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vitakkavicārānaṃ vūpasamā … pe … dutiyaṃ jhānaṃ … pe … tatiyaṃ jhānaṃ … pe … catutthaṃ jhānaṃ … pe … paṭhamaṃ jhānaṃ … pe … pañcamaṃ jhānaṃ upasampajja viharati dukkhapaṭipadaṃ dandhābhiññaṃ chandādhipateyyaṃ … pe … vīriyādhipateyyaṃ … pe … cittādhipateyyaṃ … pe … vīmaṃsādhipateyyaṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p><a class='ref sc' id='sc86' href='#sc86'>SC 86</a><a class='ref ms' id='ms29Dhs_822' href='#ms29Dhs_822'>Ms 29Dhs_822</a><a class='ref msdiv' id='msdiv360' href='#msdiv360'>Msdiv 360</a>Katame dhammā kusalā? Yasmiṃ samaye lokuttaraṃ maggaṃ bhāveti … pe … lokuttaraṃ satipaṭṭhānaṃ bhāveti … pe … lokuttaraṃ sammappadhānaṃ bhāveti … pe … lokuttaraṃ iddhipādaṃ bhāveti … pe … lokuttaraṃ indriyaṃ bhāveti … pe … lokuttaraṃ balaṃ bhāveti … pe … lokuttaraṃ bojjhaṅgaṃ bhāveti … pe … lokuttaraṃ saccaṃ bhāveti … pe … lokuttaraṃ samathaṃ bhāveti … pe … lokuttaraṃ dhammaṃ bhāveti … pe … lokuttaraṃ khandhaṃ bhāveti … pe … lokuttaraṃ āyatanaṃ bhāveti … pe … lokuttaraṃ dhātuṃ bhāveti … pe … lokuttaraṃ āhāraṃ bhāveti … pe … lokuttaraṃ phassaṃ bhāveti … pe … lokuttaraṃ vedanaṃ bhāveti … pe … lokuttaraṃ saññaṃ bhāveti … pe … lokuttaraṃ cetanaṃ bhāveti … pe … lokuttaraṃ cittaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ chandādhipateyyaṃ … pe … vīriyādhipateyyaṃ … pe … cittādhipateyyaṃ … pe … vīmaṃsādhipateyyaṃ, tasmiṃ samaye phasso hoti … pe … avikkhepo hoti … pe … ime dhammā kusalā.</p>
<p class='endsutta'><a class='ref ms' id='ms29Dhs_823' href='#ms29Dhs_823'>Ms 29Dhs_823</a>Adhipati.<br>
Paṭhamo maggo.</p>
<p><a class='ref sc' id='sc87' href='#sc87'>SC 87</a><a class='ref ms' id='ms29Dhs_824' href='#ms29Dhs_824'>Ms 29Dhs_824</a><a class='ref msdiv' id='msdiv361' href='#msdiv361'>Msdiv 361</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ kāmarāgabyāpādānaṃ tanubhāvāya dutiyāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye phasso hoti … pe … aññindriyaṃ hoti … pe … avikkhepo hoti … pe … ime dhammā kusalā.</p>
<p class='endsutta'><a class='ref ms' id='ms29Dhs_825' href='#ms29Dhs_825'>Ms 29Dhs_825</a>Dutiyo maggo.</p>
<p><a class='ref sc' id='sc88' href='#sc88'>SC 88</a><a class='ref pts-vp-pli' id='pts-vp-pli75' href='#pts-vp-pli75'>PTS vp Pali 75</a><a class='ref ms' id='ms29Dhs_826' href='#ms29Dhs_826'>Ms 29Dhs_826</a><a class='ref msdiv' id='msdiv362' href='#msdiv362'>Msdiv 362</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ kāmarāgabyāpādānaṃ anavasesappahānāya tatiyāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye phasso hoti … pe … aññindriyaṃ hoti … pe … avikkhepo hoti … pe … ime dhammā kusalā.</p>
<p class='endsutta'><a class='ref ms' id='ms29Dhs_827' href='#ms29Dhs_827'>Ms 29Dhs_827</a>Tatiyo maggo.</p>
<p><a class='ref sc' id='sc89' href='#sc89'>SC 89</a><a class='ref ms' id='ms29Dhs_828' href='#ms29Dhs_828'>Ms 29Dhs_828</a><a class='ref msdiv' id='msdiv363' href='#msdiv363'>Msdiv 363</a>Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ rūparāgaarūparāgamānauddhaccaavijjāya anavasesappahānāya catutthāya bhūmiyā pattiyā vivicceva kāmehi … pe … paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye phasso hoti … pe … aññindriyaṃ hoti … pe … avikkhepo hoti … pe … ime dhammā kusalā … pe ….</p>
<p><a class='ref sc' id='sc90' href='#sc90'>SC 90</a><a class='ref ms' id='ms29Dhs_829' href='#ms29Dhs_829'>Ms 29Dhs_829</a><a class='ref msdiv' id='msdiv364' href='#msdiv364'>Msdiv 364</a>Katamaṃ tasmiṃ samaye aññindriyaṃ hoti? Yā tesaṃ dhammānaṃ ñātānaṃ diṭṭhānaṃ pattānaṃ viditānaṃ sacchikatānaṃ sacchikiriyāya paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi dhammavicayasambojjhaṅgo maggaṅgaṃ maggapariyāpannaṃ, idaṃ tasmiṃ samaye aññindriyaṃ hoti … pe … avikkhepo hoti … pe … ye vā pana tasmiṃ samaye aññepi atthi paṭiccasamuppannā arūpino dhammā—ime dhammā kusalā.</p>
<p class='endsutta'><a class='ref ms' id='ms29Dhs_830' href='#ms29Dhs_830'>Ms 29Dhs_830</a>Catuttho maggo.<br>
Lokuttaraṃ cittaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
