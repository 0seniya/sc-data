<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ds2.3.1' lang='pli'>
<header>
<ul>
<li class='division'>Dhammasaṅgaṇī</li>
<li>2 Niddesa</li>
<li>2.3 Nikkhepakaṇḍa</li>
</ul>
<h1>2.3.1. Tikanikkhepa</h1>
</header>
<h2>2.3.1.1. Kusalattika</h2>
<p><a class='ref sc' id='sc1'>SC 1</a><a class='pts' id='pts180'></a><a class='ref ms' id='ms29Dhs_1650'>Ms 29Dhs_1650</a><a class='ref msdiv' id='msdiv985' href='#sc1'>SC 1</a><a class='pts' id='pts180'></a><a class='ref ms' id='ms29Dhs_1650'>Ms 29Dhs_1650</a><a class='ref msdiv' id='msdiv985'>Msdiv 985</a>Katame dhammā kusalā? Tīṇi kusalamūlāni—alobho, adoso, amoho; taṃsampayutto vedanākkhandho, saññākkhandho, saṅkhārakkhandho, viññāṇakkhandho; taṃsamuṭṭhānaṃ kāyakammaṃ, vacīkammaṃ, manokammaṃ—ime dhammā kusalā.</p>
<p><a class='ref sc' id='sc2'>SC 2</a><a class='ref ms' id='ms29Dhs_1651'>Ms 29Dhs_1651</a><a class='ref msdiv' id='msdiv986' href='#sc2'>SC 2</a><a class='ref ms' id='ms29Dhs_1651'>Ms 29Dhs_1651</a><a class='ref msdiv' id='msdiv986'>Msdiv 986</a>Katame dhammā akusalā? Tīṇi akusalamūlāni—lobho, doso, moho; tadekaṭṭhā ca kilesā; taṃsampayutto vedanākkhandho, saññākkhandho, saṅkhārakkhandho, viññāṇakkhandho; taṃsamuṭṭhānaṃ kāyakammaṃ, vacīkammaṃ, manokammaṃ—ime dhammā akusalā.</p>
<p><a class='ref sc' id='sc3'>SC 3</a><a class='ref ms' id='ms29Dhs_1652'>Ms 29Dhs_1652</a><a class='ref msdiv' id='msdiv987' href='#sc3'>SC 3</a><a class='ref ms' id='ms29Dhs_1652'>Ms 29Dhs_1652</a><a class='ref msdiv' id='msdiv987'>Msdiv 987</a>Katame dhammā abyākatā? Kusalākusalānaṃ dhammānaṃ vipākā kāmāvacarā, rūpāvacarā, arūpāvacarā, apariyāpannā; vedanākkhandho, saññākkhandho, saṅkhārakkhandho, viññāṇakkhandho; ye ca dhammā kiriyā neva kusalā nākusalā na ca kammavipākā; sabbañca rūpaṃ, asaṅkhatā ca dhātu—ime dhammā abyākatā.</p>
<h2>2.3.1.2. Vedanāttika</h2>
<p><a class='ref sc' id='sc4'>SC 4</a><a class='ref ms' id='ms29Dhs_1653'>Ms 29Dhs_1653</a><a class='ref msdiv' id='msdiv988' href='#sc4'>SC 4</a><a class='ref ms' id='ms29Dhs_1653'>Ms 29Dhs_1653</a><a class='ref msdiv' id='msdiv988'>Msdiv 988</a>Katame dhammā sukhāya vedanāya sampayuttā? Sukhabhūmiyaṃ kāmāvacare, rūpāvacare, apariyāpanne, sukhaṃ vedanaṃ ṭhapetvā; taṃsampayutto saññākkhandho, saṅkhārakkhandho, viññāṇakkhandho—ime dhammā sukhāya vedanāya sampayuttā.</p>
<p><a class='ref sc' id='sc5'>SC 5</a><a class='ref ms' id='ms29Dhs_1654'>Ms 29Dhs_1654</a><a class='ref msdiv' id='msdiv989' href='#sc5'>SC 5</a><a class='ref ms' id='ms29Dhs_1654'>Ms 29Dhs_1654</a><a class='ref msdiv' id='msdiv989'>Msdiv 989</a>Katame dhammā dukkhāya vedanāya sampayuttā? Dukkhabhūmiyaṃ kāmāvacare, dukkhaṃ vedanaṃ ṭhapetvā; taṃsampayutto saññākkhandho, saṅkhārakkhandho, viññāṇakkhandho—ime dhammā dukkhāya vedanāya sampayuttā.</p>
<p><a class='ref sc' id='sc6'>SC 6</a><a class='ref ms' id='ms29Dhs_1655'>Ms 29Dhs_1655</a><a class='ref msdiv' id='msdiv990' href='#sc6'>SC 6</a><a class='ref ms' id='ms29Dhs_1655'>Ms 29Dhs_1655</a><a class='ref msdiv' id='msdiv990'>Msdiv 990</a>Katame dhammā adukkhamasukhāya vedanāya sampayuttā? Adukkhamasukhabhūmiyaṃ kāmāvacare, rūpāvacare, arūpāvacare, apariyāpanne, adukkhamasukhaṃ vedanaṃ ṭhapetvā; taṃsampayutto saññākkhandho, saṅkhārakkhandho, viññāṇakkhandho—ime dhammā adukkhamasukhāya vedanāya sampayuttā.</p>
<h2>2.3.1.3. Vipākattika</h2>
<p><a class='ref sc' id='sc7'>SC 7</a><a class='ref ms' id='ms29Dhs_1656'>Ms 29Dhs_1656</a><a class='ref msdiv' id='msdiv991' href='#sc7'>SC 7</a><a class='ref ms' id='ms29Dhs_1656'>Ms 29Dhs_1656</a><a class='ref msdiv' id='msdiv991'>Msdiv 991</a>Katame dhammā vipākā? Kusalākusalānaṃ dhammānaṃ vipākā kāmāvacarā, rūpāvacarā, arūpāvacarā, apariyāpannā; vedanākkhandho … pe … viññāṇakkhandho—ime dhammā vipākā.</p>
<p><a class='ref sc' id='sc8'>SC 8</a><a class='pts' id='pts181'></a><a class='ref ms' id='ms29Dhs_1657'>Ms 29Dhs_1657</a><a class='ref msdiv' id='msdiv992' href='#sc8'>SC 8</a><a class='pts' id='pts181'></a><a class='ref ms' id='ms29Dhs_1657'>Ms 29Dhs_1657</a><a class='ref msdiv' id='msdiv992'>Msdiv 992</a>Katame dhammā vipākadhammadhammā? Kusalākusalā dhammā kāmāvacarā, rūpāvacarā, arūpāvacarā, apariyāpannā; vedanākkhandho … pe … viññāṇakkhandho—ime dhammā vipākadhammadhammā.</p>
<p><a class='ref sc' id='sc9'>SC 9</a><a class='ref ms' id='ms29Dhs_1658'>Ms 29Dhs_1658</a><a class='ref msdiv' id='msdiv993' href='#sc9'>SC 9</a><a class='ref ms' id='ms29Dhs_1658'>Ms 29Dhs_1658</a><a class='ref msdiv' id='msdiv993'>Msdiv 993</a>Katame dhammā nevavipākanavipākadhammadhammā? Ye ca dhammā kiriyā neva kusalā nākusalā na ca kammavipākā, sabbañca rūpaṃ, asaṅkhatā ca dhātu—ime dhammā nevavipākanavipākadhammadhammā.</p>
<h2>2.3.1.4. Upādinnattika</h2>
<p><a class='ref sc' id='sc10'>SC 10</a><a class='ref ms' id='ms29Dhs_1659'>Ms 29Dhs_1659</a><a class='ref msdiv' id='msdiv994' href='#sc10'>SC 10</a><a class='ref ms' id='ms29Dhs_1659'>Ms 29Dhs_1659</a><a class='ref msdiv' id='msdiv994'>Msdiv 994</a>Katame dhammā upādinnupādāniyā? Sāsavā kusalākusalānaṃ dhammānaṃ vipākā kāmāvacarā, rūpāvacarā, arūpāvacarā; vedanākkhandho … pe … viññāṇakkhandho; yañca rūpaṃ kammassa katattā—ime dhammā upādinnupādāniyā.</p>
<p><a class='ref sc' id='sc11'>SC 11</a><a class='ref ms' id='ms29Dhs_1660'>Ms 29Dhs_1660</a><a class='ref msdiv' id='msdiv995' href='#sc11'>SC 11</a><a class='ref ms' id='ms29Dhs_1660'>Ms 29Dhs_1660</a><a class='ref msdiv' id='msdiv995'>Msdiv 995</a>Katame dhammā anupādinnupādāniyā? Sāsavā kusalākusalā dhammā kāmāvacarā, rūpāvacarā, arūpāvacarā; vedanākkhandho … pe … viññāṇakkhandho; ye ca dhammā kiriyā neva kusalā nākusalā na ca kammavipākā; yañca rūpaṃ na kammassa katattā—ime dhammā anupādinnupādāniyā.</p>
<p><a class='ref sc' id='sc12'>SC 12</a><a class='ref ms' id='ms29Dhs_1661'>Ms 29Dhs_1661</a><a class='ref msdiv' id='msdiv996' href='#sc12'>SC 12</a><a class='ref ms' id='ms29Dhs_1661'>Ms 29Dhs_1661</a><a class='ref msdiv' id='msdiv996'>Msdiv 996</a>Katame dhammā anupādinnaanupādāniyā? Apariyāpannā maggā ca, maggaphalāni ca, asaṅkhatā ca dhātu—ime dhammā anupādinnaanupādāniyā.</p>
<h2>2.3.1.5. Saṃkiliṭṭhattika</h2>
<p><a class='ref sc' id='sc13'>SC 13</a><a class='ref ms' id='ms29Dhs_1662'>Ms 29Dhs_1662</a><a class='ref msdiv' id='msdiv997' href='#sc13'>SC 13</a><a class='ref ms' id='ms29Dhs_1662'>Ms 29Dhs_1662</a><a class='ref msdiv' id='msdiv997'>Msdiv 997</a>Katame dhammā saṃkiliṭṭhasaṃkilesikā? Tīṇi akusalamūlāni—lobho, doso, moho; tadekaṭṭhā ca kilesā; taṃsampayutto vedanākkhandho … pe … viññāṇakkhandho; taṃsamuṭṭhānaṃ kāyakammaṃ, vacīkammaṃ, manokammaṃ—ime dhammā saṃkiliṭṭhasaṃkilesikā.</p>
<p><a class='ref sc' id='sc14'>SC 14</a><a class='ref ms' id='ms29Dhs_1663'>Ms 29Dhs_1663</a><a class='ref msdiv' id='msdiv998' href='#sc14'>SC 14</a><a class='ref ms' id='ms29Dhs_1663'>Ms 29Dhs_1663</a><a class='ref msdiv' id='msdiv998'>Msdiv 998</a>Katame dhammā asaṃkiliṭṭhasaṃkilesikā? Sāsavā kusalābyākatā dhammā kāmāvacarā, rūpāvacarā, arūpāvacarā; rūpakkhandho, vedanākkhandho, saññākkhandho, saṅkhārakkhandho, viññāṇakkhandho—ime dhammā asaṃkiliṭṭhasaṃkilesikā.</p>
<p><a class='ref sc' id='sc15'>SC 15</a><a class='ref ms' id='ms29Dhs_1664'>Ms 29Dhs_1664</a><a class='ref msdiv' id='msdiv999' href='#sc15'>SC 15</a><a class='ref ms' id='ms29Dhs_1664'>Ms 29Dhs_1664</a><a class='ref msdiv' id='msdiv999'>Msdiv 999</a>Katame dhammā asaṃkiliṭṭhaasaṃkilesikā? Apariyāpannā maggā ca, maggaphalāni ca, asaṅkhatā ca dhātu—ime dhammā asaṃkiliṭṭhaasaṃkilesikā.</p>
<h2>2.3.1.6. Vitakkattika</h2>
<p><a class='ref sc' id='sc16'>SC 16</a><a class='pts' id='pts182'></a><a class='ref ms' id='ms29Dhs_1665'>Ms 29Dhs_1665</a><a class='ref msdiv' id='msdiv1000' href='#sc16'>SC 16</a><a class='pts' id='pts182'></a><a class='ref ms' id='ms29Dhs_1665'>Ms 29Dhs_1665</a><a class='ref msdiv' id='msdiv1000'>Msdiv 1000</a>Katame dhammā savitakkasavicārā? Savitakkasavicārabhūmiyaṃ kāmāvacare, rūpāvacare, apariyāpanne, vitakkavicāre ṭhapetvā; taṃsampayutto vedanākkhandho … pe … viññāṇakkhandho—ime dhammā savitakkasavicārā.</p>
<p><a class='ref sc' id='sc17'>SC 17</a><a class='ref ms' id='ms29Dhs_1666'>Ms 29Dhs_1666</a><a class='ref msdiv' id='msdiv1001' href='#sc17'>SC 17</a><a class='ref ms' id='ms29Dhs_1666'>Ms 29Dhs_1666</a><a class='ref msdiv' id='msdiv1001'>Msdiv 1001</a>Katame dhammā avitakkavicāramattā? Avitakkavicāramattabhūmiyaṃ rūpāvacare, apariyāpanne, vicāraṃ ṭhapetvā; taṃsampayutto vedanākkhandho … pe … viññāṇakkhandho—ime dhammā avitakkavicāramattā.</p>
<p><a class='ref sc' id='sc18'>SC 18</a><a class='ref ms' id='ms29Dhs_1667'>Ms 29Dhs_1667</a><a class='ref msdiv' id='msdiv1002' href='#sc18'>SC 18</a><a class='ref ms' id='ms29Dhs_1667'>Ms 29Dhs_1667</a><a class='ref msdiv' id='msdiv1002'>Msdiv 1002</a>Katame dhammā avitakkaavicārā? Avitakkaavicārabhūmiyaṃ kāmāvacare, rūpāvacare, arūpāvacare, apariyāpanne; vedanākkhandho … pe … viññāṇakkhandho; sabbañca rūpaṃ, asaṅkhatā ca dhātu—ime dhammā avitakkaavicārā.</p>
<h2>2.3.1.7. Pītittika</h2>
<p><a class='ref sc' id='sc19'>SC 19</a><a class='ref ms' id='ms29Dhs_1668'>Ms 29Dhs_1668</a><a class='ref msdiv' id='msdiv1003' href='#sc19'>SC 19</a><a class='ref ms' id='ms29Dhs_1668'>Ms 29Dhs_1668</a><a class='ref msdiv' id='msdiv1003'>Msdiv 1003</a>Katame dhammā pītisahagatā? Pītibhūmiyaṃ kāmāvacare, rūpāvacare, apariyāpanne, pītiṃ ṭhapetvā; taṃsampayutto vedanākkhandho … pe … viññāṇakkhandho—ime dhammā pītisahagatā.</p>
<p><a class='ref sc' id='sc20'>SC 20</a><a class='ref ms' id='ms29Dhs_1669'>Ms 29Dhs_1669</a><a class='ref msdiv' id='msdiv1004' href='#sc20'>SC 20</a><a class='ref ms' id='ms29Dhs_1669'>Ms 29Dhs_1669</a><a class='ref msdiv' id='msdiv1004'>Msdiv 1004</a>Katame dhammā sukhasahagatā? Sukhabhūmiyaṃ kāmāvacare, rūpāvacare, apariyāpanne, sukhaṃ ṭhapetvā; taṃsampayutto saññākkhandho, saṅkhārakkhandho, viññāṇakkhandho—ime dhammā sukhasahagatā.</p>
<p><a class='ref sc' id='sc21'>SC 21</a><a class='ref ms' id='ms29Dhs_1670'>Ms 29Dhs_1670</a><a class='ref msdiv' id='msdiv1005' href='#sc21'>SC 21</a><a class='ref ms' id='ms29Dhs_1670'>Ms 29Dhs_1670</a><a class='ref msdiv' id='msdiv1005'>Msdiv 1005</a>Katame dhammā upekkhāsahagatā? Upekkhābhūmiyaṃ kāmāvacare, rūpāvacare, arūpāvacare, apariyāpanne, upekkhaṃ ṭhapetvā; taṃsampayutto saññākkhandho, saṅkhārakkhandho, viññāṇakkhandho—ime dhammā upekkhāsahagatā.</p>
<h2>2.3.1.8. Dassanenapahātabbattika</h2>
<p><a class='ref sc' id='sc22'>SC 22</a><a class='ref ms' id='ms29Dhs_1671'>Ms 29Dhs_1671</a><a class='ref msdiv' id='msdiv1006' href='#sc22'>SC 22</a><a class='ref ms' id='ms29Dhs_1671'>Ms 29Dhs_1671</a><a class='ref msdiv' id='msdiv1006'>Msdiv 1006</a>Katame dhammā dassanena pahātabbā? Tīṇi saññojanāni—sakkāyadiṭṭhi, vicikicchā, sīlabbataparāmāso.</p>
<p><a class='ref sc' id='sc23'>SC 23</a><a class='pts' id='pts183'></a><a class='ref ms' id='ms29Dhs_1672'>Ms 29Dhs_1672</a><a class='ref msdiv' id='msdiv1007'>Msdiv 1007</a>Tattha katamā sakkāyadiṭṭhi? Idha assutavā puthujjano ariyānaṃ adassāvī ariyadhammassa akovido ariyadhamme avinīto sappurisānaṃ adassāvī sappurisadhammassa akovido sappurisadhamme avinīto rūpaṃ attato samanupassati, rūpavantaṃ vā attānaṃ, attani vā rūpaṃ, rūpasmiṃ vā attānaṃ. Vedanaṃ attato samanupassati, vedanāvantaṃ vā attānaṃ, attani vā vedanaṃ, vedanāya vā attānaṃ. Saññaṃ attato samanupassati, saññāvantaṃ vā attānaṃ, attani vā saññaṃ, saññāya vā attānaṃ. Saṅkhāre attato samanupassati, saṅkhāravantaṃ vā attānaṃ, attani vā saṅkhāre, saṅkhāresu vā attānaṃ. Viññāṇaṃ attato samanupassati, viññāṇavantaṃ vā attānaṃ, attani vā viññāṇaṃ, viññāṇasmiṃ vā attānaṃ. Yā evarūpā diṭṭhi diṭṭhigataṃ diṭṭhigahanaṃ diṭṭhikantāro <span class='var' id='note83' title='diṭṭhivisūkāyitaṃ (si)' href='#sc23'>SC 23</a><a class='pts' id='pts183'></a><a class='ref ms' id='ms29Dhs_1672'>Ms 29Dhs_1672</a><a class='ref msdiv' id='msdiv1007'>Msdiv 1007</a>Tattha katamā sakkāyadiṭṭhi? Idha assutavā puthujjano ariyānaṃ adassāvī ariyadhammassa akovido ariyadhamme avinīto sappurisānaṃ adassāvī sappurisadhammassa akovido sappurisadhamme avinīto rūpaṃ attato samanupassati, rūpavantaṃ vā attānaṃ, attani vā rūpaṃ, rūpasmiṃ vā attānaṃ. Vedanaṃ attato samanupassati, vedanāvantaṃ vā attānaṃ, attani vā vedanaṃ, vedanāya vā attānaṃ. Saññaṃ attato samanupassati, saññāvantaṃ vā attānaṃ, attani vā saññaṃ, saññāya vā attānaṃ. Saṅkhāre attato samanupassati, saṅkhāravantaṃ vā attānaṃ, attani vā saṅkhāre, saṅkhāresu vā attānaṃ. Viññāṇaṃ attato samanupassati, viññāṇavantaṃ vā attānaṃ, attani vā viññāṇaṃ, viññāṇasmiṃ vā attānaṃ. Yā evarūpā diṭṭhi diṭṭhigataṃ diṭṭhigahanaṃ diṭṭhikantāro <span class='var' id='note83' title='diṭṭhivisūkāyitaṃ (si)'>diṭṭhivisūkāyikaṃ</span> diṭṭhivipphanditaṃ diṭṭhisaññojanaṃ gāho paṭiggāho abhiniveso parāmāso kummaggo micchāpatho micchattaṃ titthāyatanaṃ vipariyāsaggāho—ayaṃ vuccati sakkāyadiṭṭhi.</p>
<p><a class='ref sc' id='sc24'>SC 24</a> <a class='ref ms' id='ms29Dhs_1673'>Ms 29Dhs_1673</a><a class='ref msdiv' id='msdiv1008' href='#sc24'>SC 24</a> <a class='ref ms' id='ms29Dhs_1673'>Ms 29Dhs_1673</a><a class='ref msdiv' id='msdiv1008'>Msdiv 1008</a>Tattha katamā vicikicchā? Satthari kaṅkhati vicikicchati, dhamme kaṅkhati vicikicchati, saṃghe kaṅkhati vicikicchati, sikkhāya kaṅkhati vicikicchati, pubbante kaṅkhati vicikicchati, aparante kaṅkhati vicikicchati, pubbantāparante kaṅkhati vicikicchati, idappaccayatā paṭiccasamuppannesu dhammesu kaṅkhati vicikicchati. Yā evarūpā kaṅkhā kaṅkhāyanā kaṅkhāyitattaṃ vimati vicikicchā dveḷhakaṃ dvedhāpatho saṃsayo anekaṃsaggāho āsappanā parisappanā apariyogāhanā thambhitattaṃ cittassa manovilekho—ayaṃ vuccati vicikicchā.</p>
<p><a class='ref sc' id='sc25'>SC 25</a><a class='ref ms' id='ms29Dhs_1674'>Ms 29Dhs_1674</a><a class='ref msdiv' id='msdiv1009' href='#sc25'>SC 25</a><a class='ref ms' id='ms29Dhs_1674'>Ms 29Dhs_1674</a><a class='ref msdiv' id='msdiv1009'>Msdiv 1009</a>Tattha katamo sīlabbataparāmāso? Ito bahiddhā samaṇabrāhmaṇānaṃ ‘sīlena suddhi, vatena suddhi, sīlabbatena suddhī’ti yā evarūpā diṭṭhi diṭṭhigataṃ diṭṭhigahanaṃ diṭṭhikantāro diṭṭhivisūkāyikaṃ diṭṭhivipphanditaṃ diṭṭhisaññojanaṃ gāho paṭiggāho abhiniveso parāmāso kummaggo micchāpatho micchattaṃ titthāyatanaṃ vipariyāsaggāho—ayaṃ vuccati sīlabbataparāmāso.</p>
<p><a class='ref sc' id='sc26'>SC 26</a><a class='ref ms' id='ms29Dhs_1675'>Ms 29Dhs_1675</a><a class='ref msdiv' id='msdiv1010' href='#sc26'>SC 26</a><a class='ref ms' id='ms29Dhs_1675'>Ms 29Dhs_1675</a><a class='ref msdiv' id='msdiv1010'>Msdiv 1010</a>Imāni tīṇi saññojanāni; tadekaṭṭhā ca kilesā; taṃsampayutto vedanākkhandho … pe … viññāṇakkhandho; taṃsamuṭṭhānaṃ kāyakammaṃ vacīkammaṃ manokammaṃ—ime dhammā dassanena pahātabbā.</p>
<p><a class='ref sc' id='sc27'>SC 27</a><a class='ref ms' id='ms29Dhs_1676'>Ms 29Dhs_1676</a><a class='ref msdiv' id='msdiv1011' href='#sc27'>SC 27</a><a class='ref ms' id='ms29Dhs_1676'>Ms 29Dhs_1676</a><a class='ref msdiv' id='msdiv1011'>Msdiv 1011</a>Katame dhammā bhāvanāya pahātabbā? Avaseso lobho, doso, moho; tadekaṭṭhā ca kilesā; taṃsampayutto vedanākkhandho … pe … viññāṇakkhandho; taṃsamuṭṭhānaṃ kāyakammaṃ, vacīkammaṃ, manokammaṃ—ime dhammā bhāvanāya pahātabbā.</p>
<p><a class='ref sc' id='sc28'>SC 28</a><a class='pts' id='pts184'></a><a class='ref ms' id='ms29Dhs_1677'>Ms 29Dhs_1677</a><a class='ref msdiv' id='msdiv1012' href='#sc28'>SC 28</a><a class='pts' id='pts184'></a><a class='ref ms' id='ms29Dhs_1677'>Ms 29Dhs_1677</a><a class='ref msdiv' id='msdiv1012'>Msdiv 1012</a>Katame dhammā neva dassanena na bhāvanāya pahātabbā? Kusalābyākatā dhammā kāmāvacarā, rūpāvacarā, arūpāvacarā, apariyāpannā; vedanākkhandho … pe … viññāṇakkhandho; sabbañca rūpaṃ, asaṅkhatā ca dhātu—ime dhammā neva dassanena na bhāvanāya pahātabbā.</p>
<h2>2.3.1.9. Dassanenapahātabbahetukattika</h2>
<p><a class='ref sc' id='sc29'>SC 29</a><a class='ref ms' id='ms29Dhs_1678'>Ms 29Dhs_1678</a><a class='ref msdiv' id='msdiv1013' href='#sc29'>SC 29</a><a class='ref ms' id='ms29Dhs_1678'>Ms 29Dhs_1678</a><a class='ref msdiv' id='msdiv1013'>Msdiv 1013</a>Katame dhammā dassanena pahātabbahetukā? Tīṇi saññojanāni—sakkāyadiṭṭhi, vicikicchā, sīlabbataparāmāso.</p>
<p><a class='ref sc' id='sc30'>SC 30</a><a class='ref ms' id='ms29Dhs_1679'>Ms 29Dhs_1679</a><a class='ref msdiv' id='msdiv1014' href='#sc30'>SC 30</a><a class='ref ms' id='ms29Dhs_1679'>Ms 29Dhs_1679</a><a class='ref msdiv' id='msdiv1014'>Msdiv 1014</a>Tattha katamā sakkāyadiṭṭhi … pe … ayaṃ vuccati sakkāyadiṭṭhi.</p>
<p><a class='ref sc' id='sc31'>SC 31</a><a class='ref ms' id='ms29Dhs_1680'>Ms 29Dhs_1680</a><a class='ref msdiv' id='msdiv1015' href='#sc31'>SC 31</a><a class='ref ms' id='ms29Dhs_1680'>Ms 29Dhs_1680</a><a class='ref msdiv' id='msdiv1015'>Msdiv 1015</a>Tattha katamā vicikicchā … pe … ayaṃ vuccati vicikicchā.</p>
<p><a class='ref sc' id='sc32'>SC 32</a><a class='ref ms' id='ms29Dhs_1681'>Ms 29Dhs_1681</a><a class='ref msdiv' id='msdiv1016' href='#sc32'>SC 32</a><a class='ref ms' id='ms29Dhs_1681'>Ms 29Dhs_1681</a><a class='ref msdiv' id='msdiv1016'>Msdiv 1016</a>Tattha katamo sīlabbataparāmāso … pe … ayaṃ vuccati sīlabbataparāmāso.</p>
<p><a class='ref sc' id='sc33'>SC 33</a><a class='ref ms' id='ms29Dhs_1682'>Ms 29Dhs_1682</a><a class='ref msdiv' id='msdiv1017' href='#sc33'>SC 33</a><a class='ref ms' id='ms29Dhs_1682'>Ms 29Dhs_1682</a><a class='ref msdiv' id='msdiv1017'>Msdiv 1017</a>Imāni tīṇi saññojanāni; tadekaṭṭhā ca kilesā; taṃsampayutto vedanākkhandho … pe … viññāṇakkhandho; taṃsamuṭṭhānaṃ kāyakammaṃ, vacīkammaṃ, manokammaṃ—ime dhammā dassanena pahātabbahetukā. Tīṇi saññojanāni—sakkāyadiṭṭhi, vicikicchā, sīlabbataparāmāso—ime dhammā dassanena pahātabbā. Tadekaṭṭho lobho, doso, moho—ime dhammā dassanena pahātabbahetū. Tadekaṭṭhā ca kilesā; taṃsampayutto vedanākkhandho … pe … viññāṇakkhandho; taṃsamuṭṭhānaṃ kāyakammaṃ, vacīkammaṃ, manokammaṃ—ime dhammā dassanena pahātabbahetukā.</p>
<p><a class='ref sc' id='sc34'>SC 34</a><a class='ref ms' id='ms29Dhs_1683'>Ms 29Dhs_1683</a><a class='ref msdiv' id='msdiv1018' href='#sc34'>SC 34</a><a class='ref ms' id='ms29Dhs_1683'>Ms 29Dhs_1683</a><a class='ref msdiv' id='msdiv1018'>Msdiv 1018</a>Katame dhammā bhāvanāya pahātabbahetukā? Avaseso lobho, doso, moho—ime dhammā bhāvanāya pahātabbahetū. Tadekaṭṭhā ca kilesā; taṃsampayutto vedanākkhandho … pe … viññāṇakkhandho; taṃsamuṭṭhānaṃ kāyakammaṃ, vacīkammaṃ, manokammaṃ—ime dhammā bhāvanāya pahātabbahetukā.</p>
<p><a class='ref sc' id='sc35'>SC 35</a><a class='ref ms' id='ms29Dhs_1684'>Ms 29Dhs_1684</a><a class='ref msdiv' id='msdiv1019' href='#sc35'>SC 35</a><a class='ref ms' id='ms29Dhs_1684'>Ms 29Dhs_1684</a><a class='ref msdiv' id='msdiv1019'>Msdiv 1019</a>Katame dhammā neva dassanena na bhāvanāya pahātabbahetukā? Te dhamme ṭhapetvā avasesā kusalākusalābyākatā dhammā kāmāvacarā rūpāvacarā, arūpāvacarā, apariyāpannā; vedanākkhandho, saññākkhandho, saṅkhārakkhandho, viññāṇakkhandho; sabbañca rūpaṃ, asaṅkhatā ca dhātu—ime dhammā neva dassanena na bhāvanāya pahātabbahetukā.</p>
<h2>2.3.1.10. Ācayagāmittika</h2>
<p><a class='ref sc' id='sc36'>SC 36</a><a class='ref ms' id='ms29Dhs_1685'>Ms 29Dhs_1685</a><a class='ref msdiv' id='msdiv1020' href='#sc36'>SC 36</a><a class='ref ms' id='ms29Dhs_1685'>Ms 29Dhs_1685</a><a class='ref msdiv' id='msdiv1020'>Msdiv 1020</a>Katame dhammā ācayagāmino? Sāsavā kusalākusalā dhammā kāmāvacarā, rūpāvacarā, arūpāvacarā; vedanākkhandho … pe … viññāṇakkhandho—ime dhammā ācayagāmino.</p>
<p><a class='ref sc' id='sc37'>SC 37</a><a class='ref ms' id='ms29Dhs_1686'>Ms 29Dhs_1686</a><a class='ref msdiv' id='msdiv1021' href='#sc37'>SC 37</a><a class='ref ms' id='ms29Dhs_1686'>Ms 29Dhs_1686</a><a class='ref msdiv' id='msdiv1021'>Msdiv 1021</a>Katame dhammā apacayagāmino? Cattāro maggā apariyāpannā—ime dhammā apacayagāmino.</p>
<p><a class='ref sc' id='sc38'>SC 38</a><a class='ref ms' id='ms29Dhs_1687'>Ms 29Dhs_1687</a><a class='ref msdiv' id='msdiv1022'>Msdiv 1022</a>Katame dhammā <span class='var' id='note85' title='neva ācayagāmino (bj, pts1) | nevācayagāmino (s1-3)' href='#sc38'>SC 38</a><a class='ref ms' id='ms29Dhs_1687'>Ms 29Dhs_1687</a><a class='ref msdiv' id='msdiv1022'>Msdiv 1022</a>Katame dhammā <span class='var' id='note85' title='neva ācayagāmino (bj, pts1) | nevācayagāmino (s1-3)'>neva ācayagāmi</span> na apacayagāmino? Kusalākusalānaṃ dhammānaṃ vipākā kāmāvacarā, rūpāvacarā, arūpāvacarā, apariyāpannā; vedanākkhandho … pe … viññāṇakkhandho; ye ca dhammā kiriyā neva kusalā nākusalā na ca kammavipākā; sabbañca rūpaṃ, asaṅkhatā ca dhātu—ime dhammā neva ācayagāmi na apacayagāmino.</p>
<h2>2.3.1.11. Sekkhattika</h2>
<p><a class='ref sc' id='sc39'>SC 39</a><a class='ref ms' id='ms29Dhs_1688'>Ms 29Dhs_1688</a><a class='ref msdiv' id='msdiv1023' href='#sc39'>SC 39</a><a class='ref ms' id='ms29Dhs_1688'>Ms 29Dhs_1688</a><a class='ref msdiv' id='msdiv1023'>Msdiv 1023</a>Katame dhammā sekkhā? Cattāro maggā apariyāpannā, heṭṭhimāni ca tīṇi sāmaññaphalāni—ime dhammā sekkhā.</p>
<p><a class='ref sc' id='sc40'>SC 40</a><a class='pts' id='pts185'></a><a class='ref ms' id='ms29Dhs_1689'>Ms 29Dhs_1689</a><a class='ref msdiv' id='msdiv1024' href='#sc40'>SC 40</a><a class='pts' id='pts185'></a><a class='ref ms' id='ms29Dhs_1689'>Ms 29Dhs_1689</a><a class='ref msdiv' id='msdiv1024'>Msdiv 1024</a>Katame dhammā asekkhā? Upariṭṭhimaṃ arahattaphalaṃ—ime dhammā asekkhā.</p>
<p><a class='ref sc' id='sc41'>SC 41</a><a class='ref ms' id='ms29Dhs_1690'>Ms 29Dhs_1690</a><a class='ref msdiv' id='msdiv1025' href='#sc41'>SC 41</a><a class='ref ms' id='ms29Dhs_1690'>Ms 29Dhs_1690</a><a class='ref msdiv' id='msdiv1025'>Msdiv 1025</a>Katame dhammā nevasekkhanāsekkhā? Te dhamme ṭhapetvā, avasesā kusalākusalābyākatā dhammā kāmāvacarā, rūpāvacarā, arūpāvacarā; vedanākkhandho … pe … viññāṇakkhandho; sabbañca rūpaṃ, asaṅkhatā ca dhātu—ime dhammā nevasekkhanāsekkhā.</p>
<h2>2.3.1.12. Parittattika</h2>
<p><a class='ref sc' id='sc42'>SC 42</a><a class='ref ms' id='ms29Dhs_1691'>Ms 29Dhs_1691</a><a class='ref msdiv' id='msdiv1026' href='#sc42'>SC 42</a><a class='ref ms' id='ms29Dhs_1691'>Ms 29Dhs_1691</a><a class='ref msdiv' id='msdiv1026'>Msdiv 1026</a>Katame dhammā parittā? Sabbeva kāmāvacarā kusalākusalābyākatā dhammā; rūpakkhandho … pe … viññāṇakkhandho—ime dhammā parittā.</p>
<p><a class='ref sc' id='sc43'>SC 43</a><a class='ref ms' id='ms29Dhs_1692'>Ms 29Dhs_1692</a><a class='ref msdiv' id='msdiv1027' href='#sc43'>SC 43</a><a class='ref ms' id='ms29Dhs_1692'>Ms 29Dhs_1692</a><a class='ref msdiv' id='msdiv1027'>Msdiv 1027</a>Katame dhammā mahaggatā? Rūpāvacarā, arūpāvacarā, kusalābyākatā dhammā; vedanākkhandho … pe … viññāṇakkhandho—ime dhammā mahaggatā.</p>
<p><a class='ref sc' id='sc44'>SC 44</a><a class='ref ms' id='ms29Dhs_1693'>Ms 29Dhs_1693</a><a class='ref msdiv' id='msdiv1028' href='#sc44'>SC 44</a><a class='ref ms' id='ms29Dhs_1693'>Ms 29Dhs_1693</a><a class='ref msdiv' id='msdiv1028'>Msdiv 1028</a>Katame dhammā appamāṇā? Apariyāpannā maggā ca, maggaphalāni ca, asaṅkhatā ca dhātu—ime dhammā appamāṇā.</p>
<h2>2.3.1.13. Parittārammaṇattika</h2>
<p><a class='ref sc' id='sc45'>SC 45</a><a class='ref ms' id='ms29Dhs_1694'>Ms 29Dhs_1694</a><a class='ref msdiv' id='msdiv1029' href='#sc45'>SC 45</a><a class='ref ms' id='ms29Dhs_1694'>Ms 29Dhs_1694</a><a class='ref msdiv' id='msdiv1029'>Msdiv 1029</a>Katame dhammā parittārammaṇā? Paritte dhamme ārabbha ye uppajjanti cittacetasikā dhammā—ime dhammā parittārammaṇā.</p>
<p><a class='ref sc' id='sc46'>SC 46</a><a class='ref ms' id='ms29Dhs_1695'>Ms 29Dhs_1695</a><a class='ref msdiv' id='msdiv1030' href='#sc46'>SC 46</a><a class='ref ms' id='ms29Dhs_1695'>Ms 29Dhs_1695</a><a class='ref msdiv' id='msdiv1030'>Msdiv 1030</a>Katame dhammā mahaggatārammaṇā? Mahaggate dhamme ārabbha ye uppajjanti cittacetasikā dhammā—ime dhammā mahaggatārammaṇā.</p>
<p><a class='ref sc' id='sc47'>SC 47</a><a class='ref ms' id='ms29Dhs_1696'>Ms 29Dhs_1696</a><a class='ref msdiv' id='msdiv1031' href='#sc47'>SC 47</a><a class='ref ms' id='ms29Dhs_1696'>Ms 29Dhs_1696</a><a class='ref msdiv' id='msdiv1031'>Msdiv 1031</a>Katame dhammā appamāṇārammaṇā? Appamāṇe dhamme ārabbha ye uppajjanti cittacetasikā dhammā—ime dhammā appamāṇārammaṇā.</p>
<h2>2.3.1.14. Hīnattika</h2>
<p><a class='ref sc' id='sc48'>SC 48</a><a class='ref ms' id='ms29Dhs_1697'>Ms 29Dhs_1697</a><a class='ref msdiv' id='msdiv1032' href='#sc48'>SC 48</a><a class='ref ms' id='ms29Dhs_1697'>Ms 29Dhs_1697</a><a class='ref msdiv' id='msdiv1032'>Msdiv 1032</a>Katame dhammā hīnā? Tīṇi akusalamūlāni—lobho, doso, moho; tadekaṭṭhā ca kilesā; taṃsampayutto vedanākkhandho … pe … viññāṇakkhandho; taṃsamuṭṭhānaṃ kāyakammaṃ, vacīkammaṃ, manokammaṃ—ime dhammā hīnā.</p>
<p><a class='ref sc' id='sc49'>SC 49</a><a class='ref ms' id='ms29Dhs_1698'>Ms 29Dhs_1698</a><a class='ref msdiv' id='msdiv1033' href='#sc49'>SC 49</a><a class='ref ms' id='ms29Dhs_1698'>Ms 29Dhs_1698</a><a class='ref msdiv' id='msdiv1033'>Msdiv 1033</a>Katame dhammā majjhimā? Sāsavā kusalābyākatā dhammā kāmāvacarā, rūpāvacarā, arūpāvacarā, rūpakkhandho … pe … viññāṇakkhandho—ime dhammā majjhimā.</p>
<p><a class='ref sc' id='sc50'>SC 50</a><a class='ref ms' id='ms29Dhs_1699'>Ms 29Dhs_1699</a><a class='ref msdiv' id='msdiv1034' href='#sc50'>SC 50</a><a class='ref ms' id='ms29Dhs_1699'>Ms 29Dhs_1699</a><a class='ref msdiv' id='msdiv1034'>Msdiv 1034</a>Katame dhammā paṇītā? Apariyāpannā maggā ca, maggaphalāni ca, asaṅkhatā ca dhātu—ime dhammā paṇītā.</p>
<h2>2.3.1.15. Micchattaniyatattika</h2>
<p><a class='ref sc' id='sc51'>SC 51</a><a class='pts' id='pts186'></a><a class='ref ms' id='ms29Dhs_1700'>Ms 29Dhs_1700</a><a class='ref msdiv' id='msdiv1035' href='#sc51'>SC 51</a><a class='pts' id='pts186'></a><a class='ref ms' id='ms29Dhs_1700'>Ms 29Dhs_1700</a><a class='ref msdiv' id='msdiv1035'>Msdiv 1035</a>Katame dhammā micchattaniyatā? Pañca kammāni ānantarikāni, yā ca micchādiṭṭhiniyatā—ime dhammā micchattaniyatā.</p>
<p><a class='ref sc' id='sc52'>SC 52</a><a class='ref ms' id='ms29Dhs_1701'>Ms 29Dhs_1701</a><a class='ref msdiv' id='msdiv1036' href='#sc52'>SC 52</a><a class='ref ms' id='ms29Dhs_1701'>Ms 29Dhs_1701</a><a class='ref msdiv' id='msdiv1036'>Msdiv 1036</a>Katame dhammā sammattaniyatā? Cattāro maggā apariyāpannā—ime dhammā sammattaniyatā.</p>
<p><a class='ref sc' id='sc53'>SC 53</a><a class='ref ms' id='ms29Dhs_1702'>Ms 29Dhs_1702</a><a class='ref msdiv' id='msdiv1037' href='#sc53'>SC 53</a><a class='ref ms' id='ms29Dhs_1702'>Ms 29Dhs_1702</a><a class='ref msdiv' id='msdiv1037'>Msdiv 1037</a>Katame dhammā aniyatā? Te dhamme ṭhapetvā, avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā; vedanākkhandho … pe … viññāṇakkhandho; sabbañca rūpaṃ, asaṅkhatā ca dhātu—ime dhammā aniyatā.</p>
<h2>2.3.1.16. Maggārammaṇattika</h2>
<p><a class='ref sc' id='sc54'>SC 54</a><a class='ref ms' id='ms29Dhs_1703'>Ms 29Dhs_1703</a><a class='ref msdiv' id='msdiv1038' href='#sc54'>SC 54</a><a class='ref ms' id='ms29Dhs_1703'>Ms 29Dhs_1703</a><a class='ref msdiv' id='msdiv1038'>Msdiv 1038</a>Katame dhammā maggārammaṇā? Ariyamaggaṃ ārabbha ye uppajjanti cittacetasikā dhammā—ime dhammā maggārammaṇā.</p>
<p><a class='ref sc' id='sc55'>SC 55</a><a class='ref ms' id='ms29Dhs_1704'>Ms 29Dhs_1704</a><a class='ref msdiv' id='msdiv1039' href='#sc55'>SC 55</a><a class='ref ms' id='ms29Dhs_1704'>Ms 29Dhs_1704</a><a class='ref msdiv' id='msdiv1039'>Msdiv 1039</a>Katame dhammā maggahetukā? Ariyamaggasamaṅgissa maggaṅgāni ṭhapetvā; taṃsampayutto vedanākkhandho … pe … viññāṇakkhandho—ime dhammā maggahetukā. Ariyamaggasamaṅgissa sammādiṭṭhi maggo ceva hetu ca, sammādiṭṭhiṃ ṭhapetvā, taṃsampayutto vedanākkhandho … pe … viññāṇakkhandho—ime dhammā maggahetukā. Ariyamaggasamaṅgissa alobho, adoso, amoho—ime dhammā maggahetū. Taṃsampayutto vedanākkhandho … pe … viññāṇakkhandho—ime dhammā maggahetukā.</p>
<p><a class='ref sc' id='sc56'>SC 56</a><a class='ref ms' id='ms29Dhs_1705'>Ms 29Dhs_1705</a><a class='ref msdiv' id='msdiv1040' href='#sc56'>SC 56</a><a class='ref ms' id='ms29Dhs_1705'>Ms 29Dhs_1705</a><a class='ref msdiv' id='msdiv1040'>Msdiv 1040</a>Katame dhammā maggādhipatino? Ariyamaggaṃ adhipatiṃ karitvā ye uppajjanti cittacetasikā dhammā—ime dhammā maggādhipatino. Ariyamaggasamaṅgissa vīmaṃsādhipateyyaṃ maggaṃ bhāvayantassa vīmaṃsaṃ ṭhapetvā; taṃsampayutto vedanākkhandho … pe … viññāṇakkhandho—ime dhammā maggādhipatino.</p>
<h2>2.3.1.17. Uppannattika</h2>
<p><a class='ref sc' id='sc57'>SC 57</a><a class='ref ms' id='ms29Dhs_1706'>Ms 29Dhs_1706</a><a class='ref msdiv' id='msdiv1041'>Msdiv 1041</a>Katame dhammā uppannā? Ye dhammā jātā bhūtā sañjātā nibbattā abhinibbattā pātubhūtā uppannā samuppannā uṭṭhitā samuṭṭhitā uppannā uppannaṃsena saṅgahitā, <span class='var' id='note86' title='rūpā (bahūsu)' href='#sc57'>SC 57</a><a class='ref ms' id='ms29Dhs_1706'>Ms 29Dhs_1706</a><a class='ref msdiv' id='msdiv1041'>Msdiv 1041</a>Katame dhammā uppannā? Ye dhammā jātā bhūtā sañjātā nibbattā abhinibbattā pātubhūtā uppannā samuppannā uṭṭhitā samuṭṭhitā uppannā uppannaṃsena saṅgahitā, <span class='var' id='note86' title='rūpā (bahūsu)'>rūpaṃ</span>, vedanā, saññā, saṅkhārā, viññāṇaṃ—ime dhammā uppannā.</p>
<p><a class='ref sc' id='sc58'>SC 58</a><a class='pts' id='pts187'></a><a class='ref ms' id='ms29Dhs_1707'>Ms 29Dhs_1707</a><a class='ref msdiv' id='msdiv1042' href='#sc58'>SC 58</a><a class='pts' id='pts187'></a><a class='ref ms' id='ms29Dhs_1707'>Ms 29Dhs_1707</a><a class='ref msdiv' id='msdiv1042'>Msdiv 1042</a>Katame dhammā anuppannā? Ye dhammā ajātā abhūtā asañjātā anibbattā anabhinibbattā apātubhūtā anuppannā asamuppannā anuṭṭhitā asamuṭṭhitā anuppannā anuppannaṃsena saṅgahitā, rūpaṃ, vedanā, saññā, saṅkhārā, viññāṇaṃ—ime dhammā anuppannā.</p>
<p><a class='ref sc' id='sc59'>SC 59</a><a class='ref ms' id='ms29Dhs_1708'>Ms 29Dhs_1708</a><a class='ref msdiv' id='msdiv1043' href='#sc59'>SC 59</a><a class='ref ms' id='ms29Dhs_1708'>Ms 29Dhs_1708</a><a class='ref msdiv' id='msdiv1043'>Msdiv 1043</a>Katame dhammā uppādino? Kusalākusalānaṃ dhammānaṃ avipakkavipākānaṃ vipākā kāmāvacarā, rūpāvacarā, arūpāvacarā, apariyāpannā; vedanākkhandho … pe … viññāṇakkhandho; yañca rūpaṃ kammassa katattā uppajjissati—ime dhammā uppādino.</p>
<h2>2.3.1.18. Atītattika</h2>
<p><a class='ref sc' id='sc60'>SC 60</a><a class='ref ms' id='ms29Dhs_1709'>Ms 29Dhs_1709</a><a class='ref msdiv' id='msdiv1044' href='#sc60'>SC 60</a><a class='ref ms' id='ms29Dhs_1709'>Ms 29Dhs_1709</a><a class='ref msdiv' id='msdiv1044'>Msdiv 1044</a>Katame dhammā atītā? Ye dhammā atītā niruddhā vigatā vipariṇatā atthaṅgatā abbhatthaṅgatā uppajjitvā vigatā atītā atītaṃsena saṅgahitā, rūpaṃ, vedanā, saññā, saṅkhārā, viññāṇaṃ—ime dhammā atītā.</p>
<p><a class='ref sc' id='sc61'>SC 61</a><a class='ref ms' id='ms29Dhs_1710'>Ms 29Dhs_1710</a><a class='ref msdiv' id='msdiv1045' href='#sc61'>SC 61</a><a class='ref ms' id='ms29Dhs_1710'>Ms 29Dhs_1710</a><a class='ref msdiv' id='msdiv1045'>Msdiv 1045</a>Katame dhammā anāgatā? Ye dhammā ajātā abhūtā asañjātā anibbattā anabhinibbattā apātubhūtā anuppannā asamuppannā anuṭṭhitā asamuṭṭhitā anāgatā anāgataṃsena saṅgahitā, rūpaṃ, vedanā, saññā, saṅkhārā, viññāṇaṃ—ime dhammā anāgatā.</p>
<p><a class='ref sc' id='sc62'>SC 62</a><a class='ref ms' id='ms29Dhs_1711'>Ms 29Dhs_1711</a><a class='ref msdiv' id='msdiv1046' href='#sc62'>SC 62</a><a class='ref ms' id='ms29Dhs_1711'>Ms 29Dhs_1711</a><a class='ref msdiv' id='msdiv1046'>Msdiv 1046</a>Katame dhammā paccuppannā? Ye dhammā jātā bhūtā sañjātā nibbattā abhinibbattā pātubhūtā uppannā samuppannā uṭṭhitā samuṭṭhitā paccuppannā paccuppannaṃsena saṅgahitā, rūpaṃ, vedanā, saññā, saṅkhārā, viññāṇaṃ—ime dhammā paccuppannā.</p>
<h2>2.3.1.19. Atītārammaṇattika</h2>
<p><a class='ref sc' id='sc63'>SC 63</a><a class='ref ms' id='ms29Dhs_1712'>Ms 29Dhs_1712</a><a class='ref msdiv' id='msdiv1047' href='#sc63'>SC 63</a><a class='ref ms' id='ms29Dhs_1712'>Ms 29Dhs_1712</a><a class='ref msdiv' id='msdiv1047'>Msdiv 1047</a>Katame dhammā atītārammaṇā? Atīte dhamme ārabbha ye uppajjanti cittacetasikā dhammā—ime dhammā atītārammaṇā.</p>
<p><a class='ref sc' id='sc64'>SC 64</a><a class='ref ms' id='ms29Dhs_1713'>Ms 29Dhs_1713</a><a class='ref msdiv' id='msdiv1048' href='#sc64'>SC 64</a><a class='ref ms' id='ms29Dhs_1713'>Ms 29Dhs_1713</a><a class='ref msdiv' id='msdiv1048'>Msdiv 1048</a>Katame dhammā anāgatārammaṇā? Anāgate dhamme ārabbha ye uppajjanti cittacetasikā dhammā—ime dhammā anāgatārammaṇā.</p>
<p><a class='ref sc' id='sc65'>SC 65</a><a class='ref ms' id='ms29Dhs_1714'>Ms 29Dhs_1714</a><a class='ref msdiv' id='msdiv1049' href='#sc65'>SC 65</a><a class='ref ms' id='ms29Dhs_1714'>Ms 29Dhs_1714</a><a class='ref msdiv' id='msdiv1049'>Msdiv 1049</a>Katame dhammā paccuppannārammaṇā? Paccuppanne dhamme ārabbha ye uppajjanti cittacetasikā dhammā—ime dhammā paccuppannārammaṇā.</p>
<h2>2.3.1.20. Ajjhattattika</h2>
<p><a class='ref sc' id='sc66'>SC 66</a><a class='ref ms' id='ms29Dhs_1715'>Ms 29Dhs_1715</a><a class='ref msdiv' id='msdiv1050'>Msdiv 1050</a>Katame dhammā ajjhattā? Ye dhammā tesaṃ tesaṃ sattānaṃ ajjhattaṃ paccattaṃ <span class='var' id='note87' title='niyakā (bj, s1-3)' href='#sc66'>SC 66</a><a class='ref ms' id='ms29Dhs_1715'>Ms 29Dhs_1715</a><a class='ref msdiv' id='msdiv1050'>Msdiv 1050</a>Katame dhammā ajjhattā? Ye dhammā tesaṃ tesaṃ sattānaṃ ajjhattaṃ paccattaṃ <span class='var' id='note87' title='niyakā (bj, s1-3)'>niyatā</span> pāṭipuggalikā upādinnā, rūpaṃ, vedanā, saññā, saṅkhārā, viññāṇaṃ—ime dhammā ajjhattā.</p>
<p><a class='ref sc' id='sc67'>SC 67</a><a class='pts' id='pts188'></a><a class='ref ms' id='ms29Dhs_1716'>Ms 29Dhs_1716</a><a class='ref msdiv' id='msdiv1051' href='#sc67'>SC 67</a><a class='pts' id='pts188'></a><a class='ref ms' id='ms29Dhs_1716'>Ms 29Dhs_1716</a><a class='ref msdiv' id='msdiv1051'>Msdiv 1051</a>Katame dhammā bahiddhā? Ye dhammā tesaṃ tesaṃ parasattānaṃ parapuggalānaṃ ajjhattaṃ paccattaṃ niyatā pāṭipuggalikā upādinnā, rūpaṃ, vedanā, saññā, saṅkhārā, viññāṇaṃ—ime dhammā bahiddhā.</p>
<p><a class='ref sc' id='sc68'>SC 68</a><a class='ref ms' id='ms29Dhs_1717'>Ms 29Dhs_1717</a><a class='ref msdiv' id='msdiv1052' href='#sc68'>SC 68</a><a class='ref ms' id='ms29Dhs_1717'>Ms 29Dhs_1717</a><a class='ref msdiv' id='msdiv1052'>Msdiv 1052</a>Katame dhammā ajjhattabahiddhā? Tadubhayaṃ—ime dhammā ajjhattabahiddhā.</p>
<h2>2.3.1.21. Ajjhattārammaṇattika</h2>
<p><a class='ref sc' id='sc69'>SC 69</a><a class='ref ms' id='ms29Dhs_1718'>Ms 29Dhs_1718</a><a class='ref msdiv' id='msdiv1053' href='#sc69'>SC 69</a><a class='ref ms' id='ms29Dhs_1718'>Ms 29Dhs_1718</a><a class='ref msdiv' id='msdiv1053'>Msdiv 1053</a>Katame dhammā ajjhattārammaṇā? Ajjhatte dhamme ārabbha ye uppajjanti cittacetasikā dhammā—ime dhammā ajjhattārammaṇā.</p>
<p><a class='ref sc' id='sc70'>SC 70</a><a class='ref ms' id='ms29Dhs_1719'>Ms 29Dhs_1719</a><a class='ref msdiv' id='msdiv1054' href='#sc70'>SC 70</a><a class='ref ms' id='ms29Dhs_1719'>Ms 29Dhs_1719</a><a class='ref msdiv' id='msdiv1054'>Msdiv 1054</a>Katame dhammā bahiddhārammaṇā? Bahiddhā dhamme ārabbha ye uppajjanti cittacetasikā dhammā—ime dhammā bahiddhārammaṇā.</p>
<p><a class='ref sc' id='sc71'>SC 71</a><a class='ref ms' id='ms29Dhs_1720'>Ms 29Dhs_1720</a><a class='ref msdiv' id='msdiv1055' href='#sc71'>SC 71</a><a class='ref ms' id='ms29Dhs_1720'>Ms 29Dhs_1720</a><a class='ref msdiv' id='msdiv1055'>Msdiv 1055</a>Katame dhammā ajjhattabahiddhārammaṇā? Ajjhattabahiddhā dhamme ārabbha ye uppajjanti cittacetasikā dhammā—ime dhammā ajjhattabahiddhārammaṇā.</p>
<h2>2.3.1.22. Sanidassanattika</h2>
<p><a class='ref sc' id='sc72'>SC 72</a><a class='ref ms' id='ms29Dhs_1721'>Ms 29Dhs_1721</a><a class='ref msdiv' id='msdiv1056' href='#sc72'>SC 72</a><a class='ref ms' id='ms29Dhs_1721'>Ms 29Dhs_1721</a><a class='ref msdiv' id='msdiv1056'>Msdiv 1056</a>Katame dhammā sanidassanasappaṭighā? Rūpāyatanaṃ—ime dhammā sanidassanasappaṭighā.</p>
<p><a class='ref sc' id='sc73'>SC 73</a><a class='ref ms' id='ms29Dhs_1722'>Ms 29Dhs_1722</a><a class='ref msdiv' id='msdiv1057' href='#sc73'>SC 73</a><a class='ref ms' id='ms29Dhs_1722'>Ms 29Dhs_1722</a><a class='ref msdiv' id='msdiv1057'>Msdiv 1057</a>Katame dhammā anidassanasappaṭighā? Cakkhāyatanaṃ, sotāyatanaṃ, ghānāyatanaṃ, jivhāyatanaṃ, kāyāyatanaṃ, saddāyatanaṃ, gandhāyatanaṃ, rasāyatanaṃ, phoṭṭhabbāyatanaṃ—ime dhammā anidassanasappaṭighā.</p>
<p><a class='ref sc' id='sc74'>SC 74</a><a class='ref ms' id='ms29Dhs_1723'>Ms 29Dhs_1723</a><a class='ref msdiv' id='msdiv1058' href='#sc74'>SC 74</a><a class='ref ms' id='ms29Dhs_1723'>Ms 29Dhs_1723</a><a class='ref msdiv' id='msdiv1058'>Msdiv 1058</a>Katame dhammā anidassanaappaṭighā? Vedanākkhandho, saññākkhandho, saṅkhārakkhandho, viññāṇakkhandho; yañca rūpaṃ anidassanaṃ appaṭighaṃ dhammāyatanapariyāpannaṃ; asaṅkhatā ca dhātu—ime dhammā anidassanaappaṭighā.</p>
<p class='endsutta'><a class='ref ms' id='ms29Dhs_1724' href='#ms29Dhs_1724'>Ms 29Dhs_1724</a>Tikaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
