<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ds2.2.2' lang='pli'>
<header>
<ul>
<li class='division'>Dhammasaṅgaṇī</li>
<li>2 Niddesa</li>
<li>2.2 Rūpakaṇḍa</li>
</ul>
<h1>2.2.2. Mātikā</h1>
</header>
<h2>2.2.2.1. Ekaka</h2>
<p><a class='ref sc' id='sc1'>SC 1</a><a class='pts' id='pts125'></a><a class='ref ms' id='ms29Dhs_1096'>Ms 29Dhs_1096</a><a class='ref msdiv' id='msdiv584'>Msdiv 584</a>Tattha katamaṃ sabbaṃ rūpaṃ? Cattāro ca mahābhūtā, catunnañca mahābhūtānaṃ upādāya rūpaṃ—idaṃ vuccati sabbaṃ rūpaṃ. Sabbaṃ rūpaṃ na hetu, ahetukaṃ, hetuvippayuttaṃ, sappaccayaṃ, saṅkhataṃ, <span class='var' id='note69' title='rūpi (bj) | rūpiyaṃ (si, pts1)'>rūpaṃ</span>, lokiyaṃ, sāsavaṃ, saññojaniyaṃ, ganthaniyaṃ, oghaniyaṃ, yoganiyaṃ, nīvaraṇiyaṃ, parāmaṭṭhaṃ, upādāniyaṃ, saṃkilesikaṃ, abyākataṃ, anārammaṇaṃ, acetasikaṃ, cittavippayuttaṃ, nevavipākanavipākadhammadhammaṃ, asaṃkiliṭṭhasaṃkilesikaṃ, na savitakkasavicāraṃ, na avitakkavicāramattaṃ, avitakkaavicāraṃ, na pītisahagataṃ, na sukhasahagataṃ, na upekkhāsahagataṃ, neva dassanena na bhāvanāya pahātabbaṃ, neva dassanena na bhāvanāya pahātabbahetukaṃ, neva ācayagāmi na apacayagāmi, nevasekkhanāsekkhaṃ, parittaṃ, kāmāvacaraṃ, na rūpāvacaraṃ, na arūpāvacaraṃ, pariyāpannaṃ, no apariyāpannaṃ, aniyataṃ, aniyyānikaṃ, uppannaṃ, chahi viññāṇehi viññeyyaṃ, aniccaṃ, jarābhibhūtaṃ.</p>
<p class='endsutta'><a class='ref ms' id='ms29Dhs_1097'>Ms 29Dhs_1097</a>Evaṃ ekavidhena rūpasaṅgaho.<br>
Ekakaṃ.</p>
<h2>2.2.2.2. Duka</h2>
<p><a class='ref sc' id='sc2'>SC 2</a><a class='ref ms' id='ms29Dhs_1098'>Ms 29Dhs_1098</a>Duvidhena rūpasaṅgaho—</p>
<p><a class='ref sc' id='sc3'>SC 3</a><a class='ref ms' id='ms29Dhs_1099'>Ms 29Dhs_1099</a>Atthi rūpaṃ upādā, atthi rūpaṃ no upādā.</p>
<p><a class='ref sc' id='sc4'>SC 4</a><a class='ref ms' id='ms29Dhs_1100'>Ms 29Dhs_1100</a>Atthi rūpaṃ upādinnaṃ, atthi rūpaṃ anupādinnaṃ.</p>
<p><a class='ref sc' id='sc5'>SC 5</a><a class='ref ms' id='ms29Dhs_1101'>Ms 29Dhs_1101</a>Atthi rūpaṃ upādinnupādāniyaṃ, atthi rūpaṃ anupādinnupādāniyaṃ.</p>
<p><a class='ref sc' id='sc6'>SC 6</a><a class='ref ms' id='ms29Dhs_1102'>Ms 29Dhs_1102</a>Atthi rūpaṃ sanidassanaṃ, atthi rūpaṃ anidassanaṃ.</p>
<p><a class='ref sc' id='sc7'>SC 7</a><a class='ref ms' id='ms29Dhs_1103'>Ms 29Dhs_1103</a>Atthi rūpaṃ sappaṭighaṃ, atthi rūpaṃ appaṭighaṃ.</p>
<p><a class='ref sc' id='sc8'>SC 8</a><a class='ref ms' id='ms29Dhs_1104'>Ms 29Dhs_1104</a>Atthi rūpaṃ indriyaṃ, atthi rūpaṃ na indriyaṃ.</p>
<p><a class='ref sc' id='sc9'>SC 9</a><a class='ref ms' id='ms29Dhs_1105'>Ms 29Dhs_1105</a>Atthi rūpaṃ mahābhūtaṃ, atthi rūpaṃ na mahābhūtaṃ.</p>
<p><a class='ref sc' id='sc10'>SC 10</a><a class='ref ms' id='ms29Dhs_1106'>Ms 29Dhs_1106</a>Atthi rūpaṃ viññatti, atthi rūpaṃ na viññatti.</p>
<p><a class='ref sc' id='sc11'>SC 11</a><a class='ref ms' id='ms29Dhs_1107'>Ms 29Dhs_1107</a>Atthi rūpaṃ cittasamuṭṭhānaṃ, atthi rūpaṃ na cittasamuṭṭhānaṃ.</p>
<p><a class='ref sc' id='sc12'>SC 12</a><a class='ref ms' id='ms29Dhs_1108'>Ms 29Dhs_1108</a>Atthi rūpaṃ cittasahabhu, atthi rūpaṃ na cittasahabhu.</p>
<p><a class='ref sc' id='sc13'>SC 13</a><a class='ref ms' id='ms29Dhs_1109'>Ms 29Dhs_1109</a>Atthi rūpaṃ cittānuparivatti, atthi rūpaṃ na cittānuparivatti.</p>
<p><a class='ref sc' id='sc14'>SC 14</a><a class='ref ms' id='ms29Dhs_1110'>Ms 29Dhs_1110</a>Atthi rūpaṃ ajjhattikaṃ, atthi rūpaṃ bāhiraṃ.</p>
<p><a class='ref sc' id='sc15'>SC 15</a><a class='ref ms' id='ms29Dhs_1111'>Ms 29Dhs_1111</a>Atthi rūpaṃ oḷārikaṃ, atthi rūpaṃ sukhumaṃ.</p>
<p><a class='ref sc' id='sc16'>SC 16</a><a class='ref ms' id='ms29Dhs_1112'>Ms 29Dhs_1112</a>Atthi rūpaṃ dūre, atthi rūpaṃ santike. [14]</p>
<p class='endsutta'><a class='ref ms' id='ms29Dhs_1113'>Ms 29Dhs_1113</a>Pakiṇṇakadukaṃ.</p>
<p><a class='ref sc' id='sc17'>SC 17</a><a class='ref ms' id='ms29Dhs_1114'>Ms 29Dhs_1114</a>Atthi rūpaṃ cakkhusamphassassa vatthu, atthi rūpaṃ cakkhusamphassassa na vatthu. Atthi rūpaṃ cakkhusamphassajāya vedanāya … pe … saññāya … pe … cetanāya … pe … cakkhuviññāṇassa vatthu, atthi rūpaṃ cakkhuviññāṇassa na vatthu.</p>
<p><a class='ref sc' id='sc18'>SC 18</a><a class='pts' id='pts126'></a><a class='ref ms' id='ms29Dhs_1115'>Ms 29Dhs_1115</a>Atthi rūpaṃ sotasamphassassa … pe … ghānasamphassassa … pe … jivhāsamphassassa … pe … kāyasamphassassa vatthu, atthi rūpaṃ kāyasamphassassa na vatthu. Atthi rūpaṃ kāyasamphassajāya vedanāya … pe … saññāya … pe … cetanāya … pe … kāyaviññāṇassa vatthu, atthi rūpaṃ kāyaviññāṇassa na vatthu. [25]</p>
<p class='endsutta'><a class='ref ms' id='ms29Dhs_1116'>Ms 29Dhs_1116</a>Vatthudukaṃ.</p>
<p><a class='ref sc' id='sc19'>SC 19</a><a class='ref ms' id='ms29Dhs_1117'>Ms 29Dhs_1117</a>Atthi rūpaṃ cakkhusamphassassa ārammaṇaṃ, atthi rūpaṃ cakkhusamphassassa nārammaṇaṃ. Atthi rūpaṃ cakkhusamphassajāya vedanāya … pe … saññāya … pe … cetanāya … pe … cakkhuviññāṇassa ārammaṇaṃ, atthi rūpaṃ cakkhuviññāṇassa nārammaṇaṃ.</p>
<p><a class='ref sc' id='sc20'>SC 20</a><a class='ref ms' id='ms29Dhs_1118'>Ms 29Dhs_1118</a>Atthi rūpaṃ sotasamphassassa … pe … ghānasamphassassa … pe … jivhāsamphassassa … pe … kāyasamphassassa ārammaṇaṃ, atthi rūpaṃ kāyasamphassassa nārammaṇaṃ. Atthi rūpaṃ kāyasamphassajāya vedanāya … pe … saññāya … pe … cetanāya … pe … kāyaviññāṇassa ārammaṇaṃ, atthi rūpaṃ kāyaviññāṇassa nārammaṇaṃ. [25]</p>
<p class='endsutta'><a class='ref ms' id='ms29Dhs_1119'>Ms 29Dhs_1119</a>Ārammaṇadukaṃ.</p>
<p><a class='ref sc' id='sc21'>SC 21</a><a class='ref ms' id='ms29Dhs_1120'>Ms 29Dhs_1120</a>Atthi rūpaṃ cakkhāyatanaṃ, atthi rūpaṃ na cakkhāyatanaṃ. Atthi rūpaṃ sotāyatanaṃ … pe … ghānāyatanaṃ … pe … jivhāyatanaṃ … pe … kāyāyatanaṃ, atthi rūpaṃ na kāyāyatanaṃ.</p>
<p><a class='ref sc' id='sc22'>SC 22</a><a class='ref ms' id='ms29Dhs_1121'>Ms 29Dhs_1121</a>Atthi rūpaṃ rūpāyatanaṃ, atthi rūpaṃ na rūpāyatanaṃ. Atthi rūpaṃ saddāyatanaṃ … pe … gandhāyatanaṃ … pe … rasāyatanaṃ … pe … phoṭṭhabbāyatanaṃ, atthi rūpaṃ na phoṭṭhabbāyatanaṃ. [10]</p>
<p class='endsutta'><a class='ref ms' id='ms29Dhs_1122'>Ms 29Dhs_1122</a>Āyatanadukaṃ.</p>
<p><a class='ref sc' id='sc23'>SC 23</a><a class='ref ms' id='ms29Dhs_1123'>Ms 29Dhs_1123</a>Atthi rūpaṃ cakkhudhātu, atthi rūpaṃ na cakkhudhātu. Atthi rūpaṃ sotadhātu … pe … ghānadhātu … pe … jivhādhātu … pe … kāyadhātu, atthi rūpaṃ na kāyadhātu.</p>
<p><a class='ref sc' id='sc24'>SC 24</a><a class='ref ms' id='ms29Dhs_1124'>Ms 29Dhs_1124</a>Atthi rūpaṃ rūpadhātu, atthi rūpaṃ na rūpadhātu. Atthi rūpaṃ saddadhātu … pe … gandhadhātu … pe … rasadhātu … pe … phoṭṭhabbadhātu, atthi rūpaṃ na phoṭṭhabbadhātu. [10]</p>
<p class='endsutta'><a class='ref ms' id='ms29Dhs_1125'>Ms 29Dhs_1125</a>Dhātudukaṃ.</p>
<p><a class='ref sc' id='sc25'>SC 25</a><a class='ref ms' id='ms29Dhs_1126'>Ms 29Dhs_1126</a>Atthi rūpaṃ cakkhundriyaṃ, atthi rūpaṃ na cakkhundriyaṃ. Atthi rūpaṃ sotindriyaṃ … pe … ghānindriyaṃ … pe … jivhindriyaṃ … pe … kāyindriyaṃ, atthi rūpaṃ na kāyindriyaṃ.</p>
<p><a class='ref sc' id='sc26'>SC 26</a><a class='ref ms' id='ms29Dhs_1127'>Ms 29Dhs_1127</a>Atthi rūpaṃ itthindriyaṃ, atthi rūpaṃ na itthindriyaṃ.</p>
<p><a class='ref sc' id='sc27'>SC 27</a><a class='ref ms' id='ms29Dhs_1128'>Ms 29Dhs_1128</a>Atthi rūpaṃ purisindriyaṃ, atthi rūpaṃ na purisindriyaṃ.</p>
<p><a class='ref sc' id='sc28'>SC 28</a><a class='ref ms' id='ms29Dhs_1129'>Ms 29Dhs_1129</a>Atthi rūpaṃ jīvitindriyaṃ, atthi rūpaṃ na jīvitindriyaṃ. [8]</p>
<p class='endsutta'><a class='ref ms' id='ms29Dhs_1130'>Ms 29Dhs_1130</a>Indriyadukaṃ.</p>
<p><a class='ref sc' id='sc29'>SC 29</a><a class='ref ms' id='ms29Dhs_1131'>Ms 29Dhs_1131</a>Atthi rūpaṃ kāyaviññatti, atthi rūpaṃ na kāyaviññatti.</p>
<p><a class='ref sc' id='sc30'>SC 30</a><a class='ref ms' id='ms29Dhs_1132'>Ms 29Dhs_1132</a>Atthi rūpaṃ vacīviññatti, atthi rūpaṃ na vacīviññatti.</p>
<p><a class='ref sc' id='sc31'>SC 31</a><a class='ref ms' id='ms29Dhs_1133'>Ms 29Dhs_1133</a>Atthi rūpaṃ ākāsadhātu, atthi rūpaṃ na ākāsadhātu.</p>
<p><a class='ref sc' id='sc32'>SC 32</a><a class='ref ms' id='ms29Dhs_1134'>Ms 29Dhs_1134</a>Atthi rūpaṃ āpodhātu, atthi rūpaṃ na āpodhātu.</p>
<p><a class='ref sc' id='sc33'>SC 33</a><a class='ref ms' id='ms29Dhs_1135'>Ms 29Dhs_1135</a>Atthi rūpaṃ rūpassa lahutā, atthi rūpaṃ rūpassa na lahutā.</p>
<p><a class='ref sc' id='sc34'>SC 34</a><a class='pts' id='pts127'></a><a class='ref ms' id='ms29Dhs_1136'>Ms 29Dhs_1136</a>Atthi rūpaṃ rūpassa mudutā, atthi rūpaṃ rūpassa na mudutā.</p>
<p><a class='ref sc' id='sc35'>SC 35</a><a class='ref ms' id='ms29Dhs_1137'>Ms 29Dhs_1137</a>Atthi rūpaṃ rūpassa kammaññatā, atthi rūpaṃ rūpassa na kammaññatā.</p>
<p><a class='ref sc' id='sc36'>SC 36</a><a class='ref ms' id='ms29Dhs_1138'>Ms 29Dhs_1138</a>Atthi rūpaṃ rūpassa upacayo, atthi rūpaṃ rūpassa na upacayo.</p>
<p><a class='ref sc' id='sc37'>SC 37</a><a class='ref ms' id='ms29Dhs_1139'>Ms 29Dhs_1139</a>Atthi rūpaṃ rūpassa santati, atthi rūpaṃ rūpassa na santati.</p>
<p><a class='ref sc' id='sc38'>SC 38</a><a class='ref ms' id='ms29Dhs_1140'>Ms 29Dhs_1140</a>Atthi rūpaṃ rūpassa jaratā, atthi rūpaṃ rūpassa na jaratā.</p>
<p><a class='ref sc' id='sc39'>SC 39</a><a class='ref ms' id='ms29Dhs_1141'>Ms 29Dhs_1141</a>Atthi rūpaṃ rūpassa aniccatā, atthi rūpaṃ rūpassa na aniccatā.</p>
<p><a class='ref sc' id='sc40'>SC 40</a><a class='ref ms' id='ms29Dhs_1142'>Ms 29Dhs_1142</a>Atthi rūpaṃ kabaḷīkāro āhāro, atthi rūpaṃ na kabaḷīkāro āhāro. [12]</p>
<p class='endsutta'><a class='ref ms' id='ms29Dhs_1143'>Ms 29Dhs_1143</a>Evaṃ duvidhena rūpasaṅgaho.<br>
Sukhumarūpadukaṃ.<br>
Dukaṃ.</p>
<h2>2.2.2.3. Tika</h2>
<p><a class='ref sc' id='sc41'>SC 41</a><a class='ref ms' id='ms29Dhs_1144'>Ms 29Dhs_1144</a><a class='ref msdiv' id='msdiv585'>Msdiv 585</a>Tividhena rūpasaṅgaho—</p>
<p><a class='ref sc' id='sc42'>SC 42</a><a class='ref ms' id='ms29Dhs_1145'>Ms 29Dhs_1145</a>Yaṃ taṃ rūpaṃ ajjhattikaṃ, taṃ upādā. Yaṃ taṃ rūpaṃ bāhiraṃ, taṃ atthi upādā, atthi no upādā.</p>
<p><a class='ref sc' id='sc43'>SC 43</a><a class='ref ms' id='ms29Dhs_1146'>Ms 29Dhs_1146</a>Yaṃ taṃ rūpaṃ ajjhattikaṃ, taṃ upādinnaṃ. Yaṃ taṃ rūpaṃ bāhiraṃ, taṃ atthi upādinnaṃ, atthi anupādinnaṃ.</p>
<p><a class='ref sc' id='sc44'>SC 44</a><a class='ref ms' id='ms29Dhs_1147'>Ms 29Dhs_1147</a>Yaṃ taṃ rūpaṃ ajjhattikaṃ, taṃ upādinnupādāniyaṃ. Yaṃ taṃ rūpaṃ bāhiraṃ, taṃ atthi upādinnupādāniyaṃ, atthi anupādinnupādāniyaṃ.</p>
<p><a class='ref sc' id='sc45'>SC 45</a><a class='ref ms' id='ms29Dhs_1148'>Ms 29Dhs_1148</a>Yaṃ taṃ rūpaṃ ajjhattikaṃ, taṃ anidassanaṃ. Yaṃ taṃ rūpaṃ bāhiraṃ, taṃ atthi sanidassanaṃ, atthi anidassanaṃ.</p>
<p><a class='ref sc' id='sc46'>SC 46</a><a class='ref ms' id='ms29Dhs_1149'>Ms 29Dhs_1149</a>Yaṃ taṃ rūpaṃ ajjhattikaṃ, taṃ sappaṭighaṃ. Yaṃ taṃ rūpaṃ bāhiraṃ, taṃ atthi sappaṭighaṃ, atthi appaṭighaṃ.</p>
<p><a class='ref sc' id='sc47'>SC 47</a><a class='ref ms' id='ms29Dhs_1150'>Ms 29Dhs_1150</a>Yaṃ taṃ rūpaṃ ajjhattikaṃ, taṃ indriyaṃ. Yaṃ taṃ rūpaṃ bāhiraṃ, taṃ atthi indriyaṃ, atthi na indriyaṃ.</p>
<p><a class='ref sc' id='sc48'>SC 48</a><a class='ref ms' id='ms29Dhs_1151'>Ms 29Dhs_1151</a>Yaṃ taṃ rūpaṃ ajjhattikaṃ, taṃ na mahābhūtaṃ. Yaṃ taṃ rūpaṃ bāhiraṃ, taṃ atthi mahābhūtaṃ, atthi na mahābhūtaṃ.</p>
<p><a class='ref sc' id='sc49'>SC 49</a><a class='ref ms' id='ms29Dhs_1152'>Ms 29Dhs_1152</a>Yaṃ taṃ rūpaṃ ajjhattikaṃ, taṃ na viññatti. Yaṃ taṃ rūpaṃ bāhiraṃ, taṃ atthi viññatti, atthi na viññatti.</p>
<p><a class='ref sc' id='sc50'>SC 50</a><a class='ref ms' id='ms29Dhs_1153'>Ms 29Dhs_1153</a>Yaṃ taṃ rūpaṃ ajjhattikaṃ, taṃ na cittasamuṭṭhānaṃ. Yaṃ taṃ rūpaṃ bāhiraṃ, taṃ atthi cittasamuṭṭhānaṃ, atthi na cittasamuṭṭhānaṃ.</p>
<p><a class='ref sc' id='sc51'>SC 51</a><a class='ref ms' id='ms29Dhs_1154'>Ms 29Dhs_1154</a>Yaṃ taṃ rūpaṃ ajjhattikaṃ, taṃ na cittasahabhu. Yaṃ taṃ rūpaṃ bāhiraṃ, taṃ atthi cittasahabhu, atthi na cittasahabhu.</p>
<p><a class='ref sc' id='sc52'>SC 52</a><a class='ref ms' id='ms29Dhs_1155'>Ms 29Dhs_1155</a>Yaṃ taṃ rūpaṃ ajjhattikaṃ, taṃ na cittānuparivatti. Yaṃ taṃ rūpaṃ bāhiraṃ, taṃ atthi cittānuparivatti, atthi na cittānuparivatti.</p>
<p><a class='ref sc' id='sc53'>SC 53</a><a class='ref ms' id='ms29Dhs_1156'>Ms 29Dhs_1156</a>Yaṃ taṃ rūpaṃ ajjhattikaṃ, taṃ oḷārikaṃ. Yaṃ taṃ rūpaṃ bāhiraṃ, taṃ atthi oḷārikaṃ, atthi sukhumaṃ.</p>
<p><a class='ref sc' id='sc54'>SC 54</a><a class='ref ms' id='ms29Dhs_1157'>Ms 29Dhs_1157</a>Yaṃ taṃ rūpaṃ ajjhattikaṃ, taṃ santike. Yaṃ taṃ rūpaṃ bāhiraṃ, taṃ atthi dūre, atthi santike. [13]</p>
<p class='endsutta'><a class='ref ms' id='ms29Dhs_1158'>Ms 29Dhs_1158</a>Pakiṇṇakatikaṃ.</p>
<p><a class='ref sc' id='sc55'>SC 55</a><a class='pts' id='pts128'></a><a class='ref ms' id='ms29Dhs_1159'>Ms 29Dhs_1159</a>Yaṃ taṃ rūpaṃ bāhiraṃ, taṃ cakkhusamphassassa na vatthu. Yaṃ taṃ rūpaṃ ajjhattikaṃ, taṃ atthi cakkhusamphassassa vatthu, atthi cakkhusamphassassa na vatthu.</p>
<p><a class='ref sc' id='sc56'>SC 56</a><a class='ref ms' id='ms29Dhs_1160'>Ms 29Dhs_1160</a>Yaṃ taṃ rūpaṃ bāhiraṃ, taṃ cakkhusamphassajāya vedanāya … pe … saññāya … pe … cetanāya … pe … cakkhuviññāṇassa na vatthu. Yaṃ taṃ rūpaṃ ajjhattikaṃ, taṃ atthi cakkhuviññāṇassa vatthu, atthi cakkhuviññāṇassa na vatthu.</p>
<p><a class='ref sc' id='sc57'>SC 57</a><a class='ref ms' id='ms29Dhs_1161'>Ms 29Dhs_1161</a>Yaṃ taṃ rūpaṃ bāhiraṃ, taṃ sotasamphassassa … pe … ghānasamphassassa … pe … jivhāsamphassassa … pe … kāyasamphassassa na vatthu. Yaṃ taṃ rūpaṃ ajjhattikaṃ, taṃ atthi kāyasamphassassa vatthu, atthi kāyasamphassassa na vatthu. Yaṃ taṃ rūpaṃ bāhiraṃ, taṃ kāyasamphassajāya vedanāya … pe … saññāya … pe … cetanāya … pe … kāyaviññāṇassa na vatthu. Yaṃ taṃ rūpaṃ ajjhattikaṃ, taṃ atthi kāyaviññāṇassa vatthu, atthi kāyaviññāṇassa na vatthu. [25]</p>
<p class='endsutta'><a class='ref ms' id='ms29Dhs_1162'>Ms 29Dhs_1162</a>Vatthutikaṃ.</p>
<p><a class='ref sc' id='sc58'>SC 58</a><a class='ref ms' id='ms29Dhs_1163'>Ms 29Dhs_1163</a>Yaṃ taṃ rūpaṃ ajjhattikaṃ, taṃ cakkhusamphassassa nārammaṇaṃ. Yaṃ taṃ rūpaṃ bāhiraṃ, taṃ atthi cakkhusamphassassa ārammaṇaṃ, atthi cakkhusamphassassa nārammaṇaṃ. Yaṃ taṃ rūpaṃ ajjhattikaṃ, taṃ cakkhusamphassajāya vedanāya … pe … saññāya … pe … cetanāya … pe … cakkhuviññāṇassa nārammaṇaṃ. Yaṃ taṃ rūpaṃ bāhiraṃ, taṃ atthi cakkhuviññāṇassa ārammaṇaṃ, atthi cakkhuviññāṇassa nārammaṇaṃ.</p>
<p><a class='ref sc' id='sc59'>SC 59</a><a class='ref ms' id='ms29Dhs_1164'>Ms 29Dhs_1164</a>Yaṃ taṃ rūpaṃ ajjhattikaṃ, taṃ sotasamphassassa … pe … ghānasamphassassa … pe … jivhāsamphassassa … pe … kāyasamphassassa nārammaṇaṃ. Yaṃ taṃ rūpaṃ bāhiraṃ, taṃ atthi kāyasamphassassa ārammaṇaṃ, atthi kāyasamphassassa nārammaṇaṃ. Yaṃ taṃ rūpaṃ ajjhattikaṃ, taṃ kāyasamphassajāya vedanāya … pe … saññāya … pe … cetanāya … pe … kāyaviññāṇassa nārammaṇaṃ. Yaṃ taṃ rūpaṃ bāhiraṃ, taṃ atthi kāyaviññāṇassa ārammaṇaṃ, atthi kāyaviññāṇassa nārammaṇaṃ. [25]</p>
<p class='endsutta'><a class='ref ms' id='ms29Dhs_1165'>Ms 29Dhs_1165</a>Ārammaṇatikaṃ.</p>
<p><a class='ref sc' id='sc60'>SC 60</a><a class='ref ms' id='ms29Dhs_1166'>Ms 29Dhs_1166</a>Yaṃ taṃ rūpaṃ bāhiraṃ, taṃ na cakkhāyatanaṃ. Yaṃ taṃ rūpaṃ ajjhattikaṃ, taṃ atthi cakkhāyatanaṃ, atthi na cakkhāyatanaṃ. Yaṃ taṃ rūpaṃ bāhiraṃ, taṃ na sotāyatanaṃ … pe … na ghānāyatanaṃ … pe … na jivhāyatanaṃ … pe … na kāyāyatanaṃ. Yaṃ taṃ rūpaṃ ajjhattikaṃ, taṃ atthi kāyāyatanaṃ, atthi na kāyāyatanaṃ.</p>
<p><a class='ref sc' id='sc61'>SC 61</a><a class='pts' id='pts129'></a><a class='ref ms' id='ms29Dhs_1167'>Ms 29Dhs_1167</a>Yaṃ taṃ rūpaṃ ajjhattikaṃ, taṃ na rūpāyatanaṃ. Yaṃ taṃ rūpaṃ bāhiraṃ, taṃ atthi rūpāyatanaṃ, atthi na rūpāyatanaṃ. Yaṃ taṃ rūpaṃ ajjhattikaṃ, taṃ na saddāyatanaṃ … pe … na gandhāyatanaṃ … pe … na rasāyatanaṃ … pe … na phoṭṭhabbāyatanaṃ. Yaṃ taṃ rūpaṃ bāhiraṃ, taṃ atthi phoṭṭhabbāyatanaṃ, atthi na phoṭṭhabbāyatanaṃ. [10]</p>
<p class='endsutta'><a class='ref ms' id='ms29Dhs_1168'>Ms 29Dhs_1168</a>Āyatanatikaṃ.</p>
<p><a class='ref sc' id='sc62'>SC 62</a><a class='ref ms' id='ms29Dhs_1169'>Ms 29Dhs_1169</a>Yaṃ taṃ rūpaṃ bāhiraṃ, taṃ na cakkhudhātu. Yaṃ taṃ rūpaṃ ajjhattikaṃ, taṃ atthi cakkhudhātu, atthi na cakkhudhātu. Yaṃ taṃ rūpaṃ bāhiraṃ, taṃ na sotadhātu … pe … na ghānadhātu … pe … na jivhādhātu … pe … na kāyadhātu. Yaṃ taṃ rūpaṃ ajjhattikaṃ, taṃ atthi kāyadhātu, atthi na kāyadhātu.</p>
<p><a class='ref sc' id='sc63'>SC 63</a><a class='ref ms' id='ms29Dhs_1170'>Ms 29Dhs_1170</a>Yaṃ taṃ rūpaṃ ajjhattikaṃ, taṃ na rūpadhātu. Yaṃ taṃ rūpaṃ bāhiraṃ, taṃ atthi rūpadhātu, atthi na rūpadhātu. Yaṃ taṃ rūpaṃ ajjhattikaṃ, taṃ na saddadhātu … pe … na gandhadhātu … pe … na rasadhātu … pe … na phoṭṭhabbadhātu. Yaṃ taṃ rūpaṃ bāhiraṃ, taṃ atthi phoṭṭhabbadhātu, atthi na phoṭṭhabbadhātu. [10]</p>
<p class='endsutta'><a class='ref ms' id='ms29Dhs_1171'>Ms 29Dhs_1171</a>Dhātutikaṃ.</p>
<p><a class='ref sc' id='sc64'>SC 64</a><a class='ref ms' id='ms29Dhs_1172'>Ms 29Dhs_1172</a>Yaṃ taṃ rūpaṃ bāhiraṃ, taṃ na cakkhundriyaṃ. Yaṃ taṃ rūpaṃ ajjhattikaṃ, taṃ atthi cakkhundriyaṃ, atthi na cakkhundriyaṃ. Yaṃ taṃ rūpaṃ bāhiraṃ, taṃ na sotindriyaṃ … pe … na ghānindriyaṃ … pe … na jivhindriyaṃ … pe … na kāyindriyaṃ. Yaṃ taṃ rūpaṃ ajjhattikaṃ, taṃ atthi kāyindriyaṃ, atthi na kāyindriyaṃ.</p>
<p><a class='ref sc' id='sc65'>SC 65</a><a class='ref ms' id='ms29Dhs_1173'>Ms 29Dhs_1173</a>Yaṃ taṃ rūpaṃ ajjhattikaṃ, taṃ na itthindriyaṃ. Yaṃ taṃ rūpaṃ bāhiraṃ, taṃ atthi itthindriyaṃ, atthi na itthindriyaṃ.</p>
<p><a class='ref sc' id='sc66'>SC 66</a><a class='ref ms' id='ms29Dhs_1174'>Ms 29Dhs_1174</a>Yaṃ taṃ rūpaṃ ajjhattikaṃ, taṃ na purisindriyaṃ. Yaṃ taṃ rūpaṃ bāhiraṃ, taṃ atthi purisindriyaṃ, atthi na purisindriyaṃ.</p>
<p><a class='ref sc' id='sc67'>SC 67</a><a class='ref ms' id='ms29Dhs_1175'>Ms 29Dhs_1175</a>Yaṃ taṃ rūpaṃ ajjhattikaṃ, taṃ na jīvitindriyaṃ. Yaṃ taṃ rūpaṃ bāhiraṃ, taṃ atthi jīvitindriyaṃ, atthi na jīvitindriyaṃ. [8]</p>
<p class='endsutta'><a class='ref ms' id='ms29Dhs_1176'>Ms 29Dhs_1176</a>Indriyatikaṃ.</p>
<p><a class='ref sc' id='sc68'>SC 68</a><a class='ref ms' id='ms29Dhs_1177'>Ms 29Dhs_1177</a>Yaṃ taṃ rūpaṃ ajjhattikaṃ, taṃ na kāyaviññatti. Yaṃ taṃ rūpaṃ bāhiraṃ, taṃ atthi kāyaviññatti, atthi na kāyaviññatti.</p>
<p><a class='ref sc' id='sc69'>SC 69</a><a class='ref ms' id='ms29Dhs_1178'>Ms 29Dhs_1178</a>Yaṃ taṃ rūpaṃ ajjhattikaṃ, taṃ na vacīviññatti. Yaṃ taṃ rūpaṃ bāhiraṃ, taṃ atthi vacīviññatti, atthi na vacīviññatti.</p>
<p><a class='ref sc' id='sc70'>SC 70</a><a class='ref ms' id='ms29Dhs_1179'>Ms 29Dhs_1179</a>Yaṃ taṃ rūpaṃ ajjhattikaṃ, taṃ na ākāsadhātu. Yaṃ taṃ rūpaṃ bāhiraṃ, taṃ atthi ākāsadhātu, atthi na ākāsadhātu.</p>
<p><a class='ref sc' id='sc71'>SC 71</a><a class='ref ms' id='ms29Dhs_1180'>Ms 29Dhs_1180</a>Yaṃ taṃ rūpaṃ ajjhattikaṃ, taṃ na āpodhātu. Yaṃ taṃ rūpaṃ bāhiraṃ, taṃ atthi āpodhātu, atthi na āpodhātu.</p>
<p><a class='ref sc' id='sc72'>SC 72</a><a class='ref ms' id='ms29Dhs_1181'>Ms 29Dhs_1181</a>Yaṃ taṃ rūpaṃ ajjhattikaṃ, taṃ rūpassa na lahutā. Yaṃ taṃ rūpaṃ bāhiraṃ, taṃ atthi rūpassa lahutā, atthi rūpassa na lahutā.</p>
<p><a class='ref sc' id='sc73'>SC 73</a><a class='pts' id='pts130'></a><a class='ref ms' id='ms29Dhs_1182'>Ms 29Dhs_1182</a>Yaṃ taṃ rūpaṃ ajjhattikaṃ, taṃ rūpassa na mudutā. Yaṃ taṃ rūpaṃ bāhiraṃ, taṃ atthi rūpassa mudutā, atthi rūpassa na mudutā.</p>
<p><a class='ref sc' id='sc74'>SC 74</a><a class='ref ms' id='ms29Dhs_1183'>Ms 29Dhs_1183</a>Yaṃ taṃ rūpaṃ ajjhattikaṃ, taṃ rūpassa na kammaññatā. Yaṃ taṃ rūpaṃ bāhiraṃ, taṃ atthi rūpassa kammaññatā, atthi rūpassa na kammaññatā.</p>
<p><a class='ref sc' id='sc75'>SC 75</a><a class='ref ms' id='ms29Dhs_1184'>Ms 29Dhs_1184</a>Yaṃ taṃ rūpaṃ ajjhattikaṃ, taṃ rūpassa na upacayo. Yaṃ taṃ rūpaṃ bāhiraṃ, taṃ atthi rūpassa upacayo, atthi rūpassa na upacayo.</p>
<p><a class='ref sc' id='sc76'>SC 76</a><a class='ref ms' id='ms29Dhs_1185'>Ms 29Dhs_1185</a>Yaṃ taṃ rūpaṃ ajjhattikaṃ, taṃ rūpassa na santati. Yaṃ taṃ rūpaṃ bāhiraṃ, taṃ atthi rūpassa santati, atthi rūpassa na santati.</p>
<p><a class='ref sc' id='sc77'>SC 77</a><a class='ref ms' id='ms29Dhs_1186'>Ms 29Dhs_1186</a>Yaṃ taṃ rūpaṃ ajjhattikaṃ, taṃ rūpassa na jaratā. Yaṃ taṃ rūpaṃ bāhiraṃ, taṃ atthi rūpassa jaratā, atthi rūpassa na jaratā.</p>
<p><a class='ref sc' id='sc78'>SC 78</a><a class='ref ms' id='ms29Dhs_1187'>Ms 29Dhs_1187</a>Yaṃ taṃ rūpaṃ ajjhattikaṃ, taṃ rūpassa na aniccatā. Yaṃ taṃ rūpaṃ bāhiraṃ, taṃ atthi rūpassa aniccatā, atthi rūpassa na aniccatā.</p>
<p><a class='ref sc' id='sc79'>SC 79</a><a class='ref ms' id='ms29Dhs_1188'>Ms 29Dhs_1188</a>Yaṃ taṃ rūpaṃ ajjhattikaṃ, taṃ na kabaḷīkāro āhāro. Yaṃ taṃ rūpaṃ bāhiraṃ, taṃ atthi kabaḷīkāro āhāro, atthi na kabaḷīkāro āhāro. [12]</p>
<p class='endsutta'><a class='ref ms' id='ms29Dhs_1189'>Ms 29Dhs_1189</a>Evaṃ tividhena rūpasaṅgaho.<br>
Sukhumarūpatikaṃ.<br>
Tikaṃ.</p>
<h2>2.2.2.4. Catukka</h2>
<p><a class='ref sc' id='sc80'>SC 80</a><a class='ref ms' id='ms29Dhs_1190'>Ms 29Dhs_1190</a><a class='ref msdiv' id='msdiv586'>Msdiv 586</a>Catubbidhena rūpasaṅgaho—</p>
<p><a class='ref sc' id='sc81'>SC 81</a><a class='ref ms' id='ms29Dhs_1191'>Ms 29Dhs_1191</a>Yaṃ taṃ rūpaṃ upādā, taṃ atthi upādinnaṃ, atthi anupādinnaṃ. Yaṃ taṃ rūpaṃ no upādā, taṃ atthi upādinnaṃ, atthi anupādinnaṃ.</p>
<p><a class='ref sc' id='sc82'>SC 82</a><a class='ref ms' id='ms29Dhs_1192'>Ms 29Dhs_1192</a>Yaṃ taṃ rūpaṃ upādā, taṃ atthi upādinnupādāniyaṃ, atthi anupādinnupādāniyaṃ. Yaṃ taṃ rūpaṃ no upādā, taṃ atthi upādinnupādāniyaṃ, atthi anupādinnupādāniyaṃ.</p>
<p><a class='ref sc' id='sc83'>SC 83</a><a class='ref ms' id='ms29Dhs_1193'>Ms 29Dhs_1193</a>Yaṃ taṃ rūpaṃ upādā, taṃ atthi sappaṭighaṃ, atthi appaṭighaṃ. Yaṃ taṃ rūpaṃ no upādā, taṃ atthi sappaṭighaṃ, atthi appaṭighaṃ.</p>
<p><a class='ref sc' id='sc84'>SC 84</a><a class='ref ms' id='ms29Dhs_1194'>Ms 29Dhs_1194</a>Yaṃ taṃ rūpaṃ upādā, taṃ atthi oḷārikaṃ, atthi sukhumaṃ. Yaṃ taṃ rūpaṃ no upādā, taṃ atthi oḷārikaṃ, atthi sukhumaṃ.</p>
<p><a class='ref sc' id='sc85'>SC 85</a><a class='ref ms' id='ms29Dhs_1195'>Ms 29Dhs_1195</a>Yaṃ taṃ rūpaṃ upādā, taṃ atthi dūre, atthi santike. Yaṃ taṃ rūpaṃ no upādā, taṃ atthi dūre, atthi santike.</p>
<p><a class='ref sc' id='sc86'>SC 86</a><a class='ref ms' id='ms29Dhs_1196'>Ms 29Dhs_1196</a>Yaṃ taṃ rūpaṃ upādinnaṃ, taṃ atthi sanidassanaṃ, atthi anidassanaṃ. Yaṃ taṃ rūpaṃ anupādinnaṃ, taṃ atthi sanidassanaṃ, atthi anidassanaṃ.</p>
<p><a class='ref sc' id='sc87'>SC 87</a><a class='ref ms' id='ms29Dhs_1197'>Ms 29Dhs_1197</a>Yaṃ taṃ rūpaṃ upādinnaṃ, taṃ atthi sappaṭighaṃ atthi appaṭighaṃ. Yaṃ taṃ rūpaṃ anupādinnaṃ, taṃ atthi sappaṭighaṃ, atthi appaṭighaṃ.</p>
<p><a class='ref sc' id='sc88'>SC 88</a><a class='pts' id='pts131'></a><a class='ref ms' id='ms29Dhs_1198'>Ms 29Dhs_1198</a>Yaṃ taṃ rūpaṃ upādinnaṃ, taṃ atthi mahābhūtaṃ, atthi na mahābhūtaṃ. Yaṃ taṃ rūpaṃ anupādinnaṃ, taṃ atthi mahābhūtaṃ, atthi na mahābhūtaṃ.</p>
<p><a class='ref sc' id='sc89'>SC 89</a><a class='ref ms' id='ms29Dhs_1199'>Ms 29Dhs_1199</a>Yaṃ taṃ rūpaṃ upādinnaṃ, taṃ atthi oḷārikaṃ, atthi sukhumaṃ. Yaṃ taṃ rūpaṃ anupādinnaṃ, taṃ atthi oḷārikaṃ, atthi sukhumaṃ.</p>
<p><a class='ref sc' id='sc90'>SC 90</a><a class='ref ms' id='ms29Dhs_1200'>Ms 29Dhs_1200</a>Yaṃ taṃ rūpaṃ upādinnaṃ, taṃ atthi dūre, atthi santike. Yaṃ taṃ rūpaṃ anupādinnaṃ, taṃ atthi dūre, atthi santike.</p>
<p><a class='ref sc' id='sc91'>SC 91</a><a class='ref ms' id='ms29Dhs_1201'>Ms 29Dhs_1201</a>Yaṃ taṃ rūpaṃ upādinnupādāniyaṃ, taṃ atthi sanidassanaṃ, atthi anidassanaṃ. Yaṃ taṃ rūpaṃ anupādinnupādāniyaṃ, taṃ atthi sanidassanaṃ, atthi anidassanaṃ.</p>
<p><a class='ref sc' id='sc92'>SC 92</a><a class='ref ms' id='ms29Dhs_1202'>Ms 29Dhs_1202</a>Yaṃ taṃ rūpaṃ upādinnupādāniyaṃ, taṃ atthi sappaṭighaṃ, atthi appaṭighaṃ. Yaṃ taṃ rūpaṃ anupādinnupādāniyaṃ, taṃ atthi sappaṭighaṃ, atthi appaṭighaṃ.</p>
<p><a class='ref sc' id='sc93'>SC 93</a><a class='ref ms' id='ms29Dhs_1203'>Ms 29Dhs_1203</a>Yaṃ taṃ rūpaṃ upādinnupādāniyaṃ, taṃ atthi mahābhūtaṃ, atthi na mahābhūtaṃ. Yaṃ taṃ rūpaṃ anupādinnupādāniyaṃ, taṃ atthi mahābhūtaṃ, atthi na mahābhūtaṃ.</p>
<p><a class='ref sc' id='sc94'>SC 94</a><a class='ref ms' id='ms29Dhs_1204'>Ms 29Dhs_1204</a>Yaṃ taṃ rūpaṃ upādinnupādāniyaṃ, taṃ atthi oḷārikaṃ, atthi sukhumaṃ. Yaṃ taṃ rūpaṃ anupādinnupādāniyaṃ, taṃ atthi oḷārikaṃ, atthi sukhumaṃ.</p>
<p><a class='ref sc' id='sc95'>SC 95</a><a class='ref ms' id='ms29Dhs_1205'>Ms 29Dhs_1205</a>Yaṃ taṃ rūpaṃ upādinnupādāniyaṃ, taṃ atthi dūre, atthi santike. Yaṃ taṃ rūpaṃ anupādinnupādāniyaṃ, taṃ atthi dūre, atthi santike.</p>
<p><a class='ref sc' id='sc96'>SC 96</a><a class='ref ms' id='ms29Dhs_1206'>Ms 29Dhs_1206</a>Yaṃ taṃ rūpaṃ sappaṭighaṃ, taṃ atthi indriyaṃ, atthi na indriyaṃ. Yaṃ taṃ rūpaṃ appaṭighaṃ, taṃ atthi indriyaṃ, atthi na indriyaṃ.</p>
<p><a class='ref sc' id='sc97'>SC 97</a><a class='ref ms' id='ms29Dhs_1207'>Ms 29Dhs_1207</a>Yaṃ taṃ rūpaṃ sappaṭighaṃ, taṃ atthi mahābhūtaṃ, atthi na mahābhūtaṃ. Yaṃ taṃ rūpaṃ appaṭighaṃ, taṃ atthi mahābhūtaṃ, atthi na mahābhūtaṃ.</p>
<p><a class='ref sc' id='sc98'>SC 98</a><a class='ref ms' id='ms29Dhs_1208'>Ms 29Dhs_1208</a>Yaṃ taṃ rūpaṃ indriyaṃ, taṃ atthi oḷārikaṃ, atthi sukhumaṃ. Yaṃ taṃ rūpaṃ na indriyaṃ, taṃ atthi oḷārikaṃ, atthi sukhumaṃ.</p>
<p><a class='ref sc' id='sc99'>SC 99</a><a class='ref ms' id='ms29Dhs_1209'>Ms 29Dhs_1209</a>Yaṃ taṃ rūpaṃ indriyaṃ, taṃ atthi dūre, atthi santike. Yaṃ taṃ rūpaṃ na indriyaṃ, taṃ atthi dūre, atthi santike.</p>
<p><a class='ref sc' id='sc100'>SC 100</a><a class='ref ms' id='ms29Dhs_1210'>Ms 29Dhs_1210</a>Yaṃ taṃ rūpaṃ mahābhūtaṃ, taṃ atthi oḷārikaṃ, atthi sukhumaṃ. Yaṃ taṃ rūpaṃ na mahābhūtaṃ, taṃ atthi oḷārikaṃ, atthi sukhumaṃ.</p>
<p><a class='ref sc' id='sc101'>SC 101</a><a class='ref ms' id='ms29Dhs_1211'>Ms 29Dhs_1211</a>Yaṃ taṃ rūpaṃ mahābhūtaṃ, taṃ atthi dūre, atthi santike. Yaṃ taṃ rūpaṃ na mahābhūtaṃ, taṃ atthi dūre, atthi santike. [22]</p>
<p class='endsutta'><a class='ref ms' id='ms29Dhs_1212'>Ms 29Dhs_1212</a>Diṭṭhaṃ sutaṃ mutaṃ viññātaṃ rūpaṃ.<br>
Evaṃ catubbidhena rūpasaṅgaho.<br>
Catukkaṃ.</p>
<h2>2.2.2.5. Pañcaka</h2>
<p><a class='ref sc' id='sc102'>SC 102</a><a class='pts' id='pts132'></a><a class='ref ms' id='ms29Dhs_1213'>Ms 29Dhs_1213</a><a class='ref msdiv' id='msdiv587'>Msdiv 587</a>Pañcavidhena rūpasaṅgaho—</p>
<p><a class='ref sc' id='sc103'>SC 103</a><a class='ref ms' id='ms29Dhs_1214'>Ms 29Dhs_1214</a>Pathavīdhātu, āpodhātu, tejodhātu, vāyodhātu, yañca rūpaṃ upādā.</p>
<p class='endsutta'><a class='ref ms' id='ms29Dhs_1215'>Ms 29Dhs_1215</a>Evaṃ pañcavidhena rūpasaṅgaho.<br>
Pañcakaṃ.</p>
<h2>2.2.2.6. Chakka</h2>
<p><a class='ref sc' id='sc104'>SC 104</a><a class='ref ms' id='ms29Dhs_1216'>Ms 29Dhs_1216</a><a class='ref msdiv' id='msdiv588'>Msdiv 588</a>Chabbidhena rūpasaṅgaho—</p>
<p><a class='ref sc' id='sc105'>SC 105</a><a class='ref ms' id='ms29Dhs_1217'>Ms 29Dhs_1217</a>Cakkhuviññeyyaṃ rūpaṃ, sotaviññeyyaṃ rūpaṃ, ghānaviññeyyaṃ rūpaṃ, jivhāviññeyyaṃ rūpaṃ, kāyaviññeyyaṃ rūpaṃ, manoviññeyyaṃ rūpaṃ.</p>
<p class='endsutta'><a class='ref ms' id='ms29Dhs_1218'>Ms 29Dhs_1218</a>Evaṃ chabbidhena rūpasaṅgaho.<br>
Chakkaṃ.</p>
<h2>2.2.2.7. Sattaka</h2>
<p><a class='ref sc' id='sc106'>SC 106</a><a class='ref ms' id='ms29Dhs_1219'>Ms 29Dhs_1219</a><a class='ref msdiv' id='msdiv589'>Msdiv 589</a>Sattavidhena rūpasaṅgaho—</p>
<p><a class='ref sc' id='sc107'>SC 107</a><a class='ref ms' id='ms29Dhs_1220'>Ms 29Dhs_1220</a>Cakkhuviññeyyaṃ rūpaṃ, sotaviññeyyaṃ rūpaṃ, ghānaviññeyyaṃ rūpaṃ, jivhāviññeyyaṃ rūpaṃ, kāyaviññeyyaṃ rūpaṃ, manodhātuviññeyyaṃ rūpaṃ, manoviññāṇadhātuviññeyyaṃ rūpaṃ.</p>
<p class='endsutta'><a class='ref ms' id='ms29Dhs_1221'>Ms 29Dhs_1221</a>Evaṃ sattavidhena rūpasaṅgaho.<br>
Sattakaṃ.</p>
<h2>2.2.2.8. Aṭṭhaka</h2>
<p><a class='ref sc' id='sc108'>SC 108</a><a class='ref ms' id='ms29Dhs_1222'>Ms 29Dhs_1222</a><a class='ref msdiv' id='msdiv590'>Msdiv 590</a>Aṭṭhavidhena rūpasaṅgaho—</p>
<p><a class='ref sc' id='sc109'>SC 109</a><a class='ref ms' id='ms29Dhs_1223'>Ms 29Dhs_1223</a>Cakkhuviññeyyaṃ rūpaṃ, sotaviññeyyaṃ rūpaṃ, ghānaviññeyyaṃ rūpaṃ, jivhāviññeyyaṃ rūpaṃ, kāyaviññeyyaṃ rūpaṃ, atthi sukhasamphassaṃ, atthi dukkhasamphassaṃ, manodhātuviññeyyaṃ rūpaṃ, manoviññāṇadhātuviññeyyaṃ rūpaṃ.</p>
<p class='endsutta'><a class='ref ms' id='ms29Dhs_1224'>Ms 29Dhs_1224</a>Evaṃ aṭṭhavidhena rūpasaṅgaho.<br>
Aṭṭhakaṃ.</p>
<h2>2.2.2.9. Navaka</h2>
<p><a class='ref sc' id='sc110'>SC 110</a><a class='ref ms' id='ms29Dhs_1225'>Ms 29Dhs_1225</a><a class='ref msdiv' id='msdiv591'>Msdiv 591</a>Navavidhena rūpasaṅgaho—</p>
<p><a class='ref sc' id='sc111'>SC 111</a><a class='ref ms' id='ms29Dhs_1226'>Ms 29Dhs_1226</a>Cakkhundriyaṃ, sotindriyaṃ, ghānindriyaṃ, jivhindriyaṃ, kāyindriyaṃ, itthindriyaṃ, purisindriyaṃ, jīvitindriyaṃ, yañca rūpaṃ na indriyaṃ.</p>
<p class='endsutta'><a class='ref ms' id='ms29Dhs_1227'>Ms 29Dhs_1227</a>Evaṃ navavidhena rūpasaṅgaho.<br>
Navakaṃ.</p>
<h2>2.2.2.10. Dasaka</h2>
<p><a class='ref sc' id='sc112'>SC 112</a><a class='pts' id='pts133'></a><a class='ref ms' id='ms29Dhs_1228'>Ms 29Dhs_1228</a><a class='ref msdiv' id='msdiv592'>Msdiv 592</a>Dasavidhena rūpasaṅgaho—</p>
<p><a class='ref sc' id='sc113'>SC 113</a><a class='ref ms' id='ms29Dhs_1229'>Ms 29Dhs_1229</a>Cakkhundriyaṃ, sotindriyaṃ, ghānindriyaṃ, jivhindriyaṃ kāyindriyaṃ, itthindriyaṃ, purisindriyaṃ, jīvitindriyaṃ, na indriyaṃ rūpaṃ atthi sappaṭighaṃ, atthi appaṭighaṃ.</p>
<p class='endsutta'><a class='ref ms' id='ms29Dhs_1230'>Ms 29Dhs_1230</a>Evaṃ dasavidhena rūpasaṅgaho.<br>
Dasakaṃ.</p>
<h2>2.2.2.11. Ekādasaka</h2>
<p><a class='ref sc' id='sc114'>SC 114</a><a class='ref ms' id='ms29Dhs_1231'>Ms 29Dhs_1231</a><a class='ref msdiv' id='msdiv593'>Msdiv 593</a>Ekādasavidhena rūpasaṅgaho—</p>
<p><a class='ref sc' id='sc115'>SC 115</a><a class='ref ms' id='ms29Dhs_1232'>Ms 29Dhs_1232</a>Cakkhāyatanaṃ, sotāyatanaṃ, ghānāyatanaṃ, jivhāyatanaṃ, kāyāyatanaṃ, rūpāyatanaṃ, saddāyatanaṃ, gandhāyatanaṃ, rasāyatanaṃ, phoṭṭhabbāyatanaṃ, yañca rūpaṃ <span class='var' id='note70' title='anidassanaṃ appaṭighaṃ (bj, s1-3, pts1)'>anidassanaappaṭighaṃ</span> dhammāyatanapariyāpannaṃ.</p>
<p class='endsutta'><a class='ref ms' id='ms29Dhs_1233'>Ms 29Dhs_1233</a>Evaṃ ekādasavidhena rūpasaṅgaho.<br>
Ekādasakaṃ.<br>
Mātikā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
