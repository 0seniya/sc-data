<!DOCTYPE html>
<html>
<head>
<meta charset="utf-8"/>
<meta author="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="pli-tv-bi-vb-pc91">
<article>
<div class="hgroup">
<h1> <span class="add">Pācittiyā 91: </span>Theravāda Vinaya</h1>
</div>
<h2>2. Bhikkhunivibhaṅga</h2>
<h3>2.4. Pācittiyakaṇḍa</h3>
<h4> 2.4.9 Chattupāhanavagga</h4>
<h2>2.4.9.8 Sikkhamānaummaddāpanasikkhāpada</h2>
<p><a class="sc" id="1"></a><a class="pts-vp-pli" id="pts-vp-pli4.343"></a><a class="ms" id="p_2V_3490"></a><a class="msdiv" id="msdiv1210"></a>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhikkhuniyo sikkhamānāya ummaddāpentipi parimaddāpentipi. Manussā vihāracārikaṃ āhiṇḍantā passitvā ujjhāyanti khiyyanti vipācenti—“kathañhi nāma bhikkhuniyo sikkhamānāya ummaddāpessantipi parimaddāpessantipi, seyyathāpi gihiniyo kāmabhoginiyo”ti.</p>
<p><a class="sc" id="2"></a><a class="ms" id="p_2V_3491"></a>Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ. Yā tā bhikkhuniyo appicchā … pe … tā ujjhāyanti khiyyanti vipācenti—“kathañhi nāma bhikkhuniyo sikkhamānāya ummaddāpessantipi parimaddāpessantipī”ti … pe … “saccaṃ kira, bhikkhave, bhikkhuniyo sikkhamānāya ummaddāpentipi parimaddāpentipī”ti? “Saccaṃ, bhagavā”ti. Vigarahi buddho bhagavā … pe … kathañhi nāma, bhikkhave, bhikkhuniyo sikkhamānāya ummaddāpessantipi parimaddāpessantipi. Netaṃ, bhikkhave, appasannānaṃ vā pasādāya … pe … evañca pana, bhikkhave, bhikkhuniyo imaṃ sikkhāpadaṃ uddisantu—</p>
<p><a class="sc" id="3"></a><a class="ms" id="p_2V_3492"></a><a class="msdiv" id="msdiv1211"></a><span class="rule">“Yā pana bhikkhunī sikkhamānāya ummaddāpeyya vā parimaddāpeyya vā, pācittiyan”</span>ti. (91--<em>93</em>:<strong>146–‍148</strong>)</p>
<p><a class="sc" id="4"></a><a class="ms" id="p_2V_3493"></a><a class="msdiv" id="msdiv1212"></a><strong>Yā panā</strong>ti yā yādisā … pe …
<strong>bhikkhunī</strong>ti … pe … ayaṃ imasmiṃ atthe adhippetā bhikkhunīti.</p>
<p><a class="sc" id="5"></a><a class="ms" id="p_2V_3494"></a><strong>Sikkhamānā</strong> nāma dve vassāni chasu dhammesu sikkhitasikkhā.</p>
<p><a class="sc" id="6"></a><a class="ms" id="p_2V_3497"></a><strong>Ummaddāpeyya vā</strong>ti ummaddāpeti, āpatti pācittiyassa.</p>
<p><a class="sc" id="7"></a><a class="ms" id="p_2V_3498"></a><strong>Parimaddāpeyya vā</strong>ti sambāhāpeti, āpatti pācittiyassa.</p>
<p><a class="sc" id="8"></a><a class="ms" id="p_2V_3499"></a><a class="msdiv" id="msdiv1213"></a>Anāpatti—<span class="var" id="note517" title="ābādhappaccayā (s1-3, mr) | ābādhapaccayā (pts1)">gilānāya</span>, āpadāsu, ummattikāya, ādikammikāyāti.</p>
<p class="endsutta"> <a class="sc" id="11"></a><a class="ms" id="p_2V_3500"></a>Aṭṭhama-navama-dasamasikkhāpadāni niṭṭhitāni.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>