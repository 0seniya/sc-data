<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pli-tv-bi-vb-pc26' lang='pli'>
<header>
<ul>
<li class='division'>Theravāda Vinaya</li>
<li>Bhikkhunivibhaṅga</li>
<li>Pācittiyakaṇḍa</li>
<li>Naggavagga</li>
</ul>
<h1>26. Gaṇacīvarasikkhāpada</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms2V_2833' href='#ms2V_2833'>Ms 2V_2833</a><a class='ref msdiv' id='msdiv907' href='#msdiv907'>Msdiv 907</a>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena thullanandāya bhikkhuniyā upaṭṭhākakulaṃ thullanandaṃ bhikkhuniṃ etadavoca—“bhikkhunisaṃghassa, ayye, cīvaraṃ dassāmā”ti. Thullanandā bhikkhunī—“tumhe bahukiccā bahukaraṇīyā”ti antarāyaṃ akāsi. Tena kho pana samayena tassa kulassa gharaṃ ḍayhati. Te ujjhāyanti khiyyanti vipācenti—“kathañhi nāma ayyā thullanandā amhākaṃ deyyadhammaṃ antarāyaṃ karissati. Ubhayenāmha <span class='var' id='note451' title='parihīnā (bj)'>paribāhirā</span> bhogehi ca puññena cā”ti.</p>
<p><a class='ref sc' id='sc2' href='#sc2'>SC 2</a><a class='ref ms' id='ms2V_2834' href='#ms2V_2834'>Ms 2V_2834</a>Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ. Yā tā bhikkhuniyo appicchā … pe … tā ujjhāyanti khiyyanti vipācenti—“kathañhi nāma ayyā thullanandā gaṇassa cīvaralābhaṃ antarāyaṃ karissatī”ti … pe … “saccaṃ kira, bhikkhave, thullanandā bhikkhunī gaṇassa cīvaralābhaṃ antarāyaṃ akāsī”ti? “Saccaṃ, bhagavā”ti. Vigarahi buddho bhagavā … pe … kathañhi nāma, bhikkhave, thullanandā bhikkhunī gaṇassa cīvaralābhaṃ antarāyaṃ karissati. Netaṃ, bhikkhave, appasannānaṃ vā pasādāya … pe … evañca pana, bhikkhave, bhikkhuniyo imaṃ sikkhāpadaṃ uddisantu—</p>
<p><a class='ref sc' id='sc3' href='#sc3'>SC 3</a><a class='ref ms' id='ms2V_2835' href='#ms2V_2835'>Ms 2V_2835</a><a class='ref msdiv' id='msdiv908' href='#msdiv908'>Msdiv 908</a><span class='rule'>“Yā pana bhikkhunī gaṇassa cīvaralābhaṃ antarāyaṃ kareyya, pācittiyan”</span>ti. (<i>26</i>:<strong>81</strong>)</p>
<p><a class='ref sc' id='sc4' href='#sc4'>SC 4</a><a class='ref ms' id='ms2V_2836' href='#ms2V_2836'>Ms 2V_2836</a><a class='ref msdiv' id='msdiv909' href='#msdiv909'>Msdiv 909</a><strong>Yā panā</strong>ti yā yādisā … pe … <strong>bhikkhunī</strong>ti … pe … ayaṃ imasmiṃ atthe adhippetā bhikkhunīti.</p>
<p><a class='ref sc' id='sc5' href='#sc5'>SC 5</a><a class='ref ms' id='ms2V_2837' href='#ms2V_2837'>Ms 2V_2837</a><strong>Gaṇo</strong> nāma bhikkhunisaṃgho vuccati.</p>
<p><a class='ref sc' id='sc6' href='#sc6'>SC 6</a><a class='ref ms' id='ms2V_2838' href='#ms2V_2838'>Ms 2V_2838</a><strong>Cīvaraṃ</strong> nāma channaṃ cīvarānaṃ aññataraṃ cīvaraṃ vikappanupagaṃ pacchimaṃ.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli4.284' href='#pts-vp-pli4.284'>PTS vp Pali 4.284</a> <a class='ref ms' id='ms2V_2839' href='#ms2V_2839'>Ms 2V_2839</a><strong>Antarāyaṃ kareyyā</strong>ti “<span class='var' id='note452' title='ime cīvaraṃ (bj) | imaṃ cīvaraṃ (s1-3, pts1, mr)'>kathaṃ ime cīvaraṃ na</span> dadeyyun”ti antarāyaṃ karoti, āpatti pācittiyassa. Aññaṃ parikkhāraṃ antarāyaṃ karoti, āpatti dukkaṭassa. Sambahulānaṃ bhikkhunīnaṃ vā ekabhikkhuniyā vā anupasampannāya vā cīvaraṃ vā aññaṃ vā parikkhāraṃ antarāyaṃ karoti, āpatti dukkaṭassa.</p>
<p><a class='ref sc' id='sc8' href='#sc8'>SC 8</a><a class='ref ms' id='ms2V_2840' href='#ms2V_2840'>Ms 2V_2840</a><a class='ref msdiv' id='msdiv910' href='#msdiv910'>Msdiv 910</a>Anāpatti—ānisaṃsaṃ dassetvā nivāreti, ummattikāya, ādikammikāyāti.</p>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms2V_2841' href='#ms2V_2841'>Ms 2V_2841</a>Chaṭṭhasikkhāpadaṃ niṭṭhitaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
