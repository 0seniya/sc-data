<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pli-tv-bi-vb-pc93' lang='pli'>
<header>
<h1><span class='add'>Pācittiyā 93:</span> Theravāda Vinaya</h1>
</header>
<h2>2. Bhikkhunivibhaṅga</h2>
<h3>2.4. Pācittiyakaṇḍa</h3>
<h4>2.4.9 Chattupāhanavagga</h4>
<h2>2.4.9.‍10 Gihiniummaddāpanasikkhāpada</h2>
<p><a class='ref sc' id='sc1'>SC 1</a><a class='ref pts-vp-pli' id='pts-vp-pli4.343'>PTS vp Pali 4.343</a> <a class='ref ms' id='ms2V_3490'>Ms 2V_3490</a><a class='ref msdiv' id='msdiv1210'>Msdiv 1210</a>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhikkhuniyo gihiniyā ummaddāpentipi parimaddāpentipi. Manussā vihāracārikaṃ āhiṇḍantā passitvā ujjhāyanti khiyyanti vipācenti—“kathañhi nāma bhikkhuniyo gihiniyā ummaddāpessantipi parimaddāpessantipi, seyyathāpi gihiniyo kāmabhoginiyo”ti.</p>
<p><a class='ref sc' id='sc2'>SC 2</a><a class='ref ms' id='ms2V_3491'>Ms 2V_3491</a>Assosuṃ kho bhikkhuniyo tesaṃ manussānaṃ ujjhāyantānaṃ khiyyantānaṃ vipācentānaṃ. Yā tā bhikkhuniyo appicchā … pe … tā ujjhāyanti khiyyanti vipācenti—“kathañhi nāma bhikkhuniyo gihiniyā ummaddāpessantipi parimaddāpessantipī”ti … pe … “saccaṃ kira, bhikkhave, bhikkhuniyo gihiniyā ummaddāpentipi parimaddāpentipī”ti? “Saccaṃ, bhagavā”ti. Vigarahi buddho bhagavā … pe … kathañhi nāma, bhikkhave, bhikkhuniyo gihiniyā ummaddāpessantipi parimaddāpessantipi. Netaṃ, bhikkhave, appasannānaṃ vā pasādāya … pe … evañca pana, bhikkhave, bhikkhuniyo imaṃ sikkhāpadaṃ uddisantu—</p>
<p><a class='ref sc' id='sc3'>SC 3</a><a class='ref ms' id='ms2V_3492'>Ms 2V_3492</a><a class='ref msdiv' id='msdiv1211'>Msdiv 1211</a><span class='rule'>“Yā pana bhikkhunī gihiniyā ummaddāpeyya vā parimaddāpeyya vā, pācittiyan”</span>ti. (91--<i>93</i>:<strong>146–‍148</strong>)</p>
<p><a class='ref sc' id='sc4'>SC 4</a><a class='ref ms' id='ms2V_3493'>Ms 2V_3493</a><a class='ref msdiv' id='msdiv1212'>Msdiv 1212</a><strong>Yā panā</strong>ti yā yādisā … pe … <strong>bhikkhunī</strong>ti … pe … ayaṃ imasmiṃ atthe adhippetā bhikkhunīti.</p>
<p><a class='ref sc' id='sc5'>SC 5</a><a class='ref ms' id='ms2V_3496'>Ms 2V_3496</a><strong>Gihinī</strong> nāma agārinī vuccati.</p>
<p><a class='ref sc' id='sc6'>SC 6</a><a class='ref ms' id='ms2V_3497'>Ms 2V_3497</a><strong>Ummaddāpeyya vā</strong>ti ummaddāpeti, āpatti pācittiyassa.</p>
<p><a class='ref sc' id='sc7'>SC 7</a><a class='ref ms' id='ms2V_3498'>Ms 2V_3498</a><strong>Parimaddāpeyya vā</strong>ti sambāhāpeti, āpatti pācittiyassa.</p>
<p><a class='ref sc' id='sc8'>SC 8</a><a class='ref ms' id='ms2V_3499'>Ms 2V_3499</a><a class='ref msdiv' id='msdiv1213'>Msdiv 1213</a>Anāpatti—<span class='var' id='note517' title='ābādhappaccayā (s1-3, mr) | ābādhapaccayā (pts1)'>gilānāya</span>, āpadāsu, ummattikāya, ādikammikāyāti.</p>
<p class='endsutta'><a class='ref sc' id='sc11'>SC 11</a><a class='ref ms' id='ms2V_3500'>Ms 2V_3500</a>Aṭṭhama-navama-dasamasikkhāpadāni niṭṭhitāni.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
