<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pli-tv-pvr19' lang='pli'>
<header>
<ul>
<li class='division'>Parivāra</li>
</ul>
<h1>Dutiyagāthāsaṅgaṇika</h1>
</header>
<h2>1. Kāyikādiāpatti</h2>
<blockquote class='gatha'>
<p><a class='ref sc' id='sc1'>SC 1</a><a class='ref pts-vp-pli' id='pts-vp-pli5.210'>PTS vp Pali 5.210</a> <a class='ref ms' id='ms5V_2232'>Ms 5V_2232</a><a class='ref msdiv' id='msdiv474'>Msdiv 474</a>Kati āpattiyo kāyikā,<br>
Kati vācasikā katā;<br>
Chādentassa kati āpattiyo,<br>
Kati saṃsaggapaccayā.</p>
<p><a class='ref sc' id='sc2'>SC 2</a><a class='ref ms' id='ms5V_2233'>Ms 5V_2233</a>Chāpattiyo kāyikā,<br>
Cha vācasikā katā;<br>
Chādentassa tisso āpattiyo,<br>
Pañca saṃsaggapaccayā.</p>
<p><a class='ref sc' id='sc3'>SC 3</a><a class='ref ms' id='ms5V_2234'>Ms 5V_2234</a>Aruṇugge kati āpattiyo,<br>
Kati yāvatatiyakā;<br>
Katettha aṭṭha vatthukā,<br>
Katihi sabbasaṅgaho.</p>
<p><a class='ref sc' id='sc4'>SC 4</a><a class='ref ms' id='ms5V_2235'>Ms 5V_2235</a>Aruṇugge tisso āpattiyo,<br>
Dve yāvatatiyakā;<br>
Ekettha aṭṭha vatthukā,<br>
Ekena sabbasaṅgaho.</p>
<p><a class='ref sc' id='sc5'>SC 5</a><a class='ref ms' id='ms5V_2236'>Ms 5V_2236</a>Vinayassa kati mūlāni,<br>
Yāni buddhena paññattā;<br>
Vinayagarukā kati vuttā,<br>
Duṭṭhullacchādanā kati.</p>
<p><a class='ref sc' id='sc6'>SC 6</a><a class='ref ms' id='ms5V_2237'>Ms 5V_2237</a>Vinayassa dve mūlāni,<br>
yāni buddhena paññattā;<br>
Vinayagarukā dve vuttā,<br>
dve duṭṭhullacchādanā.</p>
<p><a class='ref sc' id='sc7'>SC 7</a><a class='ref ms' id='ms5V_2238'>Ms 5V_2238</a>Gāmantare kati āpattiyo,<br>
Kati nadipārapaccayā;<br>
Katimaṃsesu thullaccayaṃ,<br>
Katimaṃsesu dukkaṭaṃ.</p>
<p><a class='ref sc' id='sc8'>SC 8</a><a class='ref ms' id='ms5V_2239'>Ms 5V_2239</a>Gāmantare catasso āpattiyo,<br>
Catasso nadipārapaccayā;<br>
Ekamaṃse thullaccayaṃ,<br>
Navamaṃsesu dukkaṭaṃ.</p>
<p><a class='ref sc' id='sc9'>SC 9</a><a class='ref ms' id='ms5V_2240'>Ms 5V_2240</a>Kati vācasikā rattiṃ,<br>
Kati vācasikā divā;<br>
Dadamānassa kati āpattiyo,<br>
Paṭiggaṇhantassa kittakā.</p>
<p><a class='ref sc' id='sc10'>SC 10</a><a class='ref ms' id='ms5V_2241'>Ms 5V_2241</a>Dve vācasikā rattiṃ,<br>
Dve vācasikā divā;<br>
Dadamānassa tisso āpattiyo,<br>
Cattāro ca paṭiggahe.</p>
</blockquote>
<h2>2. Desanāgāminiyādiāpatti</h2>
<blockquote class='gatha'>
<p><a class='ref sc' id='sc11'>SC 11</a><a class='ref ms' id='ms5V_2242'>Ms 5V_2242</a><a class='ref msdiv' id='msdiv475'>Msdiv 475</a>Kati desanāgāminiyo,<br>
Kati sappaṭikammā katā;<br>
Katettha appaṭikammā vuttā,<br>
Buddhenādiccabandhunā.</p>
<p><a class='ref sc' id='sc12'>SC 12</a><a class='ref ms' id='ms5V_2243'>Ms 5V_2243</a>Pañca desanāgāminiyo,<br>
Cha sappaṭikammā katā;<br>
Ekettha appaṭikammā vuttā,<br>
Buddhenādiccabandhunā.</p>
<p><a class='ref sc' id='sc13'>SC 13</a><a class='ref ms' id='ms5V_2244'>Ms 5V_2244</a>Vinayagarukā kati vuttā,<br>
Kāyavācasikāni ca;<br>
Kati vikāle dhaññaraso,<br>
Kati ñatticatutthena sammuti.</p>
<p><a class='ref sc' id='sc14'>SC 14</a><a class='ref ms' id='ms5V_2245'>Ms 5V_2245</a>Vinayagarukā dve vuttā,<br>
Kāyavācasikāni ca;<br>
Eko vikāle dhaññaraso,<br>
Ekā ñatticatutthena sammuti.</p>
<p><a class='ref sc' id='sc15'>SC 15</a><a class='ref pts-vp-pli' id='pts-vp-pli5.211'>PTS vp Pali 5.211</a> <a class='ref ms' id='ms5V_2246'>Ms 5V_2246</a>Pārājikā kāyikā kati,<br>
kati saṃvāsakabhūmiyo;<br>
<span class='var' id='note359' title='katinnaṃ (bj) | katīnañca (s1-3) | katīnaṃ ca (pts1)'>Katinaṃ</span> ratticchedo,<br>
paññattā dvaṅgulā kati.</p>
<p><a class='ref sc' id='sc16'>SC 16</a><a class='ref ms' id='ms5V_2247'>Ms 5V_2247</a>Pārājikā kāyikā dve,<br>
dve saṃvāsakabhūmiyo;<br>
Dvinnaṃ ratticchedo,<br>
paññattā dvaṅgulā duve.</p>
<p><a class='ref sc' id='sc17'>SC 17</a><a class='ref ms' id='ms5V_2248'>Ms 5V_2248</a>Katattānaṃ vadhitvāna,<br>
katihi saṃgho bhijjati;<br>
Katettha paṭhamāpattikā,<br>
ñattiyā karaṇā kati.</p>
<p><a class='ref sc' id='sc18'>SC 18</a><a class='ref ms' id='ms5V_2249'>Ms 5V_2249</a>Dve attānaṃ vadhitvāna,<br>
dvīhi saṃgho bhijjati;<br>
Dvettha paṭhamāpattikā,<br>
ñattiyā karaṇā duve.</p>
<p><a class='ref sc' id='sc19'>SC 19</a><a class='ref ms' id='ms5V_2250'>Ms 5V_2250</a>Pāṇātipāte kati āpattiyo,<br>
Vācā pārājikā kati;<br>
Obhāsanā kati vuttā,<br>
Sañcarittena vā kati.</p>
<p><a class='ref sc' id='sc20'>SC 20</a><a class='ref ms' id='ms5V_2251'>Ms 5V_2251</a>Pāṇātipāte tisso āpattiyo,<br>
Vācā pārājikā tayo;<br>
Obhāsanā tayo vuttā,<br>
Sañcarittena vā tayo.</p>
<p><a class='ref sc' id='sc21'>SC 21</a><a class='ref ms' id='ms5V_2252'>Ms 5V_2252</a>Kati puggalā na upasampādetabbā,<br>
Kati kammānaṃ saṅgahā;<br>
Nāsitakā kati vuttā,<br>
Katinaṃ ekavācikā.</p>
<p><a class='ref sc' id='sc22'>SC 22</a><a class='ref ms' id='ms5V_2253'>Ms 5V_2253</a>Tayo puggalā na upasampādetabbā,<br>
Tayo kammānaṃ saṅgahā;<br>
Nāsitakā tayo vuttā,<br>
Tiṇṇannaṃ ekavācikā.</p>
<p><a class='ref sc' id='sc23'>SC 23</a><a class='ref ms' id='ms5V_2254'>Ms 5V_2254</a>Adinnādāne kati āpattiyo,<br>
Kati methunapaccayā;<br>
Chindantassa kati āpattiyo,<br>
Kati chaḍḍitapaccayā.</p>
<p><a class='ref sc' id='sc24'>SC 24</a><a class='ref ms' id='ms5V_2255'>Ms 5V_2255</a>Adinnādāne tisso āpattiyo,<br>
Catasso methunapaccayā;<br>
Chindantassa tisso āpattiyo,<br>
Pañca chaḍḍitapaccayā.</p>
<p><a class='ref sc' id='sc25'>SC 25</a><a class='ref ms' id='ms5V_2256'>Ms 5V_2256</a>Bhikkhunovādakavaggasmiṃ,<br>
pācittiyena dukkaṭā;<br>
Katettha navakā vuttā,<br>
katinaṃ cīvarena ca.</p>
<p><a class='ref sc' id='sc26'>SC 26</a><a class='ref ms' id='ms5V_2257'>Ms 5V_2257</a>Bhikkhunovādakavaggasmiṃ,<br>
Pācittiyena dukkaṭā katā;<br>
Caturettha navakā vuttā,<br>
Dvinnaṃ cīvarena ca.</p>
<p><a class='ref sc' id='sc27'>SC 27</a><a class='ref ms' id='ms5V_2258'>Ms 5V_2258</a>Bhikkhunīnañca akkhātā,<br>
Pāṭidesaniyā kati;<br>
Bhuñjantāmakadhaññena,<br>
Pācittiyena dukkaṭā kati.</p>
<p><a class='ref sc' id='sc28'>SC 28</a><a class='ref ms' id='ms5V_2259'>Ms 5V_2259</a>Bhikkhunīnañca akkhātā,<br>
Aṭṭha pāṭidesanīyā katā;<br>
Bhuñjantāmakadhaññena,<br>
Pācittiyena dukkaṭā katā.</p>
<p><a class='ref sc' id='sc29'>SC 29</a><a class='ref ms' id='ms5V_2260'>Ms 5V_2260</a>Gacchantassa kati āpattiyo,<br>
Ṭhitassa cāpi kittakā;<br>
Nisinnassa kati āpattiyo,<br>
Nipannassāpi kittakā.</p>
<p><a class='ref sc' id='sc30'>SC 30</a><a class='ref ms' id='ms5V_2261'>Ms 5V_2261</a>Gacchantassa catasso āpattiyo,<br>
Ṭhitassa cāpi tattakā;<br>
Nisinnassa catasso āpattiyo,<br>
Nipannassāpi tattakā.</p>
</blockquote>
<h2>3. Pācittiya</h2>
<blockquote class='gatha'>
<p><a class='ref sc' id='sc31'>SC 31</a><a class='ref ms' id='ms5V_2262'>Ms 5V_2262</a><a class='ref msdiv' id='msdiv476'>Msdiv 476</a>Kati pācittiyāni,<br>
sabbāni nānāvatthukāni;<br>
Apubbaṃ acarimaṃ,<br>
āpajjeyya ekato.</p>
<p><a class='ref sc' id='sc32'>SC 32</a><a class='ref ms' id='ms5V_2263'>Ms 5V_2263</a>Pañca pācittiyāni,<br>
sabbāni nānāvatthukāni;<br>
Apubbaṃ acarimaṃ,<br>
āpajjeyya ekato.</p>
<p><a class='ref sc' id='sc33'>SC 33</a><a class='ref ms' id='ms5V_2264'>Ms 5V_2264</a>Kati pācittiyāni,<br>
sabbāni nānāvatthukāni;<br>
Apubbaṃ acarimaṃ,<br>
āpajjeyya ekato.</p>
<p><a class='ref sc' id='sc34'>SC 34</a><a class='ref pts-vp-pli' id='pts-vp-pli5.212'>PTS vp Pali 5.212</a> <a class='ref ms' id='ms5V_2265'>Ms 5V_2265</a>Nava pācittiyāni,<br>
sabbāni nānāvatthukāni;<br>
Apubbaṃ acarimaṃ,<br>
āpajjeyya ekato.</p>
<p><a class='ref sc' id='sc35'>SC 35</a><a class='ref ms' id='ms5V_2266'>Ms 5V_2266</a>Kati pācittiyāni,<br>
sabbāni nānāvatthukāni;<br>
Kati vācāya deseyya,<br>
vuttā ādiccabandhunā.</p>
<p><a class='ref sc' id='sc36'>SC 36</a><a class='ref ms' id='ms5V_2267'>Ms 5V_2267</a>Pañca pācittiyāni,<br>
sabbāni nānāvatthukāni;<br>
Ekavācāya deseyya,<br>
vuttā ādiccabandhunā.</p>
<p><a class='ref sc' id='sc37'>SC 37</a><a class='ref ms' id='ms5V_2268'>Ms 5V_2268</a>Kati pācittiyāni,<br>
sabbāni nānāvatthukāni;<br>
Kati vācāya deseyya,<br>
vuttā ādiccabandhunā.</p>
<p><a class='ref sc' id='sc38'>SC 38</a><a class='ref ms' id='ms5V_2269'>Ms 5V_2269</a>Nava pācittiyāni,<br>
sabbāni nānāvatthukāni;<br>
Ekavācāya deseyya,<br>
vuttā ādiccabandhunā.</p>
<p><a class='ref sc' id='sc39'>SC 39</a><a class='ref ms' id='ms5V_2270'>Ms 5V_2270</a>Kati pācittiyāni,<br>
sabbāni nānāvatthukāni;<br>
Kiñca kittetvā deseyya,<br>
vuttā ādiccabandhunā.</p>
<p><a class='ref sc' id='sc40'>SC 40</a><a class='ref ms' id='ms5V_2271'>Ms 5V_2271</a>Pañca pācittiyāni,<br>
sabbāni nānāvatthukāni;<br>
Vatthuṃ kittetvā deseyya,<br>
vuttā ādiccabandhunā.</p>
<p><a class='ref sc' id='sc41'>SC 41</a><a class='ref ms' id='ms5V_2272'>Ms 5V_2272</a>Kati pācittiyāni,<br>
sabbāni nānāvatthukāni;<br>
Kiñca kittetvā deseyya,<br>
vuttā ādiccabandhunā.</p>
<p><a class='ref sc' id='sc42'>SC 42</a><a class='ref ms' id='ms5V_2273'>Ms 5V_2273</a>Nava pācittiyāni,<br>
sabbāni nānāvatthukāni;<br>
Vatthuṃ kittetvā deseyya,<br>
vuttā ādiccabandhunā.</p>
<p><a class='ref sc' id='sc43'>SC 43</a><a class='ref ms' id='ms5V_2274'>Ms 5V_2274</a>Yāvatatiyake kati āpattiyo,<br>
Kati vohārapaccayā;<br>
Khādantassa kati āpattiyo,<br>
Kati bhojanapaccayā.</p>
<p><a class='ref sc' id='sc44'>SC 44</a><a class='ref ms' id='ms5V_2275'>Ms 5V_2275</a>Yāvatatiyake tisso āpattiyo,<br>
Cha vohārapaccayā;<br>
Khādantassa tisso āpattiyo,<br>
Pañca bhojanapaccayā.</p>
<p><a class='ref sc' id='sc45'>SC 45</a><a class='ref ms' id='ms5V_2276'>Ms 5V_2276</a>Sabbā yāvatatiyakā,<br>
Kati ṭhānāni gacchanti;<br>
Katinañceva āpatti,<br>
Katinaṃ adhikaraṇena ca.</p>
<p><a class='ref sc' id='sc46'>SC 46</a><a class='ref ms' id='ms5V_2277'>Ms 5V_2277</a>Sabbā yāvatatiyakā,<br>
Pañca ṭhānāni gacchanti;<br>
Pañcannañceva āpatti,<br>
Pañcannaṃ adhikaraṇena ca.</p>
<p><a class='ref sc' id='sc47'>SC 47</a><a class='ref ms' id='ms5V_2278'>Ms 5V_2278</a>Katinaṃ vinicchayo hoti,<br>
katinaṃ vūpasamena ca;<br>
Katinañceva anāpatti,<br>
katihi ṭhānehi sobhati.</p>
<p><a class='ref sc' id='sc48'>SC 48</a><a class='ref ms' id='ms5V_2279'>Ms 5V_2279</a>Pañcannaṃ vinicchayo hoti,<br>
pañcannaṃ vūpasamena ca;<br>
Pañcannañceva anāpatti,<br>
tīhi ṭhānehi sobhati.</p>
<p><a class='ref sc' id='sc49'>SC 49</a><a class='ref ms' id='ms5V_2280'>Ms 5V_2280</a>Kati kāyikā rattiṃ,<br>
Kati kāyikā divā;<br>
Nijjhāyantassa kati āpatti,<br>
Kati piṇḍapātapaccayā.</p>
<p><a class='ref sc' id='sc50'>SC 50</a><a class='ref ms' id='ms5V_2281'>Ms 5V_2281</a>Dve kāyikā rattiṃ,<br>
Dve kāyikā divā;<br>
Nijjhāyantassa ekā āpatti,<br>
Ekā piṇḍapātapaccayā.</p>
<p><a class='ref sc' id='sc51'>SC 51</a><a class='ref ms' id='ms5V_2282'>Ms 5V_2282</a>Katānisaṃse sampassaṃ,<br>
paresaṃ saddhāya desaye;<br>
Ukkhittakā kati vuttā,<br>
kati sammāvattanā.</p>
<p><a class='ref sc' id='sc52'>SC 52</a><a class='ref ms' id='ms5V_2283'>Ms 5V_2283</a>Aṭṭhānisaṃse sampassaṃ,<br>
Paresaṃ saddhāya desaye;<br>
Ukkhittakā tayo vuttā,<br>
Tecattālīsa sammāvattanā.</p>
<p><a class='ref sc' id='sc53'>SC 53</a><a class='ref pts-vp-pli' id='pts-vp-pli5.213'>PTS vp Pali 5.213</a> <a class='ref ms' id='ms5V_2284'>Ms 5V_2284</a>Kati ṭhāne musāvādo,<br>
kati paramanti vuccati;<br>
Kati pāṭidesanīyā,<br>
katinaṃ desanāya ca.</p>
<p><a class='ref sc' id='sc54'>SC 54</a><a class='ref ms' id='ms5V_2285'>Ms 5V_2285</a>Pañca ṭhāne musāvādo,<br>
Cuddasa paramanti vuccati;<br>
Dvādasa pāṭidesanīyā,<br>
Catunnaṃ desanāya ca.</p>
<p><a class='ref sc' id='sc55'>SC 55</a><a class='ref ms' id='ms5V_2286'>Ms 5V_2286</a>Kataṅgiko musāvādo,<br>
kati uposathaṅgāni;<br>
Kati dūteyyaṅgāni,<br>
kati titthiyavattanā.</p>
<p><a class='ref sc' id='sc56'>SC 56</a><a class='ref ms' id='ms5V_2287'>Ms 5V_2287</a>Aṭṭhaṅgiko musāvādo,<br>
aṭṭha uposathaṅgāni;<br>
Aṭṭha dūteyyaṅgāni,<br>
aṭṭha titthiyavattanā.</p>
<p><a class='ref sc' id='sc57'>SC 57</a><a class='ref ms' id='ms5V_2288'>Ms 5V_2288</a>Kativācikā upasampadā,<br>
Katinaṃ paccuṭṭhātabbaṃ;<br>
Katinaṃ āsanaṃ dātabbaṃ,<br>
Bhikkhunovādako katihi.</p>
<p><a class='ref sc' id='sc58'>SC 58</a><a class='ref ms' id='ms5V_2289'>Ms 5V_2289</a>Aṭṭhavācikā upasampadā,<br>
Aṭṭhannaṃ paccuṭṭhātabbaṃ;<br>
Aṭṭhannaṃ āsanaṃ dātabbaṃ,<br>
Bhikkhunovādako aṭṭhahi.</p>
<p><a class='ref sc' id='sc59'>SC 59</a><a class='ref ms' id='ms5V_2290'>Ms 5V_2290</a>Katinaṃ chejjaṃ hoti,<br>
katinaṃ thullaccayaṃ;<br>
Katinañceva anāpatti,<br>
sabbesaṃ ekavatthukā.</p>
<p><a class='ref sc' id='sc60'>SC 60</a><a class='ref ms' id='ms5V_2291'>Ms 5V_2291</a>Ekassa chejjaṃ hoti,<br>
catunnaṃ thullaccayaṃ;<br>
Catunnañceva anāpatti,<br>
sabbesaṃ ekavatthukā.</p>
<p><a class='ref sc' id='sc61'>SC 61</a><a class='ref ms' id='ms5V_2292'>Ms 5V_2292</a>Kati āghātavatthūni,<br>
katihi saṃgho bhijjati;<br>
Katettha paṭhamāpattikā,<br>
ñattiyā karaṇā kati.</p>
<p><a class='ref sc' id='sc62'>SC 62</a><a class='ref ms' id='ms5V_2293'>Ms 5V_2293</a>Nava āghātavatthūni,<br>
navahi saṃgho bhijjati;<br>
Navettha paṭhamāpattikā,<br>
ñattiyā karaṇā nava.</p>
</blockquote>
<h2>4. Avandanīyapuggalādi</h2>
<blockquote class='gatha'>
<p><a class='ref sc' id='sc63'>SC 63</a><a class='ref ms' id='ms5V_2294'>Ms 5V_2294</a><a class='ref msdiv' id='msdiv477'>Msdiv 477</a>Kati puggalā nābhivādetabbā,<br>
Añjalisāmicena ca;<br>
Katinaṃ dukkaṭaṃ hoti,<br>
Kati cīvaradhāraṇā.</p>
<p><a class='ref sc' id='sc64'>SC 64</a><a class='ref ms' id='ms5V_2295'>Ms 5V_2295</a>Dasa puggalā nābhivādetabbā,<br>
Añjalisāmicena ca;<br>
Dasannaṃ dukkaṭaṃ hoti,<br>
Dasa cīvaradhāraṇā.</p>
<p><a class='ref sc' id='sc65'>SC 65</a><a class='ref ms' id='ms5V_2296'>Ms 5V_2296</a>Katinaṃ vassaṃvuṭṭhānaṃ,<br>
dātabbaṃ idha cīvaraṃ;<br>
Katinaṃ sante dātabbaṃ,<br>
katinañceva na dātabbaṃ.</p>
<p><a class='ref sc' id='sc66'>SC 66</a><a class='ref ms' id='ms5V_2297'>Ms 5V_2297</a>Pañcannaṃ vassaṃvuṭṭhānaṃ,<br>
dātabbaṃ idha cīvaraṃ;<br>
Sattannaṃ sante dātabbaṃ,<br>
soḷasannaṃ na dātabbaṃ.</p>
<p><a class='ref sc' id='sc67'>SC 67</a><a class='ref ms' id='ms5V_2298'>Ms 5V_2298</a>Katisataṃ rattisataṃ,<br>
āpattiyo chādayitvāna;<br>
Kati rattiyo vasitvāna,<br>
mucceyya pārivāsiko.</p>
<p><a class='ref sc' id='sc68'>SC 68</a><a class='ref ms' id='ms5V_2299'>Ms 5V_2299</a>Dasasataṃ rattisataṃ,<br>
āpattiyo chādayitvāna;<br>
Dasa rattiyo vasitvāna,<br>
mucceyya pārivāsiko.</p>
<p><a class='ref sc' id='sc69'>SC 69</a><a class='ref ms' id='ms5V_2300'>Ms 5V_2300</a>Kati kammadosā vuttā,<br>
buddhenādiccabandhunā;<br>
Campāyaṃ vinayavatthusmiṃ,<br>
<span class='var' id='note360' title='sabbe adhammikā (bj, s1-3)'>sabbeva adhammikā</span> kati.</p>
<p><a class='ref sc' id='sc70'>SC 70</a><a class='ref ms' id='ms5V_2301'>Ms 5V_2301</a>Dvādasa kammadosā vuttā,<br>
buddhenādiccabandhunā;<br>
Campāyaṃ vinayavatthusmiṃ,<br>
<span class='var' id='note361' title='sabbevādhammikā (bj) | sabbe adhammikā (s1-3)'>sabbeva adhammikā</span> katā.</p>
<p><a class='ref sc' id='sc71'>SC 71</a><a class='ref ms' id='ms5V_2302'>Ms 5V_2302</a>Kati kammasampattiyo vuttā,<br>
Buddhenādiccabandhunā;<br>
Campāyaṃ vinayavatthusmiṃ,<br>
Sabbeva dhammikā kati.</p>
<p><a class='ref sc' id='sc72'>SC 72</a><a class='ref pts-vp-pli' id='pts-vp-pli5.214'>PTS vp Pali 5.214</a> <a class='ref ms' id='ms5V_2303'>Ms 5V_2303</a>Catasso kammasampattiyo vuttā,<br>
Buddhenādiccabandhunā;<br>
Campāyaṃ vinayavatthusmiṃ,<br>
Sabbeva dhammikā katā.</p>
<p><a class='ref sc' id='sc73'>SC 73</a><a class='ref ms' id='ms5V_2304'>Ms 5V_2304</a>Kati kammāni vuttāni,<br>
buddhenādiccabandhunā;<br>
Campāyaṃ vinayavatthusmiṃ,<br>
dhammikā adhammikā kati.</p>
<p><a class='ref sc' id='sc74'>SC 74</a><a class='ref ms' id='ms5V_2305'>Ms 5V_2305</a>Cha kammāni vuttāni,<br>
buddhenādiccabandhunā;<br>
Campāyaṃ vinayavatthusmiṃ,<br>
ekettha dhammikā katā;<br>
Pañca adhammikā vuttā,<br>
buddhenādiccabandhunā.</p>
<p><a class='ref sc' id='sc75'>SC 75</a><a class='ref ms' id='ms5V_2306'>Ms 5V_2306</a>Kati kammāni vuttāni,<br>
buddhenādiccabandhunā;<br>
Campāyaṃ vinayavatthusmiṃ,<br>
dhammikā adhammikā kati.</p>
<p><a class='ref sc' id='sc76'>SC 76</a><a class='ref ms' id='ms5V_2307'>Ms 5V_2307</a>Cattāri kammāni vuttāni,<br>
buddhenādiccabandhunā;<br>
Campāyaṃ vinayavatthusmiṃ,<br>
ekettha dhammikā katā;<br>
Tayo adhammikā vuttā,<br>
buddhenādiccabandhunā.</p>
<p><a class='ref sc' id='sc77'>SC 77</a><a class='ref ms' id='ms5V_2308'>Ms 5V_2308</a>Yaṃ desitaṃnantajinena tādinā,<br>
Āpattikkhandhāni vivekadassinā;<br>
Katettha sammanti vinā samathehi,<br>
Pucchāmi taṃ brūhi vibhaṅgakovida.</p>
<p><a class='ref sc' id='sc78'>SC 78</a><a class='ref ms' id='ms5V_2309'>Ms 5V_2309</a>Yaṃ desitaṃnantajinena tādinā,<br>
Āpattikkhandhāni vivekadassinā;<br>
Ekettha sammati vinā samathehi,<br>
Etaṃ te akkhāmi vibhaṅgakovida.</p>
<p><a class='ref sc' id='sc79'>SC 79</a><a class='ref ms' id='ms5V_2310'>Ms 5V_2310</a>Kati āpāyikā vuttā,<br>
buddhenādiccabandhunā;<br>
Vinayaṃ paṭijānantassa,<br>
<span class='var' id='note362' title='visayāni (bj, s1-3, pts1)'>vinayāni</span> suṇoma te.</p>
<p><a class='ref sc' id='sc80'>SC 80</a><a class='ref ms' id='ms5V_2311'>Ms 5V_2311</a>Chaūnadiyaḍḍhasatā vuttā,<br>
Buddhenādiccabandhunā;<br>
Āpāyikā nerayikā,<br>
Kappaṭṭhā saṃghabhedakā;<br>
Vinayaṃ paṭijānantassa,<br>
Vinayāni suṇohi me.</p>
<p><a class='ref sc' id='sc81'>SC 81</a><a class='ref ms' id='ms5V_2312'>Ms 5V_2312</a>Kati nāpāyikā vuttā,<br>
buddhenādiccabandhunā;<br>
Vinayaṃ paṭijānantassa,<br>
vinayāni suṇoma te.</p>
<p><a class='ref sc' id='sc82'>SC 82</a><a class='ref ms' id='ms5V_2313'>Ms 5V_2313</a>Aṭṭhārasa nāpāyikā vuttā,<br>
Buddhenādiccabandhunā;<br>
Vinayaṃ paṭijānantassa,<br>
Vinayāni suṇohi me.</p>
<p><a class='ref sc' id='sc83'>SC 83</a><a class='ref ms' id='ms5V_2314'>Ms 5V_2314</a>Kati aṭṭhakā vuttā,<br>
buddhenādiccabandhunā;<br>
Vinayaṃ paṭijānantassa,<br>
vinayāni suṇoma te.</p>
<p><a class='ref sc' id='sc84'>SC 84</a><a class='ref ms' id='ms5V_2315'>Ms 5V_2315</a>Aṭṭhārasa aṭṭhakā vuttā,<br>
buddhenādiccabandhunā;<br>
Vinayaṃ paṭijānantassa,<br>
vinayāni suṇohi me.</p>
</blockquote>
<h2>5. Soḷasakammādi</h2>
<blockquote class='gatha'>
<p><a class='ref sc' id='sc85'>SC 85</a><a class='ref ms' id='ms5V_2316'>Ms 5V_2316</a><a class='ref msdiv' id='msdiv478'>Msdiv 478</a>Kati kammāni vuttāni,<br>
buddhenādiccabandhunā;<br>
Vinayaṃ paṭijānantassa,<br>
vinayāni suṇoma te.</p>
<p><a class='ref sc' id='sc86'>SC 86</a><a class='ref ms' id='ms5V_2317'>Ms 5V_2317</a>Soḷasa kammāni vuttāni,<br>
buddhenādiccabandhunā;<br>
Vinayaṃ paṭijānantassa,<br>
vinayāni suṇohi me.</p>
<p><a class='ref sc' id='sc87'>SC 87</a><a class='ref pts-vp-pli' id='pts-vp-pli5.215'>PTS vp Pali 5.215</a> <a class='ref ms' id='ms5V_2318'>Ms 5V_2318</a>Kati kammadosā vuttā,<br>
buddhenādiccabandhunā;<br>
Vinayaṃ paṭijānantassa,<br>
vinayāni suṇoma te.</p>
<p><a class='ref sc' id='sc88'>SC 88</a><a class='ref ms' id='ms5V_2319'>Ms 5V_2319</a>Dvādasa kammadosā vuttā,<br>
buddhenādiccabandhunā;<br>
Vinayaṃ paṭijānantassa,<br>
vinayāni suṇohi me.</p>
<p><a class='ref sc' id='sc89'>SC 89</a><a class='ref ms' id='ms5V_2320'>Ms 5V_2320</a>Kati kammasampattiyo vuttā,<br>
Buddhenādiccabandhunā;<br>
Vinayaṃ paṭijānantassa,<br>
Vinayāni suṇoma te.</p>
<p><a class='ref sc' id='sc90'>SC 90</a><a class='ref ms' id='ms5V_2321'>Ms 5V_2321</a>Catasso kammasampattiyo vuttā,<br>
Buddhenādiccabandhunā;<br>
Vinayaṃ paṭijānantassa,<br>
Vinayāni suṇohi me.</p>
<p><a class='ref sc' id='sc91'>SC 91</a><a class='ref ms' id='ms5V_2322'>Ms 5V_2322</a>Kati kammāni vuttāni,<br>
buddhenādiccabandhunā;<br>
Vinayaṃ paṭijānantassa,<br>
vinayāni suṇoma te.</p>
<p><a class='ref sc' id='sc92'>SC 92</a><a class='ref ms' id='ms5V_2323'>Ms 5V_2323</a>Cha kammāni vuttāni,<br>
buddhenādiccabandhunā;<br>
Vinayaṃ paṭijānantassa,<br>
vinayāni suṇohi me.</p>
<p><a class='ref sc' id='sc93'>SC 93</a><a class='ref ms' id='ms5V_2324'>Ms 5V_2324</a>Kati kammāni vuttāni,<br>
buddhenādiccabandhunā;<br>
Vinayaṃ paṭijānantassa,<br>
vinayāni suṇoma te.</p>
<p><a class='ref sc' id='sc94'>SC 94</a><a class='ref ms' id='ms5V_2325'>Ms 5V_2325</a>Cattāri kammāni vuttāni,<br>
buddhenādiccabandhunā;<br>
Vinayaṃ paṭijānantassa,<br>
vinayāni suṇohi me.</p>
<p><a class='ref sc' id='sc95'>SC 95</a><a class='ref ms' id='ms5V_2326'>Ms 5V_2326</a>Kati pārājikā vuttā,<br>
buddhenādiccabandhunā;<br>
Vinayaṃ paṭijānantassa,<br>
vinayāni suṇoma te.</p>
<p><a class='ref sc' id='sc96'>SC 96</a><a class='ref ms' id='ms5V_2327'>Ms 5V_2327</a>Aṭṭha pārājikā vuttā,<br>
buddhenādiccabandhunā;<br>
Vinayaṃ paṭijānantassa,<br>
vinayāni suṇohi me.</p>
<p><a class='ref sc' id='sc97'>SC 97</a><a class='ref ms' id='ms5V_2328'>Ms 5V_2328</a>Kati saṃghādisesā vuttā,<br>
buddhenādiccabandhunā;<br>
Vinayaṃ paṭijānantassa,<br>
vinayāni suṇoma te.</p>
<p><a class='ref sc' id='sc98'>SC 98</a><a class='ref ms' id='ms5V_2329'>Ms 5V_2329</a>Tevīsa saṃghādisesā vuttā,<br>
Buddhenādiccabandhunā;<br>
Vinayaṃ paṭijānantassa,<br>
Vinayāni suṇohi me.</p>
<p><a class='ref sc' id='sc99'>SC 99</a><a class='ref ms' id='ms5V_2330'>Ms 5V_2330</a>Kati aniyatā vuttā,<br>
buddhenādiccabandhunā;<br>
Vinayaṃ paṭijānantassa,<br>
vinayāni suṇoma te.</p>
<p><a class='ref sc' id='sc100'>SC 100</a><a class='ref ms' id='ms5V_2331'>Ms 5V_2331</a>Dve aniyatā vuttā,<br>
buddhenādiccabandhunā;<br>
Vinayaṃ paṭijānantassa,<br>
vinayāni suṇohi me.</p>
<p><a class='ref sc' id='sc101'>SC 101</a><a class='ref ms' id='ms5V_2332'>Ms 5V_2332</a>Kati nissaggiyā vuttā,<br>
buddhenādiccabandhunā;<br>
Vinayaṃ paṭijānantassa,<br>
vinayāni suṇoma te.</p>
<p><a class='ref sc' id='sc102'>SC 102</a><a class='ref ms' id='ms5V_2333'>Ms 5V_2333</a>Dvecattālīsa nissaggiyā vuttā,<br>
Buddhenādiccabandhunā;<br>
Vinayaṃ paṭijānantassa,<br>
Vinayāni suṇohi me.</p>
<p><a class='ref sc' id='sc103'>SC 103</a><a class='ref ms' id='ms5V_2334'>Ms 5V_2334</a>Kati pācittiyā vuttā,<br>
buddhenādiccabandhunā;<br>
Vinayaṃ paṭijānantassa,<br>
vinayāni suṇoma te.</p>
<p><a class='ref sc' id='sc104'>SC 104</a><a class='ref ms' id='ms5V_2335'>Ms 5V_2335</a>Aṭṭhāsītisataṃ pācittiyā vuttā,<br>
Buddhenādiccabandhunā;<br>
Vinayaṃ paṭijānantassa,<br>
Vinayāni suṇohi me.</p>
<p><a class='ref sc' id='sc105'>SC 105</a><a class='ref ms' id='ms5V_2336'>Ms 5V_2336</a>Kati pāṭidesanīyā vuttā,<br>
Buddhenādiccabandhunā;<br>
Vinayaṃ paṭijānantassa,<br>
Vinayāni suṇoma te.</p>
<p><a class='ref sc' id='sc106'>SC 106</a><a class='ref ms' id='ms5V_2337'>Ms 5V_2337</a>Dvādasa pāṭidesanīyā vuttā,<br>
Buddhenādiccabandhunā;<br>
Vinayaṃ paṭijānantassa,<br>
Vinayāni suṇohi me.</p>
<p><a class='ref sc' id='sc107'>SC 107</a><a class='ref ms' id='ms5V_2338'>Ms 5V_2338</a>Kati sekhiyā vuttā,<br>
buddhenādiccabandhunā;<br>
Vinayaṃ paṭijānantassa,<br>
vinayāni suṇoma te.</p>
<p><a class='ref sc' id='sc108'>SC 108</a><a class='ref ms' id='ms5V_2339'>Ms 5V_2339</a>Pañcasattati sekhiyā vuttā,<br>
Buddhenādiccabandhunā;<br>
Vinayaṃ paṭijānantassa,<br>
Vinayāni suṇohi me.</p>
<p><a class='ref sc' id='sc109'>SC 109</a><a class='ref ms' id='ms5V_2340'>Ms 5V_2340</a>Yāva supucchitaṃ tayā,<br>
yāva suvissajjitaṃ mayā;<br>
Pucchāvissajjanāya vā,<br>
natthi kiñci asuttakanti.</p>
</blockquote>
<p class='endsection'><a class='ref sc' id='sc110'>SC 110</a><a class='ref ms' id='ms5V_2341'>Ms 5V_2341</a>Dutiyagāthāsaṅgaṇikaṃ niṭṭhitaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
