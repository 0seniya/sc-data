<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pli-tv-pvr10' lang='pli'>
<header>
<ul>
<li class='division'>Parivāra</li>
</ul>
<h1>Gāthāsaṅgaṇika</h1>
</header>
<h2>1. Sattanagaresupaññattasikkhāpada</h2>
<blockquote class='gatha'>
<p><a class='ref sc' id='sc1'>SC 1</a><a class='ref pts-vp-pli' id='pts-vp-pli5.144'>PTS vp Pali 5.144</a> <a class='ref ms' id='ms5V_1615'>Ms 5V_1615</a><a class='ref msdiv' id='msdiv335' href='#sc1'>SC 1</a><a class='ref pts-vp-pli' id='pts-vp-pli5.144'>PTS vp Pali 5.144</a> <a class='ref ms' id='ms5V_1615'>Ms 5V_1615</a><a class='ref msdiv' id='msdiv335'>Msdiv 335</a>“Ekaṃsaṃ cīvaraṃ katvā,<br>
<span class='var' id='note261' title='paggahetvāna (bj)' href='#note261' title='paggahetvāna (bj)'>paggaṇhitvāna</span> añjaliṃ;<br>
<span class='var' id='note262' title='āsiṃsamānarūpova (bj, s1-3, pts1)' href='#note262' title='āsiṃsamānarūpova (bj, s1-3, pts1)'>Āsīsamānarūpova</span>,<br>
kissa tvaṃ idha māgato”.</p>
<p><a class='ref sc' id='sc2'>SC 2</a><a class='ref ms' id='ms5V_1616' href='#sc2'>SC 2</a><a class='ref ms' id='ms5V_1616'>Ms 5V_1616</a>“Dvīsu vinayesu ye paññattā,<br>
Uddesaṃ āgacchanti uposathesu;<br>
Kati te sikkhāpadā honti,<br>
Katisu nagaresu paññattā”.</p>
<p><a class='ref sc' id='sc3'>SC 3</a><a class='ref ms' id='ms5V_1617'>Ms 5V_1617</a>“Bhaddako te <span class='var' id='note263' title='ummaggo (bj)' href='#sc3'>SC 3</a><a class='ref ms' id='ms5V_1617'>Ms 5V_1617</a>“Bhaddako te <span class='var' id='note263' title='ummaggo (bj)'>ummaṅgo</span>,<br>
yoniso paripucchasi;<br>
Taggha te ahamakkhissaṃ,<br>
yathāsi kusalo tathā”.</p>
<p><a class='ref sc' id='sc4'>SC 4</a><a class='ref ms' id='ms5V_1618' href='#sc4'>SC 4</a><a class='ref ms' id='ms5V_1618'>Ms 5V_1618</a>“Dvīsu vinayesu ye paññattā,<br>
Uddesaṃ āgacchanti uposathesu;<br>
Aḍḍhuḍḍhasatāni te honti,<br>
Sattasu nagaresu paññattā”.</p>
<p><a class='ref sc' id='sc5'>SC 5</a><a class='ref ms' id='ms5V_1619' href='#sc5'>SC 5</a><a class='ref ms' id='ms5V_1619'>Ms 5V_1619</a>“Katamesu sattasu nagaresu paññattā,<br>
<span class='var' id='note264' title='iṅgha me tvaṃ byākara (bj, s1-3) | ingha me taṃ byākaraṇaṃ (pts1) | iṅgha me taṃ byākara (mr)' href='#note264' title='iṅgha me tvaṃ byākara (bj, s1-3) | ingha me taṃ byākaraṇaṃ (pts1) | iṅgha me taṃ byākara (mr)'>Iṅgha me tvaṃ byākara naṃ</span>;<br>
<span class='var' id='note265' title='tava vacanapathaṃ (s1-3)' href='#note265' title='tava vacanapathaṃ (s1-3)'>Taṃ vacanapathaṃ</span> nisāmayitvā,<br>
Paṭipajjema hitāya no siyā”.</p>
<p><a class='ref sc' id='sc6'>SC 6</a><a class='ref ms' id='ms5V_1620' href='#sc6'>SC 6</a><a class='ref ms' id='ms5V_1620'>Ms 5V_1620</a>“Vesāliyaṃ rājagahe,<br>
sāvatthiyañca āḷaviyaṃ;<br>
Kosambiyañca sakkesu,<br>
bhaggesu ceva paññattā”.</p>
<p><a class='ref sc' id='sc7'>SC 7</a><a class='ref ms' id='ms5V_1621' href='#sc7'>SC 7</a><a class='ref ms' id='ms5V_1621'>Ms 5V_1621</a>“Kati vesāliyaṃ paññattā,<br>
kati rājagahe katā;<br>
Sāvatthiyaṃ kati honti,<br>
kati āḷaviyaṃ katā”.</p>
<p><a class='ref sc' id='sc8'>SC 8</a><a class='ref ms' id='ms5V_1622' href='#sc8'>SC 8</a><a class='ref ms' id='ms5V_1622'>Ms 5V_1622</a>“Kati kosambiyaṃ paññattā,<br>
kati sakkesu vuccanti;<br>
Kati bhaggesu paññattā,<br>
taṃ me akkhāhi pucchito”.</p>
<p><a class='ref sc' id='sc9'>SC 9</a><a class='ref ms' id='ms5V_1623' href='#sc9'>SC 9</a><a class='ref ms' id='ms5V_1623'>Ms 5V_1623</a>“Dasa vesāliyaṃ paññattā,<br>
Ekavīsa rājagahe katā;<br>
Chaūna tīṇisatāni,<br>
Sabbe sāvatthiyaṃ katā.</p>
<p><a class='ref sc' id='sc10'>SC 10</a><a class='ref ms' id='ms5V_1624' href='#sc10'>SC 10</a><a class='ref ms' id='ms5V_1624'>Ms 5V_1624</a>Cha āḷaviyaṃ paññattā,<br>
aṭṭha kosambiyaṃ katā;<br>
Aṭṭha sakkesu vuccanti,<br>
tayo bhaggesu paññattā.</p>
<p><a class='ref sc' id='sc11'>SC 11</a><a class='ref ms' id='ms5V_1625' href='#sc11'>SC 11</a><a class='ref ms' id='ms5V_1625'>Ms 5V_1625</a>Ye vesāliyaṃ paññattā,<br>
te suṇohi <span class='var' id='note266' title='yathākathaṃ (bj, s1-3)' href='#note266' title='yathākathaṃ (bj, s1-3)'>yathātathaṃ</span>;<br>
Methunaviggahuttari,<br>
atirekañca kāḷakaṃ.</p>
<p><a class='ref sc' id='sc12'>SC 12</a><a class='ref ms' id='ms5V_1626' href='#sc12'>SC 12</a><a class='ref ms' id='ms5V_1626'>Ms 5V_1626</a>Bhūtaṃ paramparabhattaṃ,<br>
<span class='var' id='note267' title='dantapoṇena (s1-3, pts1, mr)' href='#note267' title='dantapoṇena (s1-3, pts1, mr)'>dantaponena</span> acelako;<br>
Bhikkhunīsu ca akkoso,<br>
dasete vesāliyaṃ katā.</p>
<p><a class='ref sc' id='sc13'>SC 13</a><a class='ref ms' id='ms5V_1627' href='#sc13'>SC 13</a><a class='ref ms' id='ms5V_1627'>Ms 5V_1627</a>Ye rājagahe paññattā,<br>
Te suṇohi yathātathaṃ;<br>
Adinnādānaṃ rājagahe,<br>
Dve anuddhaṃsanā dvepi ca bhedā.</p>
<p><a class='ref sc' id='sc14'>SC 14</a><a class='ref pts-vp-pli' id='pts-vp-pli5.145'>PTS vp Pali 5.145</a> <a class='ref ms' id='ms5V_1628' href='#sc14'>SC 14</a><a class='ref pts-vp-pli' id='pts-vp-pli5.145'>PTS vp Pali 5.145</a> <a class='ref ms' id='ms5V_1628'>Ms 5V_1628</a>Antaravāsakaṃ rūpiyaṃ suttaṃ,<br>
Ujjhāpanena ca pācitapiṇḍaṃ;<br>
Gaṇabhojanaṃ vikāle ca,<br>
Cārittaṃ nahānaṃ ūnavīsati.</p>
<p><a class='ref sc' id='sc15'>SC 15</a><a class='ref ms' id='ms5V_1629' href='#sc15'>SC 15</a><a class='ref ms' id='ms5V_1629'>Ms 5V_1629</a>Cīvaraṃ datvā vosāsanti,<br>
Ete rājagahe katā;<br>
Giraggacariyā tattheva,<br>
Chandadānena ekavīsati.</p>
<p><a class='ref sc' id='sc16'>SC 16</a><a class='ref ms' id='ms5V_1630' href='#sc16'>SC 16</a><a class='ref ms' id='ms5V_1630'>Ms 5V_1630</a>Ye sāvatthiyaṃ paññattā,<br>
Te suṇohi yathātathaṃ;<br>
Pārājikāni cattāri,<br>
Saṃghādisesā bhavanti soḷasa.</p>
<p><a class='ref sc' id='sc17'>SC 17</a><a class='ref ms' id='ms5V_1631' href='#sc17'>SC 17</a><a class='ref ms' id='ms5V_1631'>Ms 5V_1631</a>Aniyatā ca dve honti,<br>
nissaggiyā <span class='var' id='note268' title='catutiṃsati (bj)' href='#note268' title='catutiṃsati (bj)'>catuvīsati</span>;<br>
Chapaññāsasatañceva,<br>
khuddakāni pavuccanti.</p>
<p><a class='ref sc' id='sc18'>SC 18</a><a class='ref ms' id='ms5V_1632' href='#sc18'>SC 18</a><a class='ref ms' id='ms5V_1632'>Ms 5V_1632</a>Dasayeva ca gārayhā,<br>
dvesattati ca sekhiyā;<br>
Chaūna tīṇisatāni,<br>
sabbe sāvatthiyaṃ katā.</p>
<p><a class='ref sc' id='sc19'>SC 19</a><a class='ref ms' id='ms5V_1633' href='#sc19'>SC 19</a><a class='ref ms' id='ms5V_1633'>Ms 5V_1633</a>Ye āḷaviyaṃ paññattā,<br>
te suṇohi yathātathaṃ;<br>
Kuṭikosiyaseyyā ca,<br>
khaṇane gaccha devate;<br>
Sappāṇakañca siñcanti,<br>
cha ete āḷaviyaṃ katā.</p>
<p><a class='ref sc' id='sc20'>SC 20</a><a class='ref ms' id='ms5V_1634' href='#sc20'>SC 20</a><a class='ref ms' id='ms5V_1634'>Ms 5V_1634</a>Ye kosambiyaṃ paññattā,<br>
te suṇohi yathātathaṃ;<br>
Mahāvihāro dovacassaṃ,<br>
aññaṃ dvāraṃ surāya ca;<br>
Anādariyaṃ sahadhammo,<br>
payopānena aṭṭhamaṃ.</p>
<p><a class='ref sc' id='sc21'>SC 21</a><a class='ref ms' id='ms5V_1635' href='#sc21'>SC 21</a><a class='ref ms' id='ms5V_1635'>Ms 5V_1635</a>Ye sakkesu paññattā,<br>
te suṇohi yathātathaṃ;<br>
Eḷakalomāni patto ca,<br>
ovādo ceva bhesajjaṃ.</p>
<p><a class='ref sc' id='sc22'>SC 22</a><a class='ref ms' id='ms5V_1636'>Ms 5V_1636</a>Sūci <span class='var' id='note269' title='āraññako (bj, s1-3, pts1)' href='#sc22'>SC 22</a><a class='ref ms' id='ms5V_1636'>Ms 5V_1636</a>Sūci <span class='var' id='note269' title='āraññako (bj, s1-3, pts1)'>āraññiko</span> ceva,<br>
<span class='var' id='note270' title='cha ete (sabbattha)' href='#note270' title='cha ete (sabbattha)'>aṭṭhete</span> kāpilavatthave;<br>
Udakasuddhiyā ovādo,<br>
bhikkhunīsu pavuccanti.</p>
<p><a class='ref sc' id='sc23'>SC 23</a><a class='ref ms' id='ms5V_1637' href='#sc23'>SC 23</a><a class='ref ms' id='ms5V_1637'>Ms 5V_1637</a>Ye bhaggesu paññattā,<br>
te suṇohi yathātathaṃ;<br>
Samādahitvā visibbenti,<br>
sāmisena sasitthakaṃ.</p>
<p><a class='ref sc' id='sc24'>SC 24</a><a class='ref ms' id='ms5V_1638' href='#sc24'>SC 24</a><a class='ref ms' id='ms5V_1638'>Ms 5V_1638</a>Pārājikāni cattāri,<br>
saṃghādisesāni bhavanti;<br>
Satta ca nissaggiyāni,<br>
aṭṭha dvattiṃsa khuddakā.</p>
<p><a class='ref sc' id='sc25'>SC 25</a><a class='ref ms' id='ms5V_1639' href='#sc25'>SC 25</a><a class='ref ms' id='ms5V_1639'>Ms 5V_1639</a>Dve gārayhā tayo sekkhā,<br>
chappaññāsa sikkhāpadā;<br>
Chasu nagaresu paññattā,<br>
buddhenādiccabandhunā.</p>
<p><a class='ref sc' id='sc26'>SC 26</a><a class='ref ms' id='ms5V_1640' href='#sc26'>SC 26</a><a class='ref ms' id='ms5V_1640'>Ms 5V_1640</a>Chaūna tīṇisatāni,<br>
sabbe sāvatthiyaṃ katā;<br>
Kāruṇikena buddhena,<br>
gotamena yasassinā”.</p>
</blockquote>
<h2>2. Catuvipatti</h2>
<blockquote class='gatha'>
<p><a class='ref sc' id='sc27'>SC 27</a><a class='ref ms' id='ms5V_1641'>Ms 5V_1641</a><a class='ref msdiv' id='msdiv336'>Msdiv 336</a>“<span class='var' id='note271' title='yantvaṃ (s1-3) | yaṃ tvaṃ (pts1) | yaṃ yaṃ (mr)' href='#sc27'>SC 27</a><a class='ref ms' id='ms5V_1641'>Ms 5V_1641</a><a class='ref msdiv' id='msdiv336'>Msdiv 336</a>“<span class='var' id='note271' title='yantvaṃ (s1-3) | yaṃ tvaṃ (pts1) | yaṃ yaṃ (mr)'>Yaṃ taṃ</span> pucchimha akittayi no,<br>
Taṃ taṃ byākataṃ anaññathā;<br>
Aññaṃ taṃ pucchāmi tadiṅgha brūhi,<br>
Garuka lahukañcāpi sāvasesaṃ;<br>
Anavasesaṃ duṭṭhullañca aduṭṭhullaṃ,<br>
Ye ca yāvatatiyakā.</p>
<p><a class='ref sc' id='sc28'>SC 28</a><a class='ref ms' id='ms5V_1642'>Ms 5V_1642</a><span class='var' id='note272' title='sādhāraṇāsādhāraṇaṃ (bj)' href='#sc28'>SC 28</a><a class='ref ms' id='ms5V_1642'>Ms 5V_1642</a><span class='var' id='note272' title='sādhāraṇāsādhāraṇaṃ (bj)'>Sādhāraṇaṃ asādhāraṇaṃ</span>,<br>
<span class='var' id='note273' title='vipattiyo (bj) | vipattiyo ca (s1-3, pts1)' href='#note273' title='vipattiyo (bj) | vipattiyo ca (s1-3, pts1)'>Vibhattiyo ca</span> yehi samathehi sammanti;<br>
Sabbānipetāni viyākarohi,<br>
Handa vākyaṃ suṇoma te”.</p>
<p><a class='ref sc' id='sc29'>SC 29</a><a class='ref pts-vp-pli' id='pts-vp-pli5.146'>PTS vp Pali 5.146</a> <a class='ref ms' id='ms5V_1643' href='#sc29'>SC 29</a><a class='ref pts-vp-pli' id='pts-vp-pli5.146'>PTS vp Pali 5.146</a> <a class='ref ms' id='ms5V_1643'>Ms 5V_1643</a>“Ekatiṃsā ye garukā,<br>
Aṭṭhettha anavasesā;<br>
Ye garukā te duṭṭhullā,<br>
Ye duṭṭhullā sā sīlavipatti;<br>
Pārājikaṃ saṃghādiseso,<br>
‘Sīlavipattī’ti vuccati.</p>
<p><a class='ref sc' id='sc30'>SC 30</a><a class='ref ms' id='ms5V_1644' href='#sc30'>SC 30</a><a class='ref ms' id='ms5V_1644'>Ms 5V_1644</a>Thullaccayaṃ pācittiyā,<br>
Pāṭidesanīyaṃ dukkaṭaṃ;<br>
Dubbhāsitaṃ yo cāyaṃ,<br>
Akkosati hasādhippāyo;<br>
Ayaṃ sā ācāravipattisammatā.</p>
<p><a class='ref sc' id='sc31'>SC 31</a><a class='ref ms' id='ms5V_1645' href='#sc31'>SC 31</a><a class='ref ms' id='ms5V_1645'>Ms 5V_1645</a>Viparītadiṭṭhiṃ gaṇhanti,<br>
Asaddhammehi purakkhatā;<br>
Abbhācikkhanti sambuddhaṃ,<br>
Duppaññā mohapārutā;<br>
Ayaṃ sā diṭṭhivipattisammatā.</p>
</blockquote>
<p><a class='ref sc' id='sc32'>SC 32</a><a class='ref ms' id='ms5V_1646' href='#sc32'>SC 32</a><a class='ref ms' id='ms5V_1646'>Ms 5V_1646</a>Ājīvahetu ājīvakāraṇā pāpiccho icchāpakato asantaṃ abhūtaṃ uttarimanussadhammaṃ ullapati, ājīvahetu ājīvakāraṇā sañcarittaṃ samāpajjati, ājīvahetu ājīvakāraṇā—‘yo te vihāre vasati, so bhikkhu arahā’ti bhaṇati, ājīvahetu ājīvakāraṇā bhikkhu paṇītabhojanāni attano atthāya viññāpetvā bhuñjati, ājīvahetu ājīvakāraṇā bhikkhunī paṇītabhojanāni attano atthāya viññāpetvā bhuñjati, ājīvahetu ājīvakāraṇā sūpaṃ vā odanaṃ vā agilāno attano atthāya viññāpetvā bhuñjati. Ayaṃ sā ājīvavipatti sammatā.</p>
<blockquote class='gatha'>
<p><a class='ref sc' id='sc33'>SC 33</a><a class='ref ms' id='ms5V_1647' href='#sc33'>SC 33</a><a class='ref ms' id='ms5V_1647'>Ms 5V_1647</a>Ekādasa yāvatatiyakā,<br>
Te suṇohi yathātathaṃ;<br>
Ukkhittānuvattikā,<br>
Aṭṭha yāvatatiyakā;<br>
Ariṭṭho caṇḍakāḷī ca,<br>
Ime te yāvatatiyakā”.</p>
</blockquote>
<h2>3. Chedanakādi</h2>
<p><a class='ref sc' id='sc34'>SC 34</a><a class='ref ms' id='ms5V_1648'>Ms 5V_1648</a><a class='ref msdiv' id='msdiv337' href='#sc34'>SC 34</a><a class='ref ms' id='ms5V_1648'>Ms 5V_1648</a><a class='ref msdiv' id='msdiv337'>Msdiv 337</a>“Kati chedanakāni? Kati bhedanakāni? Kati uddālanakāni? Kati anaññapācittiyāni? Kati bhikkhusammutiyo? Kati sāmīciyo? Kati paramāni?</p>
<blockquote class='gatha'>
<p><a class='ref sc' id='sc35'>SC 35</a><a class='ref ms' id='ms5V_1649' href='#sc35'>SC 35</a><a class='ref ms' id='ms5V_1649'>Ms 5V_1649</a>Kati jānanti paññattā,<br>
buddhenādiccabandhunā”.</p>
</blockquote>
<p><a class='ref sc' id='sc36'>SC 36</a><a class='ref ms' id='ms5V_1650' href='#sc36'>SC 36</a><a class='ref ms' id='ms5V_1650'>Ms 5V_1650</a>“Cha chedanakāni. Ekaṃ bhedanakaṃ. Ekaṃ uddālanakaṃ. Cattāri anaññapācittiyāni. Catasso bhikkhusammutiyo. Satta sāmīciyo. Cuddasa paramāni.</p>
<blockquote class='gatha'>
<p><a class='ref sc' id='sc37'>SC 37</a><a class='ref ms' id='ms5V_1651'>Ms 5V_1651</a><span class='var' id='note274' title='soḷasa (bj, s1-3, pts1)' href='#sc37'>SC 37</a><a class='ref ms' id='ms5V_1651'>Ms 5V_1651</a><span class='var' id='note274' title='soḷasa (bj, s1-3, pts1)'>Sodasa</span> jānanti paññattā,<br>
buddhenādiccabandhunā”.</p>
</blockquote>
<h2>4. Asādhāraṇādi</h2>
<blockquote class='gatha'>
<p><a class='ref sc' id='sc38'>SC 38</a><a class='ref ms' id='ms5V_1652'>Ms 5V_1652</a><a class='ref msdiv' id='msdiv338' href='#sc38'>SC 38</a><a class='ref ms' id='ms5V_1652'>Ms 5V_1652</a><a class='ref msdiv' id='msdiv338'>Msdiv 338</a>“Vīsaṃ dve satāni,<br>
Bhikkhūnaṃ sikkhāpadāni;<br>
Uddesaṃ āgacchanti uposathesu,<br>
Tīṇi satāni cattāri;<br>
Bhikkhunīnaṃ sikkhāpadāni,<br>
Uddesaṃ āgacchanti uposathesu.</p>
<p><a class='ref sc' id='sc39'>SC 39</a><a class='ref ms' id='ms5V_1653' href='#sc39'>SC 39</a><a class='ref ms' id='ms5V_1653'>Ms 5V_1653</a>Chacattārīsā bhikkhūnaṃ,<br>
bhikkhunīhi asādhāraṇā;<br>
Sataṃ tiṃsā ca bhikkhunīnaṃ,<br>
bhikkhūhi asādhāraṇā.</p>
<p><a class='ref sc' id='sc40'>SC 40</a><a class='ref ms' id='ms5V_1654' href='#sc40'>SC 40</a><a class='ref ms' id='ms5V_1654'>Ms 5V_1654</a>Sataṃ sattati chacceva,<br>
ubhinnaṃ asādhāraṇā;<br>
Sataṃ sattati cattāri,<br>
ubhinnaṃ samasikkhatā.</p>
<p><a class='ref sc' id='sc41'>SC 41</a><a class='ref pts-vp-pli' id='pts-vp-pli5.147'>PTS vp Pali 5.147</a> <a class='ref ms' id='ms5V_1655' href='#sc41'>SC 41</a><a class='ref pts-vp-pli' id='pts-vp-pli5.147'>PTS vp Pali 5.147</a> <a class='ref ms' id='ms5V_1655'>Ms 5V_1655</a>Vīsaṃ dve satāni,<br>
Bhikkhūnaṃ sikkhāpadāni;<br>
Uddesaṃ āgacchanti uposathesu,<br>
Te suṇohi yathātathaṃ.</p>
<p><a class='ref sc' id='sc42'>SC 42</a><a class='ref ms' id='ms5V_1656' href='#sc42'>SC 42</a><a class='ref ms' id='ms5V_1656'>Ms 5V_1656</a>Pārājikāni cattāri,<br>
Saṃghādisesāni bhavanti terasa;<br>
Aniyatā dve honti.</p>
<p><a class='ref sc' id='sc43'>SC 43</a><a class='ref ms' id='ms5V_1657' href='#sc43'>SC 43</a><a class='ref ms' id='ms5V_1657'>Ms 5V_1657</a>Nissaggiyāni tiṃseva,<br>
dvenavuti ca khuddakā;<br>
Cattāro pāṭidesanīyā,<br>
pañcasattati sekhiyā.</p>
<p><a class='ref sc' id='sc44'>SC 44</a><a class='ref ms' id='ms5V_1658' href='#sc44'>SC 44</a><a class='ref ms' id='ms5V_1658'>Ms 5V_1658</a>Vīsaṃ dve satāni cime honti,<br>
Bhikkhūnaṃ sikkhāpadāni;<br>
Uddesaṃ āgacchanti uposathesu.</p>
<p><a class='ref sc' id='sc45'>SC 45</a><a class='ref ms' id='ms5V_1659' href='#sc45'>SC 45</a><a class='ref ms' id='ms5V_1659'>Ms 5V_1659</a>Tīṇi satāni cattāri,<br>
Bhikkhunīnaṃ sikkhāpadāni;<br>
Uddesaṃ āgacchanti uposathesu,<br>
Te suṇohi yathātathaṃ.</p>
<p><a class='ref sc' id='sc46'>SC 46</a><a class='ref ms' id='ms5V_1660' href='#sc46'>SC 46</a><a class='ref ms' id='ms5V_1660'>Ms 5V_1660</a>Pārājikāni aṭṭha,<br>
Saṃghādisesāni bhavanti sattarasa;<br>
Nissaggiyāni tiṃseva,<br>
Sataṃ saṭṭhi cha ceva;<br>
Khuddakāni pavuccanti.</p>
<p><a class='ref sc' id='sc47'>SC 47</a><a class='ref ms' id='ms5V_1661' href='#sc47'>SC 47</a><a class='ref ms' id='ms5V_1661'>Ms 5V_1661</a>Aṭṭha pāṭidesanīyā,<br>
Pañcasattati sekhiyā;<br>
Tīṇi satāni cattāri cime honti,<br>
Bhikkhunīnaṃ sikkhāpadāni;<br>
Uddesaṃ āgacchanti uposathesu.</p>
<p><a class='ref sc' id='sc48'>SC 48</a><a class='ref ms' id='ms5V_1662' href='#sc48'>SC 48</a><a class='ref ms' id='ms5V_1662'>Ms 5V_1662</a>Chacattārīsā bhikkhūnaṃ,<br>
bhikkhunīhi asādhāraṇā;<br>
Te suṇohi yathātathaṃ.</p>
<p><a class='ref sc' id='sc49'>SC 49</a><a class='ref ms' id='ms5V_1663' href='#sc49'>SC 49</a><a class='ref ms' id='ms5V_1663'>Ms 5V_1663</a>Cha saṃghādisesā,<br>
<span class='var' id='note275' title='dvīhi (bj, s1-3)' href='#note275' title='dvīhi (bj, s1-3)'>dve</span> aniyatehi aṭṭha;<br>
Nissaggiyāni dvādasa,<br>
tehi te honti vīsati.</p>
<p><a class='ref sc' id='sc50'>SC 50</a><a class='ref ms' id='ms5V_1664'>Ms 5V_1664</a><span class='var' id='note276' title='dvāvīsati (bj)' href='#sc50'>SC 50</a><a class='ref ms' id='ms5V_1664'>Ms 5V_1664</a><span class='var' id='note276' title='dvāvīsati (bj)'>Dvevīsati</span> khuddakā,<br>
Caturo pāṭidesanīyā;<br>
Chacattārīsā cime honti,<br>
Bhikkhūnaṃ bhikkhunīhi asādhāraṇā.</p>
<p><a class='ref sc' id='sc51'>SC 51</a><a class='ref ms' id='ms5V_1665' href='#sc51'>SC 51</a><a class='ref ms' id='ms5V_1665'>Ms 5V_1665</a>Sataṃ tiṃsā ca bhikkhunīnaṃ,<br>
bhikkhūhi asādhāraṇā;<br>
Te suṇohi <span class='var' id='note277' title='yathākathaṃ (bj, s1-3)' href='#note277' title='yathākathaṃ (bj, s1-3)'>yathātathaṃ</span>.</p>
<p><a class='ref sc' id='sc52'>SC 52</a><a class='ref ms' id='ms5V_1666' href='#sc52'>SC 52</a><a class='ref ms' id='ms5V_1666'>Ms 5V_1666</a>Pārājikāni cattāri,<br>
saṃghamhā dasa nissare;<br>
Nissaggiyāni dvādasa,<br>
channavuti ca khuddakā;<br>
Aṭṭha pāṭidesanīyā.</p>
<p><a class='ref sc' id='sc53'>SC 53</a><a class='ref ms' id='ms5V_1667' href='#sc53'>SC 53</a><a class='ref ms' id='ms5V_1667'>Ms 5V_1667</a>Sataṃ tiṃsā cime honti,<br>
Bhikkhunīnaṃ bhikkhūhi asādhāraṇā;<br>
Sataṃ sattati chacceva,<br>
Ubhinnaṃ asādhāraṇā;<br>
Te suṇohi yathātathaṃ.</p>
<p><a class='ref sc' id='sc54'>SC 54</a><a class='ref ms' id='ms5V_1668' href='#sc54'>SC 54</a><a class='ref ms' id='ms5V_1668'>Ms 5V_1668</a>Pārājikāni cattāri,<br>
Saṃghādisesāni bhavanti soḷasa;<br>
Aniyatā dve honti,<br>
Nissaggiyāni catuvīsati;<br>
Sataṃ aṭṭhārasā ceva,<br>
Khuddakāni pavuccanti;<br>
Dvādasa pāṭidesanīyā.</p>
<p><a class='ref sc' id='sc55'>SC 55</a><a class='ref ms' id='ms5V_1669' href='#sc55'>SC 55</a><a class='ref ms' id='ms5V_1669'>Ms 5V_1669</a>Sataṃ sattati chaccevime honti,<br>
Ubhinnaṃ asādhāraṇā;<br>
Sataṃ sattati cattāri,<br>
Ubhinnaṃ samasikkhatā;<br>
Te suṇohi yathātathaṃ.</p>
<p><a class='ref sc' id='sc56'>SC 56</a><a class='ref ms' id='ms5V_1670' href='#sc56'>SC 56</a><a class='ref ms' id='ms5V_1670'>Ms 5V_1670</a>Pārājikāni cattāri,<br>
Saṃghādisesāni bhavanti satta;<br>
Nissaggiyāni aṭṭhārasa,<br>
Samasattati khuddakā;<br>
Pañcasattati sekhiyāni.</p>
<p><a class='ref sc' id='sc57'>SC 57</a><a class='ref pts-vp-pli' id='pts-vp-pli5.148'>PTS vp Pali 5.148</a> <a class='ref ms' id='ms5V_1671' href='#sc57'>SC 57</a><a class='ref pts-vp-pli' id='pts-vp-pli5.148'>PTS vp Pali 5.148</a> <a class='ref ms' id='ms5V_1671'>Ms 5V_1671</a>Sataṃ sattati cattāri cime honti,<br>
Ubhinnaṃ samasikkhatā;<br>
Aṭṭheva pārājikā ye durāsadā,<br>
Tālavatthusamūpamā.</p>
<p><a class='ref sc' id='sc58'>SC 58</a><a class='ref ms' id='ms5V_1672' href='#sc58'>SC 58</a><a class='ref ms' id='ms5V_1672'>Ms 5V_1672</a>Paṇḍupalāso puthusilā,<br>
sīsacchinnova so naro;<br>
Tālova matthakacchinno,<br>
aviruḷhī bhavanti te.</p>
<p><a class='ref sc' id='sc59'>SC 59</a><a class='ref ms' id='ms5V_1673' href='#sc59'>SC 59</a><a class='ref ms' id='ms5V_1673'>Ms 5V_1673</a>Tevīsati saṃghādisesā,<br>
Dve aniyatā;<br>
Dve cattārīsa nissaggiyā,<br>
Aṭṭhāsītisataṃ pācittiyā;<br>
Dvādasa pāṭidesanīyā.</p>
<p><a class='ref sc' id='sc60'>SC 60</a><a class='ref ms' id='ms5V_1674' href='#sc60'>SC 60</a><a class='ref ms' id='ms5V_1674'>Ms 5V_1674</a>Pañcasattati sekhiyā,<br>
tīhi samathehi sammanti;<br>
Sammukhā ca paṭiññāya,<br>
tiṇavatthārakena ca.</p>
<p><a class='ref sc' id='sc61'>SC 61</a><a class='ref ms' id='ms5V_1675' href='#sc61'>SC 61</a><a class='ref ms' id='ms5V_1675'>Ms 5V_1675</a>Dve uposathā dve pavāraṇā,<br>
Cattāri kammāni jinena desitā;<br>
Pañceva uddesā caturo bhavanti,<br>
Anaññathā āpattikkhandhā ca bhavanti satta.</p>
<p><a class='ref sc' id='sc62'>SC 62</a><a class='ref ms' id='ms5V_1676' href='#sc62'>SC 62</a><a class='ref ms' id='ms5V_1676'>Ms 5V_1676</a>Adhikaraṇāni cattāri,<br>
Sattahi samathehi sammanti;<br>
Dvīhi catūhi tīhi,<br>
Kiccaṃ ekena sammati”.</p>
</blockquote>
<h2>5. Pārājikādiāpatti</h2>
<blockquote class='gatha'>
<p><a class='ref sc' id='sc63'>SC 63</a><a class='ref ms' id='ms5V_1677'>Ms 5V_1677</a><a class='ref msdiv' id='msdiv339' href='#sc63'>SC 63</a><a class='ref ms' id='ms5V_1677'>Ms 5V_1677</a><a class='ref msdiv' id='msdiv339'>Msdiv 339</a>“Pārājikan”ti yaṃ vuttaṃ,<br>
taṃ suṇohi yathātathaṃ;<br>
Cuto paraddho bhaṭṭho ca,<br>
saddhammā hi niraṅkato;<br>
Saṃvāsopi tahiṃ natthi,<br>
tenetaṃ iti vuccati.</p>
<p><a class='ref sc' id='sc64'>SC 64</a><a class='ref ms' id='ms5V_1678' href='#sc64'>SC 64</a><a class='ref ms' id='ms5V_1678'>Ms 5V_1678</a>“Saṃghādiseso”ti yaṃ vuttaṃ,<br>
taṃ suṇohi yathātathaṃ;<br>
Saṃghova deti parivāsaṃ,<br>
mūlāya paṭikassati;<br>
Mānattaṃ deti abbheti,<br>
tenetaṃ iti vuccati.</p>
<p><a class='ref sc' id='sc65'>SC 65</a><a class='ref ms' id='ms5V_1679' href='#sc65'>SC 65</a><a class='ref ms' id='ms5V_1679'>Ms 5V_1679</a>“Aniyato”ti yaṃ vuttaṃ,<br>
taṃ suṇohi yathātathaṃ;<br>
Aniyato na niyato,<br>
anekaṃsikataṃ padaṃ;<br>
Tiṇṇamaññataraṃ ṭhānaṃ,<br>
“aniyato”ti pavuccati.</p>
<p><a class='ref sc' id='sc66'>SC 66</a><a class='ref ms' id='ms5V_1680' href='#sc66'>SC 66</a><a class='ref ms' id='ms5V_1680'>Ms 5V_1680</a>“Thullaccayan”ti yaṃ vuttaṃ,<br>
taṃ suṇohi yathātathaṃ;<br>
Ekassa mūle yo deseti,<br>
yo ca taṃ paṭigaṇhati;<br>
Accayo tena samo natthi,<br>
tenetaṃ iti vuccati.</p>
<p><a class='ref sc' id='sc67'>SC 67</a><a class='ref ms' id='ms5V_1681' href='#sc67'>SC 67</a><a class='ref ms' id='ms5V_1681'>Ms 5V_1681</a>“Nissaggiyan”ti yaṃ vuttaṃ,<br>
taṃ suṇohi yathātathaṃ;<br>
Saṃghamajjhe gaṇamajjhe,<br>
ekasseva ca ekato;<br>
Nissajjitvāna deseti,<br>
tenetaṃ iti vuccati.</p>
<p><a class='ref sc' id='sc68'>SC 68</a><a class='ref ms' id='ms5V_1682' href='#sc68'>SC 68</a><a class='ref ms' id='ms5V_1682'>Ms 5V_1682</a>“Pācittiyan”ti yaṃ vuttaṃ,<br>
Taṃ suṇohi yathātathaṃ;<br>
Pāteti kusalaṃ dhammaṃ,<br>
Ariyamaggaṃ aparajjhati;<br>
Cittasammohanaṭṭhānaṃ,<br>
Tenetaṃ iti vuccati.</p>
<p><a class='ref sc' id='sc69'>SC 69</a><a class='ref ms' id='ms5V_1683' href='#sc69'>SC 69</a><a class='ref ms' id='ms5V_1683'>Ms 5V_1683</a>“Pāṭidesanīyan”ti yaṃ vuttaṃ,<br>
Taṃ suṇohi yathātathaṃ;<br>
Bhikkhu aññātako santo,<br>
Kicchā laddhāya bhojanaṃ;<br>
Sāmaṃ gahetvā bhuñjeyya,<br>
“Gārayhan”ti pavuccati.</p>
<p><a class='ref sc' id='sc70'>SC 70</a><a class='ref ms' id='ms5V_1684'>Ms 5V_1684</a>Nimantanāsu <span class='var' id='note278' title='bhuñjantaṃ (bj, pts1) | buñjanto (s1-3)' href='#sc70'>SC 70</a><a class='ref ms' id='ms5V_1684'>Ms 5V_1684</a>Nimantanāsu <span class='var' id='note278' title='bhuñjantaṃ (bj, pts1) | buñjanto (s1-3)'>bhuñjantā</span> chandāya,<br>
Vosāsati tattha <span class='var' id='note279' title='bhikkhunī (bj, s1-3, pts1)' href='#note279' title='bhikkhunī (bj, s1-3, pts1)'>bhikkhuniṃ</span>;<br>
Anivāretvā tahiṃ bhuñje,<br>
“Gārayhan”ti pavuccati.</p>
<p><a class='ref sc' id='sc71'>SC 71</a><a class='ref pts-vp-pli' id='pts-vp-pli5.149'>PTS vp Pali 5.149</a> <a class='ref ms' id='ms5V_1685' href='#sc71'>SC 71</a><a class='ref pts-vp-pli' id='pts-vp-pli5.149'>PTS vp Pali 5.149</a> <a class='ref ms' id='ms5V_1685'>Ms 5V_1685</a>Saddhācittaṃ kulaṃ gantvā,<br>
appabhogaṃ <span class='var' id='note280' title='anāḷhiyaṃ (bj, s1-3, pts1)' href='#note280' title='anāḷhiyaṃ (bj, s1-3, pts1)'>anāḷiyaṃ</span>;<br>
Agilāno tahiṃ bhuñje,<br>
“gārayhan”ti pavuccati.</p>
<p><a class='ref sc' id='sc72'>SC 72</a><a class='ref ms' id='ms5V_1686' href='#sc72'>SC 72</a><a class='ref ms' id='ms5V_1686'>Ms 5V_1686</a>Yo ce araññe viharanto,<br>
sāsaṅke sabhayānake;<br>
Aviditaṃ tahiṃ bhuñje,<br>
“gārayhan”ti pavuccati.</p>
<p><a class='ref sc' id='sc73'>SC 73</a><a class='ref ms' id='ms5V_1687' href='#sc73'>SC 73</a><a class='ref ms' id='ms5V_1687'>Ms 5V_1687</a>Bhikkhunī aññātikā santā,<br>
Yaṃ paresaṃ mamāyitaṃ;<br>
Sappi telaṃ madhuṃ phāṇitaṃ,<br>
Macchamaṃsaṃ atho khīraṃ;<br>
Dadhiṃ sayaṃ viññāpeyya bhikkhunī,<br>
Gārayhapattā sugatassa sāsane.</p>
<p><a class='ref sc' id='sc74'>SC 74</a><a class='ref ms' id='ms5V_1688' href='#sc74'>SC 74</a><a class='ref ms' id='ms5V_1688'>Ms 5V_1688</a>“Dukkaṭan”ti yaṃ vuttaṃ,<br>
taṃ suṇohi yathātathaṃ;<br>
Aparaddhaṃ viraddhañca,<br>
khalitaṃ yañca dukkaṭaṃ.</p>
<p><a class='ref sc' id='sc75'>SC 75</a><a class='ref ms' id='ms5V_1689' href='#sc75'>SC 75</a><a class='ref ms' id='ms5V_1689'>Ms 5V_1689</a>Yaṃ manusso kare pāpaṃ,<br>
āvi vā yadi vā raho;<br>
“Dukkaṭan”ti pavedenti,<br>
tenetaṃ iti vuccati.</p>
<p><a class='ref sc' id='sc76'>SC 76</a><a class='ref ms' id='ms5V_1690' href='#sc76'>SC 76</a><a class='ref ms' id='ms5V_1690'>Ms 5V_1690</a>“Dubbhāsitan”ti yaṃ vuttaṃ,<br>
taṃ suṇohi yathātathaṃ;<br>
Dubbhāsitaṃ durābhaṭṭhaṃ,<br>
saṃkiliṭṭhañca yaṃ padaṃ;<br>
Yañca viññū garahanti,<br>
tenetaṃ iti vuccati.</p>
<p><a class='ref sc' id='sc77'>SC 77</a><a class='ref ms' id='ms5V_1691' href='#sc77'>SC 77</a><a class='ref ms' id='ms5V_1691'>Ms 5V_1691</a>“Sekhiyan”ti yaṃ vuttaṃ,<br>
taṃ suṇohi yathātathaṃ;<br>
Sekkhassa sikkhamānassa,<br>
ujumaggānusārino.</p>
<p><a class='ref sc' id='sc78'>SC 78</a><a class='ref ms' id='ms5V_1692' href='#sc78'>SC 78</a><a class='ref ms' id='ms5V_1692'>Ms 5V_1692</a>Ādi cetaṃ caraṇañca,<br>
mukhaṃ saññamasaṃvaro;<br>
Sikkhā etādisī natthi,<br>
tenetaṃ iti vuccati.</p>
<p><a class='ref sc' id='sc79'>SC 79</a><a class='ref ms' id='ms5V_1693' href='#sc79'>SC 79</a><a class='ref ms' id='ms5V_1693'>Ms 5V_1693</a>Channamativassati,<br>
vivaṭaṃ nātivassati;<br>
Tasmā channaṃ vivaretha,<br>
evaṃ taṃ nātivassati.</p>
<p><a class='ref sc' id='sc80'>SC 80</a><a class='ref ms' id='ms5V_1694' href='#sc80'>SC 80</a><a class='ref ms' id='ms5V_1694'>Ms 5V_1694</a>Gati migānaṃ pavanaṃ,<br>
Ākāso pakkhinaṃ gati;<br>
Vibhavo gati dhammānaṃ,<br>
Nibbānaṃ arahato gatīti.</p>
</blockquote>
<p class='endsutta'><a class='ref sc' id='sc81'>SC 81</a><a class='ref ms' id='ms5V_1695' href='#sc81'>SC 81</a><a class='ref ms' id='ms5V_1695'>Ms 5V_1695</a>Gāthāsaṅgaṇikaṃ niṭṭhitaṃ.</p>
<p class='uddana-intro'><a class='ref sc' id='sc82'>SC 82</a><a class='ref ms' id='ms5V_1696' href='#sc82'>SC 82</a><a class='ref ms' id='ms5V_1696'>Ms 5V_1696</a>Tassuddānaṃ</p>
<blockquote class='uddanagatha'>
<p><a class='ref sc' id='sc83'>SC 83</a><a class='ref ms' id='ms5V_1697' href='#sc83'>SC 83</a><a class='ref ms' id='ms5V_1697'>Ms 5V_1697</a>Sattanagaresu paññattā,<br>
vipatti caturopi ca;<br>
Bhikkhūnaṃ bhikkhunīnañca,<br>
sādhāraṇā asādhāraṇā;<br>
Sāsanaṃ anuggahāya,<br>
gāthāsaṅgaṇikaṃ idanti.</p>
</blockquote>
<p class='endsection'><a class='ref sc' id='sc84'>SC 84</a><a class='ref ms' id='ms5V_1698' href='#sc84'>SC 84</a><a class='ref ms' id='ms5V_1698'>Ms 5V_1698</a>Gāthāsaṅgaṇikaṃ niṭṭhitaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
