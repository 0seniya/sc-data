<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pli-tv-pvr21' lang='pli'>
<header>
<ul>
<li class='division'>Parivāra</li>
</ul>
<h1>Pañcavagga</h1>
</header>
<h2>1. Kammavagga</h2>
<p><a class='ref sc' id='sc1'>SC 1</a><a class='ref pts-vp-pli' id='pts-vp-pli5.220'>PTS vp Pali 5.220</a> <a class='ref ms' id='ms5V_2393'>Ms 5V_2393</a><a class='ref msdiv' id='msdiv482'>Msdiv 482</a>Cattāri kammāni. Apalokanakammaṃ, ñattikammaṃ, ñattidutiyakammaṃ, ñatticatutthakammaṃ—imāni cattāri kammāni. Katihākārehi vipajjanti? Imāni cattāri kammāni pañcahākārehi vipajjanti—vatthuto vā ñattito vā anussāvanato vā sīmato vā parisato vā.</p>
<p><a class='ref sc' id='sc2'>SC 2</a><a class='ref ms' id='ms5V_2394'>Ms 5V_2394</a><a class='ref msdiv' id='msdiv483'>Msdiv 483</a>Kathaṃ <strong>vatthuto kammāni vipajjanti</strong>? Sammukhākaraṇīyaṃ kammaṃ asammukhā karoti, vatthuvipannaṃ adhammakammaṃ; paṭipucchākaraṇīyaṃ kammaṃ appaṭipucchā karoti, vatthuvipannaṃ adhammakammaṃ; paṭiññāya karaṇīyaṃ kammaṃ appaṭiññāya karoti, vatthuvipannaṃ adhammakammaṃ; sativinayārahassa amūḷhavinayaṃ deti, vatthuvipannaṃ adhammakammaṃ; amūḷhavinayārahassa tassapāpiyasikākammaṃ karoti, vatthuvipannaṃ adhammakammaṃ; tassapāpiyasikākammārahassa tajjanīyakammaṃ karoti, vatthuvipannaṃ adhammakammaṃ; tajjanīyakammārahassa niyassakammaṃ karoti, vatthuvipannaṃ adhammakammaṃ; niyassakammārahassa pabbājanīyakammaṃ karoti, vatthuvipannaṃ adhammakammaṃ; pabbājanīyakammārahassa paṭisāraṇīyakammaṃ karoti, vatthuvipannaṃ adhammakammaṃ; paṭisāraṇīyakammārahassa ukkhepanīyakammaṃ karoti, vatthuvipannaṃ adhammakammaṃ; ukkhepanīyakammārahassa parivāsaṃ deti, vatthuvipannaṃ adhammakammaṃ; parivāsārahaṃ mūlāya paṭikassati, vatthuvipannaṃ adhammakammaṃ; mūlāyapaṭikassanārahassa mānattaṃ deti, vatthuvipannaṃ adhammakammaṃ; mānattārahaṃ abbheti, vatthuvipannaṃ adhammakammaṃ; abbhānārahaṃ upasampādeti, vatthuvipannaṃ adhammakammaṃ; anuposathe uposathaṃ karoti, vatthuvipannaṃ adhammakammaṃ; apavāraṇāya pavāreti, vatthuvipannaṃ adhammakammaṃ. Evaṃ vatthuto kammāni vipajjanti.</p>
<p><a class='ref sc' id='sc3'>SC 3</a><a class='ref ms' id='ms5V_2395'>Ms 5V_2395</a><a class='ref msdiv' id='msdiv484'>Msdiv 484</a>Kathaṃ <strong>ñattito kammāni vipajjanti</strong>? Pañcahākārehi ñattito kammāni vipajjanti—vatthuṃ na parāmasati, saṃghaṃ na parāmasati, puggalaṃ na parāmasati, ñattiṃ na parāmasati, pacchā vā ñattiṃ ṭhapeti—imehi pañcahākārehi ñattito kammāni vipajjanti.</p>
<p><a class='ref sc' id='sc4'>SC 4</a><a class='ref pts-vp-pli' id='pts-vp-pli5.221'>PTS vp Pali 5.221</a> <a class='ref ms' id='ms5V_2396'>Ms 5V_2396</a><a class='ref msdiv' id='msdiv485'>Msdiv 485</a>Kathaṃ <strong>anussāvanato kammāni vipajjanti</strong>? Pañcahākārehi anussāvanato kammāni vipajjanti—vatthuṃ na parāmasati, saṃghaṃ na parāmasati, puggalaṃ na parāmasati, sāvanaṃ hāpeti, akāle vā sāveti—imehi pañcahākārehi anussāvanato kammāni vipajjanti.</p>
<p><a class='ref sc' id='sc5'>SC 5</a><a class='ref ms' id='ms5V_2397'>Ms 5V_2397</a><a class='ref msdiv' id='msdiv486'>Msdiv 486</a>Kathaṃ <strong>sīmato kammāni vipajjanti</strong>? Ekādasahi ākārehi sīmato kammāni vipajjanti—atikhuddakaṃ sīmaṃ sammannati, atimahatiṃ sīmaṃ sammannati, khaṇḍanimittaṃ sīmaṃ sammannati, chāyānimittaṃ sīmaṃ sammannati, animittaṃ sīmaṃ sammannati, bahisīme ṭhito sīmaṃ sammannati, nadiyā sīmaṃ sammannati, samudde sīmaṃ sammannati, jātassare sīmaṃ sammannati, sīmāya sīmaṃ sambhindati, sīmāya sīmaṃ ajjhottharati—imehi ekādasahi ākārehi sīmato kammāni vipajjanti.</p>
<p><a class='ref sc' id='sc6'>SC 6</a><a class='ref ms' id='ms5V_2398'>Ms 5V_2398</a><a class='ref msdiv' id='msdiv487'>Msdiv 487</a>Kathaṃ <strong>parisato kammāni vipajjanti</strong>? Dvādasahi ākārehi parisato kammāni vipajjanti—catuvaggakaraṇe kamme yāvatikā bhikkhū kammapattā te anāgatā honti, chandārahānaṃ chando anāhaṭo hoti, sammukhībhūtā paṭikkosanti, catuvaggakaraṇe kamme yāvatikā bhikkhū kammapattā te āgatā honti, chandārahānaṃ chando anāhaṭo hoti, sammukhībhūtā paṭikkosanti, catuvaggakaraṇe kamme yāvatikā bhikkhū kammapattā te āgatā honti, chandārahānaṃ chando āhaṭo hoti, sammukhībhūtā paṭikkosanti. Pañcavaggakaraṇe kamme … pe … dasavaggakaraṇe kamme … pe … vīsativaggakaraṇe kamme yāvatikā bhikkhū kammapattā te anāgatā honti, chandārahānaṃ chando anāhaṭo hoti, sammukhībhūtā paṭikkosanti, vīsativaggakaraṇe kamme yāvatikā bhikkhū kammapattā te āgatā honti, chandārahānaṃ chando anāhaṭo hoti, sammukhībhūtā paṭikkosanti, vīsativaggakaraṇe kamme yāvatikā bhikkhū kammapattā te āgatā honti, chandārahānaṃ chando āhaṭo hoti, sammukhībhūtā paṭikkosanti—imehi dvādasahi ākārehi parisato kammāni vipajjanti.</p>
<p><a class='ref sc' id='sc7'>SC 7</a><a class='ref ms' id='ms5V_2399'>Ms 5V_2399</a><a class='ref msdiv' id='msdiv488'>Msdiv 488</a>Catuvaggakaraṇe kamme cattāro bhikkhū pakatattā kammapattā, avasesā pakatattā chandārahā. Yassa saṃgho kammaṃ karoti so neva kammapatto nāpi chandāraho, api ca kammāraho. Pañcavaggakaraṇe kamme pañca bhikkhū pakatattā kammapattā, avasesā pakatattā chandārahā. Yassa saṃgho kammaṃ karoti so neva kammapatto nāpi chandāraho, api ca kammāraho. Dasavaggakaraṇe kamme dasa bhikkhū pakatattā kammapattā, avasesā pakatattā chandārahā. Yassa saṃgho kammaṃ karoti so neva kammapatto nāpi chandāraho, api ca kammāraho. Vīsativaggakaraṇe kamme vīsati bhikkhū pakatattā kammapattā, avasesā pakatattā chandārahā. Yassa saṃgho kammaṃ karoti so neva kammapatto nāpi chandāraho, api ca kammāraho.</p>
<p><a class='ref sc' id='sc8'>SC 8</a><a class='ref pts-vp-pli' id='pts-vp-pli5.222'>PTS vp Pali 5.222</a> <a class='ref ms' id='ms5V_2400'>Ms 5V_2400</a><a class='ref msdiv' id='msdiv489'>Msdiv 489</a>Cattāri kammāni—apalokanakammaṃ, ñattikammaṃ, ñattidutiyakammaṃ, ñatticatutthakammaṃ. Imāni cattāri kammāni katihākārehi vipajjanti? Imāni cattāri kammāni pañcahākārehi vipajjanti—vatthuto vā ñattito vā anussāvanato vā sīmato vā parisato vā.</p>
<p><a class='ref sc' id='sc9'>SC 9</a><a class='ref ms' id='ms5V_2401'>Ms 5V_2401</a><a class='ref msdiv' id='msdiv490'>Msdiv 490</a>Kathaṃ <strong>vatthuto kammāni vipajjanti</strong>? Paṇḍakaṃ upasampādeti, vatthuvipannaṃ adhammakammaṃ. Theyyasaṃvāsakaṃ upasampādeti, vatthuvipannaṃ adhammakammaṃ. Titthiyapakkantakaṃ upasampādeti, vatthuvipannaṃ adhammakammaṃ. Tiracchānagataṃ upasampādeti, vatthuvipannaṃ adhammakammaṃ. Mātughātakaṃ upasampādeti, vatthuvipannaṃ adhammakammaṃ. Pitughātakaṃ upasampādeti, vatthuvipannaṃ adhammakammaṃ. Arahantaghātakaṃ upasampādeti, vatthuvipannaṃ adhammakammaṃ. Bhikkhunidūsakaṃ upasampādeti, vatthuvipannaṃ adhammakammaṃ. Saṃghabhedakaṃ upasampādeti, vatthuvipannaṃ adhammakammaṃ. Lohituppādakaṃ upasampādeti, vatthuvipannaṃ adhammakammaṃ. Ubhatobyañjanaṃ upasampādeti, vatthuvipannaṃ adhammakammaṃ. Ūnavīsativassaṃ puggalaṃ upasampādeti, vatthuvipannaṃ adhammakammaṃ. Evaṃ vatthuto kammāni vipajjanti.</p>
<p><a class='ref sc' id='sc10'>SC 10</a><a class='ref ms' id='ms5V_2402'>Ms 5V_2402</a><a class='ref msdiv' id='msdiv491'>Msdiv 491</a>Kathaṃ <strong>ñattito kammāni vipajjanti</strong>? Pañcahākārehi ñattito kammāni vipajjanti. Vatthuṃ na parāmasati, saṃghaṃ na parāmasati, puggalaṃ na parāmasati, ñattiṃ na parāmasati, pacchā vā ñattiṃ ṭhapeti—imehi pañcahākārehi ñattito kammāni vipajjanti.</p>
<p><a class='ref sc' id='sc11'>SC 11</a><a class='ref ms' id='ms5V_2403'>Ms 5V_2403</a><a class='ref msdiv' id='msdiv492'>Msdiv 492</a>Kathaṃ <strong>anussāvanato kammāni vipajjanti</strong>? Pañcahākārehi anussāvanato kammāni vipajjanti—vatthuṃ na parāmasati, saṃghaṃ na parāmasati, puggalaṃ na parāmasati, sāvanaṃ hāpeti, akāle vā sāveti—imehi pañcahākārehi anussāvanato kammāni vipajjanti.</p>
<p><a class='ref sc' id='sc12'>SC 12</a><a class='ref ms' id='ms5V_2404'>Ms 5V_2404</a><a class='ref msdiv' id='msdiv493'>Msdiv 493</a>Kathaṃ <strong>sīmato kammāni vipajjanti</strong>? Ekādasahi ākārehi sīmato kammāni vipajjanti. Atikhuddakaṃ sīmaṃ sammannati, atimahatiṃ sīmaṃ sammannati, khaṇḍanimittaṃ sīmaṃ sammannati, chāyānimittaṃ sīmaṃ sammannati, animittaṃ sīmaṃ sammannati, bahisīme ṭhito sīmaṃ sammannati, nadiyā sīmaṃ sammannati, samudde sīmaṃ sammannati, jātassare sīmaṃ sammannati, sīmāya sīmaṃ sambhindati, sīmāya sīmaṃ ajjhottharati—imehi ekādasahi ākārehi sīmato kammāni vipajjanti.</p>
<p><a class='ref sc' id='sc13'>SC 13</a><a class='ref ms' id='ms5V_2405'>Ms 5V_2405</a><a class='ref msdiv' id='msdiv494'>Msdiv 494</a>Kathaṃ <strong>parisato kammāni vipajjanti</strong>? Dvādasahi ākārehi parisato kammāni vipajjanti—catuvaggakaraṇe kamme yāvatikā bhikkhū kammapattā te anāgatā honti, chandārahānaṃ chando anāhaṭo hoti, sammukhībhūtā paṭikkosanti, catuvaggakaraṇe kamme yāvatikā bhikkhū kammapattā te āgatā honti, chandārahānaṃ chando anāhaṭo hoti, sammukhībhūtā paṭikkosanti. Catuvaggakaraṇe kamme yāvatikā bhikkhū kammapattā te āgatā honti, chandārahānaṃ chando āhaṭo hoti, sammukhībhūtā paṭikkosanti. Pañcavaggakaraṇe kamme … pe … dasavaggakaraṇe kamme … pe … vīsativaggakaraṇe kamme yāvatikā bhikkhū kammapattā te anāgatā honti, chandārahānaṃ chando anāhaṭo hoti, sammukhībhūtā paṭikkosanti. Vīsativaggakaraṇe kamme yāvatikā bhikkhū kammapattā te āgatā honti, chandārahānaṃ chando anāhaṭo hoti, sammukhībhūtā paṭikkosanti. Vīsativaggakaraṇe kamme yāvatikā bhikkhū kammapattā te āgatā honti, chandārahānaṃ chando āhaṭo hoti, sammukhībhūtā paṭikkosanti—imehi dvādasahi ākārehi parisato kammāni vipajjanti.</p>
<p><a class='ref sc' id='sc14'>SC 14</a><a class='ref ms' id='ms5V_2406'>Ms 5V_2406</a><a class='ref msdiv' id='msdiv495'>Msdiv 495</a>Apalokanakammaṃ kati ṭhānāni gacchati? Ñattikammaṃ kati ṭhānāni gacchati? Ñattidutiyakammaṃ kati ṭhānāni gacchati? Ñatticatutthakammaṃ kati ṭhānāni gacchati? Apalokanakammaṃ pañca ṭhānāni gacchati. Ñattikammaṃ nava ṭhānāni gacchati. Ñattidutiyakammaṃ satta ṭhānāni gacchati. Ñatticatutthakammaṃ satta ṭhānāni gacchati.</p>
<p><a class='ref sc' id='sc15'>SC 15</a><a class='ref ms' id='ms5V_2407'>Ms 5V_2407</a><a class='ref msdiv' id='msdiv496'>Msdiv 496</a>Apalokanakammaṃ katamāni pañca ṭhānāni gacchati? Osāraṇaṃ, nissāraṇaṃ, bhaṇḍukammaṃ, brahmadaṇḍaṃ, kammalakkhaṇaññeva pañcamaṃ—apalokanakammaṃ imāni pañca ṭhānāni gacchati. Ñattikammaṃ katamāni nava ṭhānāni gacchati? Osāraṇaṃ, nissāraṇaṃ, uposathaṃ, pavāraṇaṃ, sammutiṃ, dānaṃ, paṭiggahaṃ, paccukkaḍḍhanaṃ, kammalakkhaṇaññeva navamaṃ—ñattikammaṃ imāni nava ṭhānāni gacchati. Ñattidutiyakammaṃ katamāni satta ṭhānāni gacchati? Osāraṇaṃ, nissāraṇaṃ, sammutiṃ, dānaṃ, uddharaṇaṃ, desanaṃ, kammalakkhaṇaññeva sattamaṃ— ñattidutiyakammaṃ imāni satta ṭhānāni gacchati. Ñatticatutthakammaṃ katamāni satta ṭhānāni gacchati? Osāraṇaṃ, nissāraṇaṃ, sammutiṃ, dānaṃ, niggahaṃ, samanubhāsanaṃ, kammalakkhaṇaññeva sattamaṃ—ñatticatutthakammaṃ imāni satta ṭhānāni gacchati.</p>
<p><a class='ref sc' id='sc16'>SC 16</a><a class='ref pts-vp-pli' id='pts-vp-pli5.223'>PTS vp Pali 5.223</a> <a class='ref ms' id='ms5V_2408'>Ms 5V_2408</a><a class='ref msdiv' id='msdiv497'>Msdiv 497</a>Catuvaggakaraṇe kamme cattāro bhikkhū pakatattā kammapattā, avasesā pakatattā chandārahā. Yassa saṃgho kammaṃ karoti so neva kammapatto nāpi chandāraho, api ca kammāraho. Pañcavaggakaraṇe kamme pañca bhikkhū pakatattā kammapattā, avasesā pakatattā chandārahā. Yassa saṃgho kammaṃ karoti so neva kammapatto nāpi chandāraho, api ca kammāraho. Dasavaggakaraṇe kamme dasa bhikkhū pakatattā kammapattā, avasesā pakatattā chandārahā. Yassa saṃgho kammaṃ karoti so neva kammapatto nāpi chandāraho, api ca kammāraho. Vīsativaggakaraṇe kamme vīsati bhikkhū pakatattā kammapattā, avasesā pakatattā chandārahā. Yassa saṃgho kammaṃ karoti so neva kammapatto nāpi chandāraho, api ca kammāraho.</p>
<p class='endsutta'><a class='ref sc' id='sc17'>SC 17</a><a class='ref ms' id='ms5V_2409'>Ms 5V_2409</a>Kammavaggo niṭṭhito paṭhamo.</p>
<h2>2. Atthavasavagga</h2>
<p><a class='ref sc' id='sc18'>SC 18</a><a class='ref ms' id='ms5V_2410'>Ms 5V_2410</a><a class='ref msdiv' id='msdiv498'>Msdiv 498</a>Dve atthavase paṭicca tathāgatena sāvakānaṃ sikkhāpadaṃ paññattaṃ. Saṃghasuṭṭhutāya, saṃghaphāsutāya—ime dve atthavase paṭicca tathāgatena sāvakānaṃ sikkhāpadaṃ paññattaṃ.</p>
<p><a class='ref sc' id='sc19'>SC 19</a><a class='ref ms' id='ms5V_2411'>Ms 5V_2411</a>Dve atthavase paṭicca tathāgatena sāvakānaṃ sikkhāpadaṃ paññattaṃ. Dummaṅkūnaṃ puggalānaṃ niggahāya, pesalānaṃ bhikkhūnaṃ phāsuvihārāya—ime dve atthavase paṭicca tathāgatena sāvakānaṃ sikkhāpadaṃ paññattaṃ.</p>
<p><a class='ref sc' id='sc20'>SC 20</a><a class='ref ms' id='ms5V_2412'>Ms 5V_2412</a>Dve atthavase paṭicca tathāgatena sāvakānaṃ sikkhāpadaṃ paññattaṃ. Diṭṭhadhammikānaṃ āsavānaṃ saṃvarāya, samparāyikānaṃ āsavānaṃ paṭighātāya—ime dve atthavase paṭicca tathāgatena sāvakānaṃ sikkhāpadaṃ paññattaṃ.</p>
<p><a class='ref sc' id='sc21'>SC 21</a><a class='ref ms' id='ms5V_2413'>Ms 5V_2413</a>Dve atthavase paṭicca tathāgatena sāvakānaṃ sikkhāpadaṃ paññattaṃ. Diṭṭhadhammikānaṃ verānaṃ saṃvarāya, samparāyikānaṃ verānaṃ paṭighātāya—ime dve atthavase paṭicca tathāgatena sāvakānaṃ sikkhāpadaṃ paññattaṃ.</p>
<p><a class='ref sc' id='sc22'>SC 22</a><a class='ref ms' id='ms5V_2414'>Ms 5V_2414</a>Dve atthavase paṭicca tathāgatena sāvakānaṃ sikkhāpadaṃ paññattaṃ. Diṭṭhadhammikānaṃ vajjānaṃ saṃvarāya, samparāyikānaṃ vajjānaṃ paṭighātāya—ime dve atthavase paṭicca tathāgatena sāvakānaṃ sikkhāpadaṃ paññattaṃ.</p>
<p><a class='ref sc' id='sc23'>SC 23</a><a class='ref ms' id='ms5V_2415'>Ms 5V_2415</a>Dve atthavase paṭicca tathāgatena sāvakānaṃ sikkhāpadaṃ paññattaṃ. Diṭṭhadhammikānaṃ bhayānaṃ saṃvarāya, samparāyikānaṃ bhayānaṃ paṭighātāya—ime dve atthavase paṭicca tathāgatena sāvakānaṃ sikkhāpadaṃ paññattaṃ.</p>
<p><a class='ref sc' id='sc24'>SC 24</a><a class='ref ms' id='ms5V_2416'>Ms 5V_2416</a>Dve atthavase paṭicca tathāgatena sāvakānaṃ sikkhāpadaṃ paññattaṃ. Diṭṭhadhammikānaṃ akusalānaṃ dhammānaṃ saṃvarāya, samparāyikānaṃ akusalānaṃ dhammānaṃ paṭighātāya—ime dve atthavase paṭicca tathāgatena sāvakānaṃ sikkhāpadaṃ paññattaṃ.</p>
<p><a class='ref sc' id='sc25'>SC 25</a><a class='ref ms' id='ms5V_2417'>Ms 5V_2417</a>Dve atthavase paṭicca tathāgatena sāvakānaṃ sikkhāpadaṃ paññattaṃ. Gihīnaṃ anukampāya, pāpicchānaṃ pakkhupacchedāya—ime dve atthavase paṭicca tathāgatena sāvakānaṃ sikkhāpadaṃ paññattaṃ.</p>
<p><a class='ref sc' id='sc26'>SC 26</a><a class='ref ms' id='ms5V_2418'>Ms 5V_2418</a>Dve atthavase paṭicca tathāgatena sāvakānaṃ sikkhāpadaṃ paññattaṃ. Appasannānaṃ pasādāya, pasannānaṃ bhiyyobhāvāya—ime dve atthavase paṭicca tathāgatena sāvakānaṃ sikkhāpadaṃ paññattaṃ.</p>
<p><a class='ref sc' id='sc27'>SC 27</a><a class='ref ms' id='ms5V_2419'>Ms 5V_2419</a>Dve atthavase paṭicca tathāgatena sāvakānaṃ sikkhāpadaṃ paññattaṃ. Saddhammaṭṭhitiyā, vinayānuggahāya—ime dve atthavase paṭicca tathāgatena sāvakānaṃ sikkhāpadaṃ paññattaṃ.</p>
<p class='endsutta'><a class='ref sc' id='sc28'>SC 28</a><a class='ref ms' id='ms5V_2420'>Ms 5V_2420</a>Atthavasavaggo niṭṭhito dutiyo.</p>
<h2>3. Paññattavagga</h2>
<p><a class='ref sc' id='sc29'>SC 29</a><a class='ref ms' id='ms5V_2421'>Ms 5V_2421</a><a class='ref msdiv' id='msdiv499'>Msdiv 499</a>Dve atthavase paṭicca tathāgatena sāvakānaṃ pātimokkhaṃ paññattaṃ … pe … pātimokkhuddeso paññatto … pātimokkhaṭṭhapanaṃ paññattaṃ … pavāraṇā paññattā … pavāraṇāṭhapanaṃ paññattaṃ … tajjanīyakammaṃ paññattaṃ … niyassakammaṃ paññattaṃ … pabbājanīyakammaṃ paññattaṃ … paṭisāraṇīyakammaṃ paññattaṃ … ukkhepanīyakammaṃ paññattaṃ … parivāsadānaṃ paññattaṃ … mūlāyapaṭikassanā paññattā … mānattadānaṃ paññattaṃ … abbhānaṃ paññattaṃ … osāraṇīyaṃ paññattaṃ … nissāraṇīyaṃ paññattaṃ … upasampadaṃ paññattaṃ … apalokanakammaṃ paññattaṃ … ñattikammaṃ paññattaṃ … ñattidutiyakammaṃ paññattaṃ … ñatticatutthakammaṃ paññattaṃ … pe ….</p>
<p class='endsutta'><a class='ref sc' id='sc30'>SC 30</a><a class='ref ms' id='ms5V_2422'>Ms 5V_2422</a>Paññattavaggo niṭṭhito tatiyo.</p>
<h2>4. Apaññattepaññattavagga</h2>
<p><a class='ref sc' id='sc31'>SC 31</a><a class='ref pts-vp-pli' id='pts-vp-pli5.224'>PTS vp Pali 5.224</a> <a class='ref ms' id='ms5V_2423'>Ms 5V_2423</a><a class='ref msdiv' id='msdiv500'>Msdiv 500</a>… pe … Apaññatte paññattaṃ, paññatte anupaññattaṃ … pe … sammukhāvinayo paññatto … pe … sativinayo paññatto … pe … amūḷhavinayo paññatto … pe … paṭiññātakaraṇaṃ paññattaṃ … pe … yebhuyyasikā paññattā … pe … tassapāpiyasikā paññattā … pe … tiṇavatthārako paññatto saṃghasuṭṭhutāya, saṃghaphāsutāya—ime dve atthavase paṭicca tathāgatena sāvakānaṃ tiṇavatthārako paññatto.</p>
<p><a class='ref sc' id='sc32'>SC 32</a><a class='ref ms' id='ms5V_2424'>Ms 5V_2424</a>Dve atthavase paṭicca tathāgatena sāvakānaṃ tiṇavatthārako paññatto. Dummaṅkūnaṃ puggalānaṃ niggahāya, pesalānaṃ bhikkhūnaṃ phāsuvihārāya—ime dve atthavase paṭicca tathāgatena sāvakānaṃ tiṇavatthārako paññatto.</p>
<p><a class='ref sc' id='sc33'>SC 33</a><a class='ref ms' id='ms5V_2425'>Ms 5V_2425</a>Dve atthavase paṭicca tathāgatena sāvakānaṃ tiṇavatthārako paññatto. Diṭṭhadhammikānaṃ āsavānaṃ saṃvarāya, samparāyikānaṃ āsavānaṃ paṭighātāya—ime dve atthavase paṭicca tathāgatena sāvakānaṃ tiṇavatthārako paññatto.</p>
<p><a class='ref sc' id='sc34'>SC 34</a><a class='ref ms' id='ms5V_2426'>Ms 5V_2426</a>Dve atthavase paṭicca tathāgatena sāvakānaṃ tiṇavatthārako paññatto. Diṭṭhadhammikānaṃ verānaṃ saṃvarāya, samparāyikānaṃ verānaṃ paṭighātāya—ime dve atthavase paṭicca tathāgatena sāvakānaṃ tiṇavatthārako paññatto.</p>
<p><a class='ref sc' id='sc35'>SC 35</a><a class='ref ms' id='ms5V_2427'>Ms 5V_2427</a>Dve atthavase paṭicca tathāgatena sāvakānaṃ tiṇavatthārako paññatto. Diṭṭhadhammikānaṃ vajjānaṃ saṃvarāya, samparāyikānaṃ vajjānaṃ paṭighātāya—ime dve atthavase paṭicca tathāgatena sāvakānaṃ tiṇavatthārako paññatto.</p>
<p><a class='ref sc' id='sc36'>SC 36</a><a class='ref ms' id='ms5V_2428'>Ms 5V_2428</a>Dve atthavase paṭicca tathāgatena sāvakānaṃ tiṇavatthārako paññatto. Diṭṭhadhammikānaṃ bhayānaṃ saṃvarāya, samparāyikānaṃ bhayānaṃ paṭighātāya—ime dve atthavase paṭicca tathāgatena sāvakānaṃ tiṇavatthārako paññatto.</p>
<p><a class='ref sc' id='sc37'>SC 37</a><a class='ref ms' id='ms5V_2429'>Ms 5V_2429</a>Dve atthavase paṭicca tathāgatena sāvakānaṃ tiṇavatthārako paññatto. Diṭṭhadhammikānaṃ akusalānaṃ dhammānaṃ saṃvarāya, samparāyikānaṃ akusalānaṃ dhammānaṃ paṭighātāya—ime dve atthavase paṭicca tathāgatena sāvakānaṃ tiṇavatthārako paññatto.</p>
<p><a class='ref sc' id='sc38'>SC 38</a><a class='ref ms' id='ms5V_2430'>Ms 5V_2430</a>Dve atthavase paṭicca tathāgatena sāvakānaṃ tiṇavatthārako paññatto. Gihīnaṃ anukampāya, pāpicchānaṃ pakkhupacchedāya—ime dve atthavase paṭicca tathāgatena sāvakānaṃ tiṇavatthārako paññatto.</p>
<p><a class='ref sc' id='sc39'>SC 39</a><a class='ref ms' id='ms5V_2431'>Ms 5V_2431</a>Dve atthavase paṭicca tathāgatena sāvakānaṃ tiṇavatthārako paññatto. Appasannānaṃ pasādāya, pasannānaṃ bhiyyobhāvāya—ime dve atthavase paṭicca tathāgatena sāvakānaṃ tiṇavatthārako paññatto.</p>
<p><a class='ref sc' id='sc40'>SC 40</a><a class='ref ms' id='ms5V_2432'>Ms 5V_2432</a>Dve atthavase paṭicca tathāgatena sāvakānaṃ tiṇavatthārako paññatto. Saddhammaṭṭhitiyā, vinayānuggahāya—ime dve atthavase paṭicca tathāgatena sāvakānaṃ tiṇavatthārako paññatto.</p>
<p class='endsutta'><a class='ref sc' id='sc41'>SC 41</a><a class='ref ms' id='ms5V_2433'>Ms 5V_2433</a>Apaññatte paññattavaggo niṭṭhito catuttho.</p>
<h2>5. Navasaṅgahavagga</h2>
<p><a class='ref sc' id='sc42'>SC 42</a><a class='ref ms' id='ms5V_2434'>Ms 5V_2434</a><a class='ref msdiv' id='msdiv501'>Msdiv 501</a>Navasaṅgahā—vatthusaṅgaho, vipattisaṅgaho āpattisaṅgaho, nidānasaṅgaho, puggalasaṅgaho, khandhasaṅgaho, samuṭṭhānasaṅgaho, adhikaraṇasaṅgaho, samathasaṅgahoti.</p>
<p><a class='ref sc' id='sc43'>SC 43</a><a class='ref ms' id='ms5V_2435'>Ms 5V_2435</a>Adhikaraṇe samuppanne sace ubho atthapaccatthikā āgacchanti ubhinnampi vatthu ārocāpetabbaṃ. Ubhinnampi vatthuṃ ārocāpetvā ubhinnampi paṭiññā sotabbā. Ubhinnampi paṭiññaṃ sutvā ubhopi vattabbā—“amhākaṃ imasmiṃ <span class='var' id='note369' title='adhikaraṇavūpasamena (bj) | adhikaraṇe vūpasamepi (mr)'>adhikaraṇe vūpasamite</span> ubhopi tuṭṭhā bhavissathā”ti. Sace āhaṃsu—“ubhopi tuṭṭhā bhavissāmā”ti, saṃghena taṃ adhikaraṇaṃ sampaṭicchitabbaṃ. Sace alajjussannā hoti, parisā ubbāhikāya vūpasametabbaṃ. Sace bālussannā hoti, parisā vinayadharo pariyesitabbo yena dhammena yena vinayena yena satthusāsanena taṃ adhikaraṇaṃ vūpasammati. Tathā taṃ adhikaraṇaṃ vūpasametabbaṃ.</p>
<p><a class='ref sc' id='sc44'>SC 44</a><a class='ref ms' id='ms5V_2436'>Ms 5V_2436</a>Vatthu jānitabbaṃ, gottaṃ jānitabbaṃ, nāmaṃ jānitabbaṃ, āpatti jānitabbā.</p>
<p><a class='ref sc' id='sc45'>SC 45</a><a class='ref ms' id='ms5V_2437'>Ms 5V_2437</a>Methunadhammoti vatthu ceva gottañca—pārājikanti nāmañceva āpatti ca.</p>
<p><a class='ref sc' id='sc46'>SC 46</a><a class='ref ms' id='ms5V_2438'>Ms 5V_2438</a>Adinnādānanti vatthu ceva gottañca—pārājikanti nāmañceva āpatti ca.</p>
<p><a class='ref sc' id='sc47'>SC 47</a><a class='ref ms' id='ms5V_2439'>Ms 5V_2439</a>Manussaviggahoti vatthu ceva gottañca—pārājikanti nāmañceva āpatti ca.</p>
<p><a class='ref sc' id='sc48'>SC 48</a><a class='ref ms' id='ms5V_2440'>Ms 5V_2440</a>Uttarimanussadhammoti vatthu ceva gottañca—pārājikanti nāmañceva āpatti ca.</p>
<p><a class='ref sc' id='sc49'>SC 49</a><a class='ref ms' id='ms5V_2441'>Ms 5V_2441</a>Sukkavissaṭṭhīti vatthu ceva gottañca—saṃghādisesoti nāmañceva āpatti ca.</p>
<p><a class='ref sc' id='sc50'>SC 50</a><a class='ref ms' id='ms5V_2442'>Ms 5V_2442</a>Kāyasaṃsaggoti vatthu ceva gottañca—saṃghādisesoti nāmañceva āpatti ca.</p>
<p><a class='ref sc' id='sc51'>SC 51</a><a class='ref ms' id='ms5V_2443'>Ms 5V_2443</a>Duṭṭhullavācāti vatthu ceva gottañca—saṃghādisesoti nāmañceva āpatti ca.</p>
<p><a class='ref sc' id='sc52'>SC 52</a><a class='ref ms' id='ms5V_2444'>Ms 5V_2444</a>Attakāmanti vatthu ceva gottañca—saṃghādisesoti nāmañceva āpatti ca.</p>
<p><a class='ref sc' id='sc53'>SC 53</a><a class='ref ms' id='ms5V_2445'>Ms 5V_2445</a>Sañcarittanti vatthu ceva gottañca—saṃghādisesoti nāmañceva āpatti ca.</p>
<p><a class='ref sc' id='sc54'>SC 54</a><a class='ref ms' id='ms5V_2446'>Ms 5V_2446</a>Saññācikāya kuṭiṃ kārāpananti vatthu ceva gottañca—saṃghādisesoti nāmañceva āpatti ca.</p>
<p><a class='ref sc' id='sc55'>SC 55</a><a class='ref ms' id='ms5V_2447'>Ms 5V_2447</a>Mahallakaṃ vihāraṃ kārāpananti vatthu ceva gottañca—saṃghādisesoti nāmañceva āpatti ca.</p>
<p><a class='ref sc' id='sc56'>SC 56</a><a class='ref ms' id='ms5V_2448'>Ms 5V_2448</a>Bhikkhuṃ amūlakena pārājikena dhammena anuddhaṃsananti vatthu ceva gottañca— saṃghādisesoti nāmañceva āpatti ca.</p>
<p><a class='ref sc' id='sc57'>SC 57</a><a class='ref pts-vp-pli' id='pts-vp-pli5.225'>PTS vp Pali 5.225</a> <a class='ref ms' id='ms5V_2449'>Ms 5V_2449</a>Bhikkhuṃ aññabhāgiyassa adhikaraṇassa kiñci desaṃ lesamattaṃ upādāya pārājikena dhammena anuddhaṃsananti vatthu ceva gottañca—saṃghādisesoti nāmañceva āpatti ca.</p>
<p><a class='ref sc' id='sc58'>SC 58</a><a class='ref ms' id='ms5V_2450'>Ms 5V_2450</a>Saṃghabhedakassa bhikkhuno yāvatatiyaṃ samanubhāsanāya na paṭinissajjananti vatthu ceva gottañca—saṃghādisesoti nāmañceva āpatti ca.</p>
<p><a class='ref sc' id='sc59'>SC 59</a><a class='ref ms' id='ms5V_2451'>Ms 5V_2451</a>Bhedakānuvattakānaṃ bhikkhūnaṃ yāvatatiyaṃ samanubhāsanāya na paṭinissajjananti vatthu ceva gottañca—saṃghādisesoti nāmañceva āpatti ca.</p>
<p><a class='ref sc' id='sc60'>SC 60</a><a class='ref ms' id='ms5V_2452'>Ms 5V_2452</a>Dubbacassa bhikkhuno yāvatatiyaṃ samanubhāsanāya na paṭinissajjananti vatthu ceva gottañca—saṃghādisesoti nāmañceva āpatti ca.</p>
<p><a class='ref sc' id='sc61'>SC 61</a><a class='ref ms' id='ms5V_2453'>Ms 5V_2453</a>Kuladūsakassa bhikkhuno yāvatatiyaṃ samanubhāsanāya na paṭinissajjananti vatthu ceva gottañca—saṃghādisesoti nāmañceva āpatti ca … pe ….</p>
<p><a class='ref sc' id='sc62'>SC 62</a><a class='ref ms' id='ms5V_2454'>Ms 5V_2454</a>Anādariyaṃ paṭicca udake uccāraṃ vā passāvaṃ vā kheḷaṃ vā karaṇanti vatthu ceva gottañca—dukkaṭanti nāmañceva āpatti cāti.</p>
<p class='endsutta'><a class='ref sc' id='sc63'>SC 63</a><a class='ref ms' id='ms5V_2455'>Ms 5V_2455</a>Navasaṅgahavaggo niṭṭhito pañcamo.</p>
<p class='uddana-intro'><a class='ref sc' id='sc64'>SC 64</a><a class='ref ms' id='ms5V_2456'>Ms 5V_2456</a>Tassuddānaṃ</p>
<blockquote class='uddanagatha'>
<p><a class='ref sc' id='sc65'>SC 65</a><a class='ref ms' id='ms5V_2457'>Ms 5V_2457</a>Apalokanaṃ ñatti ca,<br>
dutiyaṃ catutthena ca;<br>
Vatthu ñatti anussāvanaṃ,<br>
sīmā parisameva ca.</p>
<p><a class='ref sc' id='sc66'>SC 66</a><a class='ref ms' id='ms5V_2458'>Ms 5V_2458</a>Sammukhā paṭipucchā ca,<br>
paṭiññā vinayāraho;<br>
Vatthu saṃghapuggalañca,<br>
ñattiṃ na pacchā ñatti ca.</p>
<p><a class='ref sc' id='sc67'>SC 67</a><a class='ref ms' id='ms5V_2459'>Ms 5V_2459</a>Vatthuṃ saṃghapuggalañca,<br>
sāvanaṃ akālena ca;<br>
Atikhuddakā mahantā ca,<br>
khaṇḍacchāyā nimittakā.</p>
<p><a class='ref sc' id='sc68'>SC 68</a><a class='ref ms' id='ms5V_2460'>Ms 5V_2460</a>Bahinadī samudde ca,<br>
jātassare ca bhindati;<br>
Ajjhottharati sīmāya,<br>
catu pañca ca vaggikā.</p>
<p><a class='ref sc' id='sc69'>SC 69</a><a class='ref ms' id='ms5V_2461'>Ms 5V_2461</a>Dasa vīsativaggā ca,<br>
anāhaṭā ca āhaṭā;<br>
Kammapattā chandārahā,<br>
kammārahā ca puggalā.</p>
<p><a class='ref sc' id='sc70'>SC 70</a><a class='ref ms' id='ms5V_2462'>Ms 5V_2462</a>Apalokanaṃ pañcaṭṭhānaṃ,<br>
ñatti ca navaṭhānikā;<br>
Ñatti dutiyaṃ <span class='var' id='note370' title='satta ṭhānaṃ (bj)'>sattaṭṭhānaṃ</span>,<br>
catutthā sattaṭhānikā.</p>
<p><a class='ref sc' id='sc71'>SC 71</a><a class='ref ms' id='ms5V_2463'>Ms 5V_2463</a>Suṭṭhu phāsu ca dummaṅku,<br>
pesalā cāpi āsavā;<br>
Veravajjabhayañceva,<br>
akusalaṃ gihīnañca.</p>
<p><a class='ref sc' id='sc72'>SC 72</a><a class='ref ms' id='ms5V_2464'>Ms 5V_2464</a>Pāpicchā appasannānaṃ,<br>
pasannā dhammaṭṭhapanā;<br>
Vinayānuggahā ceva,<br>
pātimokkhuddesena ca.</p>
<p><a class='ref sc' id='sc73'>SC 73</a><a class='ref ms' id='ms5V_2465'>Ms 5V_2465</a>Pātimokkhañca ṭhapanā,<br>
Pavāraṇañca ṭhapanaṃ;<br>
Tajjanīyā niyassañca,<br>
<span class='var' id='note371' title='pabbājapaṭisāraṇī (bj, s1-3)'>Pabbājanīya paṭisāraṇī</span>.</p>
<p><a class='ref sc' id='sc74'>SC 74</a><a class='ref ms' id='ms5V_2466'>Ms 5V_2466</a>Ukkhepana parivāsaṃ,<br>
mūlamānattaabbhānaṃ;<br>
Osāraṇaṃ nissāraṇaṃ,<br>
tatheva upasampadā.</p>
<p><a class='ref sc' id='sc75'>SC 75</a><a class='ref ms' id='ms5V_2467'>Ms 5V_2467</a>Apalokanañatti ca,<br>
dutiyañca catutthakaṃ;<br>
Apaññattenupaññattaṃ,<br>
sammukhāvinayo sati.</p>
<p><a class='ref sc' id='sc76'>SC 76</a><a class='ref ms' id='ms5V_2468'>Ms 5V_2468</a>Amūḷhapaṭiyebhuyya,<br>
pāpiya tiṇavatthārakaṃ;<br>
Vatthu vipatti āpatti,<br>
nidānaṃ puggalena ca.</p>
<p><a class='ref sc' id='sc77'>SC 77</a><a class='ref pts-vp-pli' id='pts-vp-pli5.226'>PTS vp Pali 5.226</a> <a class='ref ms' id='ms5V_2469'>Ms 5V_2469</a>Khandhā ceva samuṭṭhānā,<br>
adhikaraṇameva ca;<br>
Samathā saṅgahā ceva,<br>
nāmaāpattikā tathāti.</p>
</blockquote>
<p class='endsection'><a class='ref sc' id='sc78'>SC 78</a><a class='ref ms' id='ms5V_2470'>Ms 5V_2470</a>Parivāro niṭṭhito.</p>
<p class='endbook'><a class='ref sc' id='sc79'>SC 79</a><a class='ref ms' id='ms5V_2471'>Ms 5V_2471</a>Parivārapāḷi niṭṭhitā.</p>
<p class='uddana-intro'><a class='ref sc' id='sc80'>SC 80</a><a class='ref ms' id='ms5V_2472'>Ms 5V_2472</a>Pariyosānagāthā</p>
<blockquote class='uddanagatha'>
<div class='var' title='etthantare gāthā sī potthakesu (syā1-3,pā1)'>
<p><a class='ref sc' id='sc81'>SC 81</a><a class='ref ms' id='ms5V_2473'>Ms 5V_2473</a>Bubbācariyamaggañca,<br>
pucchitvā <span class='var' id='note373' title='va (s1-3, pts1)'>ca</span> tahiṃ tahiṃ;<br>
Dīpanāmo mahāpañño,<br>
<span class='var' id='note374' title='sutadharo (s1-3, pts1)'>sutadhāriṃ</span> vicakkhaṇo.</p>
<p><a class='ref sc' id='sc82'>SC 82</a><a class='ref ms' id='ms5V_2474'>Ms 5V_2474</a>Imaṃ vitthārasaṅkhepaṃ,<br>
sajjhāmaggena majjhime;<br>
Cintayitvā likhāpesi,<br>
sissakānaṃ sukhāvahaṃ.</p>
<p><a class='ref sc' id='sc83'>SC 83</a><a class='ref ms' id='ms5V_2475'>Ms 5V_2475</a>Parivāranti yaṃ vuttaṃ,<br>
sabbaṃ vatthuṃ salakkhaṇaṃ;<br>
Atthaṃ atthena saddhamme,<br>
dhammaṃ dhammena paññatte.</p>
<p><a class='ref sc' id='sc84'>SC 84</a><a class='ref ms' id='ms5V_2476'>Ms 5V_2476</a>Sāsanaṃ parivāresi,<br>
<span class='var' id='note375' title='jambūdīpaṃva (s1-3)'>jambudīpaṃva</span> sāgaro;<br>
Parivāraṃ ajānanto,<br>
kuto dhammavinicchayaṃ.</p>
<p><a class='ref sc' id='sc85'>SC 85</a><a class='ref ms' id='ms5V_2477'>Ms 5V_2477</a>Vipatti vatthu paññatti,<br>
<span class='var' id='note376' title='anuppaññatti (s1-3)'>anupaññatti</span> puggalo;<br>
Ekato ubhato ceva,<br>
lokapaṇṇatti vajjato.</p>
<p><a class='ref sc' id='sc86'>SC 86</a><a class='ref ms' id='ms5V_2478'>Ms 5V_2478</a>Yassa jāyati vimati,<br>
parivārena chijjati;<br>
Cakkavatti mahāsene,<br>
migamajjheva <span class='var' id='note377' title='kesarī (s1-3, pts1)'>kesari</span>.</p>
<p><a class='ref sc' id='sc87'>SC 87</a><a class='ref ms' id='ms5V_2479'>Ms 5V_2479</a>Ravi raṃsiparikkiṇṇo,<br>
cando tāragaṇe yathā;<br>
Brahmā brahmaparisāya,<br>
gaṇamajjheva nāyako;<br>
Evaṃ saddhammavinayo,<br>
parivārena sobhatīti.</p>
</div>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
