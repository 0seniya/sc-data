<!DOCTYPE html>
<html>
<head>
<meta charset="utf-8">
<meta author="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="pli-tv-bu-vb-sk26">
<article>
<div class="hgroup">
<p class="division">Theravāda Vinaya</p>
<p>Mahāvibhaṅga</p>
<p>Sekhiyakaṇḍa</p>
<p>Khambhakatavagga</p>
<h1>26. Pallatthikasikkhāpada</h1>
</div>
<p><a class="sc" id="1"></a><a class="ms" id="p_2V_1810"></a><a class="msdiv" id="msdiv601"></a>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū <span class="var" id="note300" title="pallattikāya (mr)">pallatthikāya</span> antaraghare nisīdanti … pe ….</p>
<p><a class="sc" id="2"></a><a class="ms" id="p_2V_1811"></a><span class="rule">“Na pallatthikāya antaraghare nisīdissāmīti sikkhā karaṇīyā”</span>ti. (<em>26</em>:<strong>171</strong>)</p>
<p><a class="sc" id="3"></a><a class="ms" id="p_2V_1812"></a>Na pallatthikāya antaraghare nisīditabbaṃ. Yo anādariyaṃ paṭicca hatthapallatthikāya vā dussapallatthikāya vā antaraghare nisīdati, āpatti dukkaṭassa.</p>
<p><a class="sc" id="4"></a><a class="ms" id="p_2V_1813"></a>Anāpatti— asañcicca, assatiyā, ajānantassa, gilānassa, vāsūpagatassa, āpadāsu, ummattakassa, ādikammikassāti.</p>
<p class="endsutta"><a class="sc" id="5"></a><a class="ms" id="p_2V_1814"></a>Chaṭṭhasikkhāpadaṃ niṭṭhitaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p>
</aside>
</section>
</div>
</body>
</html>
