<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pli-tv-bu-vb-pc52' lang='pli'>
<header>
<ul>
<li class='division'>Theravāda Vinaya</li>
<li>Mahāvibhaṅga</li>
<li>Pācittiyakaṇḍa</li>
<li>Surāpānavagga</li>
</ul>
<h1>52. Aṅgulipatodakasikkhāpada</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms2V_1030' href='#ms2V_1030'>Ms 2V_1030</a><a class='ref msdiv' id='msdiv330' href='#msdiv330'>Msdiv 330</a>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū sattarasavaggiyaṃ bhikkhuṃ aṅgulipatodakena hāsesuṃ. So bhikkhu uttanto anassāsako kālamakāsi.</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli4.111' href='#pts-vp-pli4.111'>PTS vp Pali 4.111</a> <a class='ref ms' id='ms2V_1031' href='#ms2V_1031'>Ms 2V_1031</a>Ye te bhikkhū appicchā … pe … te ujjhāyanti khiyyanti vipācenti—“kathañhi nāma chabbaggiyā bhikkhū bhikkhuṃ aṅgulipatodakena hāsessantī”ti … pe … “saccaṃ kira tumhe, bhikkhave, bhikkhuṃ aṅgulipatodakena hāsethā”ti? “Saccaṃ, bhagavā”ti. Vigarahi buddho bhagavā … pe … kathañhi nāma tumhe, moghapurisā, bhikkhuṃ aṅgulipatodakena hāsessatha. Netaṃ, moghapurisā, appasannānaṃ vā pasādāya … pe … evañca pana, bhikkhave, imaṃ sikkhāpadaṃ uddiseyyātha—</p>
<p><a class='ref sc' id='sc3' href='#sc3'>SC 3</a><a class='ref ms' id='ms2V_1032' href='#ms2V_1032'>Ms 2V_1032</a><a class='ref msdiv' id='msdiv331' href='#msdiv331'>Msdiv 331</a><span class='rule'>“Aṅgulipatodake pācittiyan”</span>ti. (<i>52</i>:<strong>101</strong>)</p>
<p><a class='ref sc' id='sc4' href='#sc4'>SC 4</a><a class='ref ms' id='ms2V_1033' href='#ms2V_1033'>Ms 2V_1033</a><a class='ref msdiv' id='msdiv332' href='#msdiv332'>Msdiv 332</a><strong>Aṅgulipatodako</strong> <span class='var' id='note172' title='aṅgulipatodako nāma aṅguliyāpi tudanti (s1-3)'>nāma</span> upasampanno upasampannaṃ <span class='var' id='note173' title='hassādhippāyo (bj, s1-3) | hāsādhippāyo (pts1)'>nāma</span> upasampanno upasampannaṃ <span class='var' id='note173' title='hassādhippāyo (bj, s1-3) | hāsādhippāyo (pts1)'>hasādhippāyo</span> kāyena kāyaṃ āmasati, āpatti pācittiyassa. Upasampanne upasampannasaññī aṅgulipatodakena hāseti, āpatti pācittiyassa. Upasampanne vematiko aṅgulipatodakena hāseti, āpatti pācittiyassa. Upasampanne anupasampannasaññī aṅgulipatodakena hāseti, āpatti pācittiyassa.</p>
<p><a class='ref sc' id='sc5' href='#sc5'>SC 5</a><a class='ref ms' id='ms2V_1034' href='#ms2V_1034'>Ms 2V_1034</a>Kāyena kāyapaṭibaddhaṃ āmasati, āpatti dukkaṭassa. Kāyapaṭibaddhena kāyaṃ āmasati, āpatti dukkaṭassa. Kāyapaṭibaddhena kāyapaṭibaddhaṃ āmasati, āpatti dukkaṭassa. Nissaggiyena kāyaṃ āmasati, āpatti dukkaṭassa. Nissaggiyena kāyapaṭibaddhaṃ āmasati, āpatti dukkaṭassa. Nissaggiyena nissaggiyaṃ āmasati, āpatti dukkaṭassa.</p>
<p><a class='ref sc' id='sc6' href='#sc6'>SC 6</a><a class='ref ms' id='ms2V_1035' href='#ms2V_1035'>Ms 2V_1035</a><a class='ref msdiv' id='msdiv333' href='#msdiv333'>Msdiv 333</a>Anupasampannaṃ kāyena kāyaṃ āmasati, āpatti dukkaṭassa. Kāyena kāyapaṭibaddhaṃ āmasati, āpatti dukkaṭassa. Kāyapaṭibaddhena kāyaṃ āmasati, āpatti dukkaṭassa. Kāyapaṭibaddhena kāyapaṭibaddhaṃ āmasati, āpatti dukkaṭassa. Nissaggiyena kāyaṃ āmasati, āpatti dukkaṭassa. Nissaggiyena kāyapaṭibaddhaṃ āmasati, āpatti dukkaṭassa. Nissaggiyena nissaggiyaṃ āmasati, āpatti dukkaṭassa. Anupasampanne upasampannasaññī, āpatti dukkaṭassa. Anupasampanne vematiko, āpatti dukkaṭassa. Anupasampanne anupasampannasaññī, āpatti dukkaṭassa.</p>
<p><a class='ref sc' id='sc7' href='#sc7'>SC 7</a><a class='ref ms' id='ms2V_1036' href='#ms2V_1036'>Ms 2V_1036</a><a class='ref msdiv' id='msdiv334' href='#msdiv334'>Msdiv 334</a>Anāpatti—na hasādhippāyo, sati karaṇīye āmasati, ummattakassa, ādikammikassāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms2V_1037' href='#ms2V_1037'>Ms 2V_1037</a>Aṅgulipatodakasikkhāpadaṃ niṭṭhitaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
