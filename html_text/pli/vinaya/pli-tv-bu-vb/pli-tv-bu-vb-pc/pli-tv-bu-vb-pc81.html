<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pli-tv-bu-vb-pc81' lang='pli'>
<header>
<ul>
<li class='division'>Theravāda Vinaya</li>
<li>Mahāvibhaṅga</li>
<li>Pācittiyakaṇḍa</li>
<li><span class='var' id='note242' title='dubbasikkhāpadaṃ (bj)' href='#note242' title='dubbasikkhāpadaṃ (bj)'>Sahadhammikavagga</span></li>
</ul>
<h1>81. Dubbalasikkhāpada</h1>
</header>
<p><a class='ref sc' id='sc1'>SC 1</a><a class='ref pts-vp-pli' id='pts-vp-pli4.154'>PTS vp Pali 4.154</a> <a class='ref ms' id='ms2V_1420'>Ms 2V_1420</a><a class='ref msdiv' id='msdiv484' href='#sc1'>SC 1</a><a class='ref pts-vp-pli' id='pts-vp-pli4.154'>PTS vp Pali 4.154</a> <a class='ref ms' id='ms2V_1420'>Ms 2V_1420</a><a class='ref msdiv' id='msdiv484'>Msdiv 484</a>Tena samayena buddho bhagavā rājagahe viharati veḷuvane kalandakanivāpe. Tena kho pana samayena āyasmā dabbo mallaputto saṃghassa senāsanañca paññapeti bhattāni ca uddisati. So cāyasmā dubbalacīvaro hoti. Tena kho pana samayena saṃghassa ekaṃ cīvaraṃ uppannaṃ hoti. Atha kho saṃgho taṃ cīvaraṃ āyasmato dabbassa mallaputtassa adāsi. Chabbaggiyā bhikkhū ujjhāyanti khiyyanti vipācenti—“yathāsanthutaṃ bhikkhū saṃghikaṃ lābhaṃ pariṇāmentī”ti.</p>
<p><a class='ref sc' id='sc2'>SC 2</a><a class='ref ms' id='ms2V_1421' href='#sc2'>SC 2</a><a class='ref ms' id='ms2V_1421'>Ms 2V_1421</a>Ye te bhikkhū appicchā … pe … te ujjhāyanti khiyyanti vipācenti—“kathañhi nāma chabbaggiyā bhikkhū samaggena saṃghena cīvaraṃ datvā pacchā khīyanadhammaṃ āpajjissantī”ti … pe … “saccaṃ kira tumhe, bhikkhave, samaggena saṃghena cīvaraṃ datvā pacchā khīyanadhammaṃ āpajjathā”ti? “Saccaṃ, bhagavā”ti. Vigarahi buddho bhagavā … pe … kathañhi nāma tumhe, moghapurisā, samaggena saṃghena cīvaraṃ datvā pacchā khīyanadhammaṃ āpajjissatha. Netaṃ, moghapurisā, appasannānaṃ, vā pasādāya … pe … evañca pana, bhikkhave, imaṃ sikkhāpadaṃ uddiseyyātha—</p>
<p><a class='ref sc' id='sc3'>SC 3</a><a class='ref ms' id='ms2V_1422'>Ms 2V_1422</a><a class='ref msdiv' id='msdiv485'>Msdiv 485</a><span class='rule' href='#sc3'>SC 3</a><a class='ref ms' id='ms2V_1422'>Ms 2V_1422</a><a class='ref msdiv' id='msdiv485'>Msdiv 485</a><span class='rule'>“Yo pana bhikkhu samaggena saṃghena cīvaraṃ datvā pacchā khīyanadhammaṃ āpajjeyya ‘yathāsanthutaṃ bhikkhū saṃghikaṃ lābhaṃ pariṇāmentī’ti, pācittiyan”</span>ti. (<i>81</i>:<strong>130</strong>)</p>
<p><a class='ref sc' id='sc4'>SC 4</a><a class='ref ms' id='ms2V_1423'>Ms 2V_1423</a><a class='ref msdiv' id='msdiv486' href='#sc4'>SC 4</a><a class='ref ms' id='ms2V_1423'>Ms 2V_1423</a><a class='ref msdiv' id='msdiv486'>Msdiv 486</a><strong>Yo panā</strong>ti yo yādiso … pe … <strong>bhikkhū</strong>ti … pe … ayaṃ imasmiṃ atthe adhippeto bhikkhūti.</p>
<p><a class='ref sc' id='sc5'>SC 5</a><a class='ref ms' id='ms2V_1424' href='#sc5'>SC 5</a><a class='ref ms' id='ms2V_1424'>Ms 2V_1424</a><strong>Samaggo</strong> nāma saṃgho samānasaṃvāsako samānasīmāyaṃ ṭhito.</p>
<p><a class='ref sc' id='sc6'>SC 6</a><a class='ref ms' id='ms2V_1425' href='#sc6'>SC 6</a><a class='ref ms' id='ms2V_1425'>Ms 2V_1425</a><strong>Cīvaraṃ</strong> nāma channaṃ cīvarānaṃ aññataraṃ cīvaraṃ vikappanupagaṃ pacchimaṃ.</p>
<p><a class='ref sc' id='sc7'>SC 7</a><a class='ref ms' id='ms2V_1426' href='#sc7'>SC 7</a><a class='ref ms' id='ms2V_1426'>Ms 2V_1426</a><strong>Datvā</strong>ti sayaṃ datvā.</p>
<p><a class='ref sc' id='sc8'>SC 8</a><a class='ref ms' id='ms2V_1427' href='#sc8'>SC 8</a><a class='ref ms' id='ms2V_1427'>Ms 2V_1427</a><strong>Yathāsanthutaṃ</strong> nāma yathāmittatā yathāsandiṭṭhatā yathāsambhattatā yathāsamānupajjhāyakatā yathāsamānācariyakatā.</p>
<p><a class='ref sc' id='sc9'>SC 9</a><a class='ref ms' id='ms2V_1428' href='#sc9'>SC 9</a><a class='ref ms' id='ms2V_1428'>Ms 2V_1428</a><strong>Saṃghikaṃ</strong> nāma saṃghassa dinnaṃ hoti pariccattaṃ.</p>
<p><a class='ref sc' id='sc10'>SC 10</a><a class='ref ms' id='ms2V_1429' href='#sc10'>SC 10</a><a class='ref ms' id='ms2V_1429'>Ms 2V_1429</a><strong>Lābho</strong> nāma cīvarapiṇḍapātasenāsanagilānappaccayabhesajjaparikkhārā, antamaso cuṇṇapiṇḍopi, dantakaṭṭhampi, dasikasuttampi.</p>
<p><a class='ref sc' id='sc11'>SC 11</a><a class='ref pts-vp-pli' id='pts-vp-pli4.155'>PTS vp Pali 4.155</a> <a class='ref ms' id='ms2V_1430' href='#sc11'>SC 11</a><a class='ref pts-vp-pli' id='pts-vp-pli4.155'>PTS vp Pali 4.155</a> <a class='ref ms' id='ms2V_1430'>Ms 2V_1430</a><strong>Pacchā khīyanadhammaṃ āpajjeyyā</strong>ti upasampannassa saṃghena sammatassa senāsanapaññāpakassa vā bhattuddesakassa vā yāgubhājakassa vā phalabhājakassa vā khajjabhājakassa vā appamattakavissajjakassa vā cīvaraṃ dinne khiyyati, āpatti pācittiyassa.</p>
<p><a class='ref sc' id='sc12'>SC 12</a><a class='ref ms' id='ms2V_1431'>Ms 2V_1431</a><a class='ref msdiv' id='msdiv487' href='#sc12'>SC 12</a><a class='ref ms' id='ms2V_1431'>Ms 2V_1431</a><a class='ref msdiv' id='msdiv487'>Msdiv 487</a>Dhammakamme dhammakammasaññī cīvaraṃ dinne khiyyati, āpatti pācittiyassa. Dhammakamme vematiko cīvaraṃ dinne khiyyati, āpatti pācittiyassa. Dhammakamme adhammakammasaññī cīvaraṃ dinne khiyyati, āpatti pācittiyassa.</p>
<p><a class='ref sc' id='sc13'>SC 13</a><a class='ref ms' id='ms2V_1432' href='#sc13'>SC 13</a><a class='ref ms' id='ms2V_1432'>Ms 2V_1432</a>Aññaṃ parikkhāraṃ dinne khiyyati, āpatti dukkaṭassa. Upasampannassa saṃghena asammatassa senāsanapaññāpakassa vā bhattuddesakassa vā yāgubhājakassa vā phalabhājakassa vā khajjabhājakassa vā appamattakavissajjakassa vā cīvaraṃ vā aññaṃ vā parikkhāraṃ dinne khiyyati, āpatti dukkaṭassa. Anupasampannassa saṃghena sammatassa vā asammatassa vā senāsanapaññāpakassa vā bhattuddesakassa vā yāgubhājakassa vā phalabhājakassa vā khajjabhājakassa vā appamattakavissajjakassa vā cīvaraṃ vā aññaṃ vā parikkhāraṃ dinne khiyyati, āpatti dukkaṭassa. Adhammakamme dhammakammasaññī, āpatti dukkaṭassa. Adhammakamme vematiko, āpatti dukkaṭassa. Adhammakamme adhammakammasaññī, anāpatti.</p>
<p><a class='ref sc' id='sc14'>SC 14</a><a class='ref ms' id='ms2V_1433'>Ms 2V_1433</a><a class='ref msdiv' id='msdiv488' href='#sc14'>SC 14</a><a class='ref ms' id='ms2V_1433'>Ms 2V_1433</a><a class='ref msdiv' id='msdiv488'>Msdiv 488</a>Anāpatti—pakatiyā chandā dosā mohā bhayā karontaṃ “kvattho tassa dinnena laddhāpi vinipātessati na sammā upanessatī”ti khiyyati, ummattakassa, ādikammikassāti.</p>
<p class='endsutta'><a class='ref sc' id='sc15'>SC 15</a><a class='ref ms' id='ms2V_1434' href='#sc15'>SC 15</a><a class='ref ms' id='ms2V_1434'>Ms 2V_1434</a>Dubbalasikkhāpadaṃ niṭṭhitaṃ ekādasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
