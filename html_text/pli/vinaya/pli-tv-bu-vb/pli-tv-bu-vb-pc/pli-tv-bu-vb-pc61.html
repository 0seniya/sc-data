<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pli-tv-bu-vb-pc61' lang='pli'>
<header>
<ul>
<li class='division'>Theravāda Vinaya</li>
<li>Mahāvibhaṅga</li>
<li>Pācittiyakaṇḍa</li>
<li><span class='var' id='note194' title='sañciccapāṇasikkhāpadaṃ (bj)' href='#note194' title='sañciccapāṇasikkhāpadaṃ (bj)'>Sappāṇakavagga</span></li>
</ul>
<h1>61. Sañciccasikkhāpada</h1>
</header>
<p><a class='ref sc' id='sc1'>SC 1</a><a class='ref ms' id='ms2V_1171'>Ms 2V_1171</a><a class='ref msdiv' id='msdiv382' href='#sc1'>SC 1</a><a class='ref ms' id='ms2V_1171'>Ms 2V_1171</a><a class='ref msdiv' id='msdiv382'>Msdiv 382</a>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā udāyī issāso hoti, kākā cassa amanāpā honti. So kāke vijjhitvā vijjhitvā sīsaṃ chinditvā sūle paṭipāṭiyā ṭhapesi. Bhikkhū evamāhaṃsu—“kenime, āvuso, kākā jīvitā voropitā”ti? “Mayā, āvuso. Amanāpā me kākā”ti.</p>
<p><a class='ref sc' id='sc2'>SC 2</a><a class='ref ms' id='ms2V_1172' href='#sc2'>SC 2</a><a class='ref ms' id='ms2V_1172'>Ms 2V_1172</a>Ye te bhikkhū appicchā … pe … te ujjhāyanti khiyyanti vipācenti—“kathañhi nāma āyasmā udāyī sañcicca pāṇaṃ jīvitā voropessatī”ti … pe … “saccaṃ kira tvaṃ, udāyi, sañcicca pāṇaṃ jīvitā voropesī”ti? “Saccaṃ, bhagavā”ti. Vigarahi buddho bhagavā … pe … kathañhi nāma tvaṃ, moghapurisa, sañcicca pāṇaṃ jīvitā voropessasi. Netaṃ, moghapurisa, appasannānaṃ vā pasādāya … pe … evañca pana, bhikkhave, imaṃ sikkhāpadaṃ uddiseyyātha—</p>
<p><a class='ref sc' id='sc3'>SC 3</a><a class='ref ms' id='ms2V_1173'>Ms 2V_1173</a><a class='ref msdiv' id='msdiv383'>Msdiv 383</a><span class='rule' href='#sc3'>SC 3</a><a class='ref ms' id='ms2V_1173'>Ms 2V_1173</a><a class='ref msdiv' id='msdiv383'>Msdiv 383</a><span class='rule'>“Yo pana bhikkhu sañcicca pāṇaṃ jīvitā voropeyya, pācittiyan”</span>ti. (<i>61</i>:<strong>110</strong>)</p>
<p><a class='ref sc' id='sc4'>SC 4</a><a class='ref ms' id='ms2V_1174'>Ms 2V_1174</a><a class='ref msdiv' id='msdiv384' href='#sc4'>SC 4</a><a class='ref ms' id='ms2V_1174'>Ms 2V_1174</a><a class='ref msdiv' id='msdiv384'>Msdiv 384</a><strong>Yo panā</strong>ti yo yādiso … pe … <strong>bhikkhū</strong>ti … pe … ayaṃ imasmiṃ atthe adhippeto bhikkhūti.</p>
<p><a class='ref sc' id='sc5'>SC 5</a><a class='ref ms' id='ms2V_1175' href='#sc5'>SC 5</a><a class='ref ms' id='ms2V_1175'>Ms 2V_1175</a><strong>Sañciccā</strong>ti jānanto sañjānanto cecca abhivitaritvā vītikkamo.</p>
<p><a class='ref sc' id='sc6'>SC 6</a><a class='ref ms' id='ms2V_1176' href='#sc6'>SC 6</a><a class='ref ms' id='ms2V_1176'>Ms 2V_1176</a><strong>Pāṇo</strong> nāma tiracchānagatapāṇo vuccati.</p>
<p><a class='ref sc' id='sc7'>SC 7</a><a class='ref ms' id='ms2V_1177' href='#sc7'>SC 7</a><a class='ref ms' id='ms2V_1177'>Ms 2V_1177</a><strong>Jīvitā voropeyyā</strong>ti jīvitindriyaṃ upacchindati uparodheti santatiṃ vikopeti, āpatti pācittiyassa.</p>
<p><a class='ref sc' id='sc8'>SC 8</a><a class='ref pts-vp-pli' id='pts-vp-pli4.125'>PTS vp Pali 4.125</a> <a class='ref ms' id='ms2V_1178'>Ms 2V_1178</a><a class='ref msdiv' id='msdiv385' href='#sc8'>SC 8</a><a class='ref pts-vp-pli' id='pts-vp-pli4.125'>PTS vp Pali 4.125</a> <a class='ref ms' id='ms2V_1178'>Ms 2V_1178</a><a class='ref msdiv' id='msdiv385'>Msdiv 385</a>Pāṇe pāṇasaññī jīvitā voropeti, āpatti pācittiyassa. Pāṇe vematiko jīvitā voropeti, āpatti dukkaṭassa. Pāṇe appāṇasaññī jīvitā voropeti, anāpatti. Appāṇe pāṇasaññī, āpatti dukkaṭassa. Appāṇe vematiko, āpatti dukkaṭassa. Appāṇe appāṇasaññī, anāpatti.</p>
<p><a class='ref sc' id='sc9'>SC 9</a><a class='ref ms' id='ms2V_1179'>Ms 2V_1179</a><a class='ref msdiv' id='msdiv386' href='#sc9'>SC 9</a><a class='ref ms' id='ms2V_1179'>Ms 2V_1179</a><a class='ref msdiv' id='msdiv386'>Msdiv 386</a>Anāpatti—asañcicca, assatiyā, ajānantassa, namaraṇādhippāyassa, ummattakassa, ādikammikassāti.</p>
<p class='endsutta'><a class='ref sc' id='sc10'>SC 10</a><a class='ref ms' id='ms2V_1180'>Ms 2V_1180</a><span class='var' id='note195' title='sañciccapāṇasikkhāpadaṃ (bj)' href='#sc10'>SC 10</a><a class='ref ms' id='ms2V_1180'>Ms 2V_1180</a><span class='var' id='note195' title='sañciccapāṇasikkhāpadaṃ (bj)'>Sañciccasikkhāpadaṃ</span> niṭṭhitaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
