<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pli-tv-bu-vb-pc56' lang='pli'>
<header>
<ul>
<li class='division'>Theravāda Vinaya</li>
<li>Mahāvibhaṅga</li>
<li>Pācittiyakaṇḍa</li>
<li><span class='var' id='note179' title='jotisikkhāpadaṃ (bj)' href='#note179' title='jotisikkhāpadaṃ (bj)'>Surāpānavagga</span></li>
</ul>
<h1>56. Jotikasikkhāpada</h1>
</header>
<p><a class='ref sc' id='sc1'>SC 1</a><a class='ref ms' id='ms2V_1067'>Ms 2V_1067</a><a class='ref msdiv' id='msdiv350'>Msdiv 350</a>Tena samayena buddho bhagavā bhaggesu viharati <span class='var' id='note180' title='suṃsumāragire (bj, s1, s2, pts1) | saṃsumāragire (mr)' href='#sc1'>SC 1</a><a class='ref ms' id='ms2V_1067'>Ms 2V_1067</a><a class='ref msdiv' id='msdiv350'>Msdiv 350</a>Tena samayena buddho bhagavā bhaggesu viharati <span class='var' id='note180' title='suṃsumāragire (bj, s1, s2, pts1) | saṃsumāragire (mr)'>susumāragire</span> bhesakaḷāvane migadāye. Tena kho pana samayena bhikkhū hemantike kāle aññataraṃ mahantaṃ susirakaṭṭhaṃ jotiṃ samādahitvā visibbesuṃ. Tasmiñca susire kaṇhasappo agginā santatto nikkhamitvā bhikkhū paripātesi. Bhikkhū tahaṃ tahaṃ upadhāviṃsu.</p>
<p><a class='ref sc' id='sc2'>SC 2</a><a class='ref ms' id='ms2V_1068' href='#sc2'>SC 2</a><a class='ref ms' id='ms2V_1068'>Ms 2V_1068</a>Ye te bhikkhū appicchā … pe … te ujjhāyanti khiyyanti vipācenti—“kathañhi nāma bhikkhū jotiṃ samādahitvā visibbessantī”ti … pe … “saccaṃ kira, bhikkhave, bhikkhū jotiṃ samādahitvā visibbentī”ti? “Saccaṃ, bhagavā”ti. Vigarahi buddho bhagavā … pe … kathañhi nāma te, bhikkhave, moghapurisā jotiṃ samādahitvā visibbessanti. Netaṃ, bhikkhave, appasannānaṃ vā pasādāya … pe … evañca pana, bhikkhave, imaṃ sikkhāpadaṃ uddiseyyātha—</p>
<p><a class='ref sc' id='sc3'>SC 3</a><a class='ref ms' id='ms2V_1069'>Ms 2V_1069</a><span class='rule' href='#sc3'>SC 3</a><a class='ref ms' id='ms2V_1069'>Ms 2V_1069</a><span class='rule'>“Yo pana bhikkhu visibbanāpekkho jotiṃ samādaheyya vā samādahāpeyya vā, pācittiyan”</span>ti.</p>
<p><a class='ref sc' id='sc4'>SC 4</a><a class='ref ms' id='ms2V_1070' href='#sc4'>SC 4</a><a class='ref ms' id='ms2V_1070'>Ms 2V_1070</a>Evañcidaṃ bhagavatā bhikkhūnaṃ sikkhāpadaṃ paññattaṃ hoti.</p>
<p><a class='ref sc' id='sc5'>SC 5</a><a class='ref ms' id='ms2V_1071'>Ms 2V_1071</a><a class='ref msdiv' id='msdiv351' href='#sc5'>SC 5</a><a class='ref ms' id='ms2V_1071'>Ms 2V_1071</a><a class='ref msdiv' id='msdiv351'>Msdiv 351</a>Tena kho pana samayena bhikkhū gilānā honti. Gilānapucchakā bhikkhū gilāne bhikkhū etadavocuṃ—“kaccāvuso, khamanīyaṃ, kacci yāpanīyan”ti? “Pubbe mayaṃ, āvuso, jotiṃ samādahitvā visibbema; tena no phāsu hoti. Idāni pana ‘bhagavatā paṭikkhittan’ti kukkuccāyantā na visibbema, tena no na phāsu hotī”ti. Bhagavato etamatthaṃ ārocesuṃ … pe … anujānāmi, bhikkhave, gilānena bhikkhunā jotiṃ samādahitvā vā samādahāpetvā vā visibbetuṃ. Evañca pana, bhikkhave, imaṃ sikkhāpadaṃ uddiseyyātha—</p>
<p><a class='ref sc' id='sc6'>SC 6</a><a class='ref pts-vp-pli' id='pts-vp-pli4.116'>PTS vp Pali 4.116</a> <a class='ref ms' id='ms2V_1072'>Ms 2V_1072</a><span class='rule' href='#sc6'>SC 6</a><a class='ref pts-vp-pli' id='pts-vp-pli4.116'>PTS vp Pali 4.116</a> <a class='ref ms' id='ms2V_1072'>Ms 2V_1072</a><span class='rule'>“Yo pana bhikkhu agilāno visibbanāpekkho jotiṃ samādaheyya</span> <strong>vā samādahāpeyya vā, pācittiyan”</strong>ti.</p>
<p><a class='ref sc' id='sc7'>SC 7</a><a class='ref ms' id='ms2V_1073' href='#sc7'>SC 7</a><a class='ref ms' id='ms2V_1073'>Ms 2V_1073</a>Evañcidaṃ bhagavatā bhikkhūnaṃ sikkhāpadaṃ paññattaṃ hoti.</p>
<p><a class='ref sc' id='sc8'>SC 8</a><a class='ref ms' id='ms2V_1074'>Ms 2V_1074</a><a class='ref msdiv' id='msdiv352' href='#sc8'>SC 8</a><a class='ref ms' id='ms2V_1074'>Ms 2V_1074</a><a class='ref msdiv' id='msdiv352'>Msdiv 352</a>Tena kho pana samayena bhikkhū padīpepi jotikepi jantāgharepi kukkuccāyanti. Bhagavato etamatthaṃ ārocesuṃ … pe … anujānāmi, bhikkhave, tathārūpappaccayā jotiṃ samādahituṃ samādahāpetuṃ. Evañca pana, bhikkhave, imaṃ sikkhāpadaṃ uddiseyyātha—</p>
<p><a class='ref sc' id='sc9'>SC 9</a><a class='ref ms' id='ms2V_1075'>Ms 2V_1075</a><a class='ref msdiv' id='msdiv353'>Msdiv 353</a><span class='rule'>“Yo pana bhikkhu agilāno <span class='var' id='note181' title='visīvanāpekkho (s1-3)' href='#sc9'>SC 9</a><a class='ref ms' id='ms2V_1075'>Ms 2V_1075</a><a class='ref msdiv' id='msdiv353'>Msdiv 353</a><span class='rule'>“Yo pana bhikkhu agilāno <span class='var' id='note181' title='visīvanāpekkho (s1-3)'>visibbanāpekkho</span> jotiṃ samādaheyya vā samādahāpeyya vā, aññatra tathārūpappaccayā, pācittiyan”</span>ti. (<i>56</i>:<strong>105</strong>)</p>
<p><a class='ref sc' id='sc10'>SC 10</a><a class='ref ms' id='ms2V_1076'>Ms 2V_1076</a><a class='ref msdiv' id='msdiv354' href='#sc10'>SC 10</a><a class='ref ms' id='ms2V_1076'>Ms 2V_1076</a><a class='ref msdiv' id='msdiv354'>Msdiv 354</a><strong>Yo panā</strong>ti yo yādiso … pe … <strong>bhikkhū</strong>ti … pe … ayaṃ imasmiṃ atthe adhippeto bhikkhūti.</p>
<p><a class='ref sc' id='sc11'>SC 11</a><a class='ref ms' id='ms2V_1077' href='#sc11'>SC 11</a><a class='ref ms' id='ms2V_1077'>Ms 2V_1077</a><strong>Agilāno</strong> nāma yassa vinā agginā phāsu hoti.</p>
<p><a class='ref sc' id='sc12'>SC 12</a><a class='ref ms' id='ms2V_1078' href='#sc12'>SC 12</a><a class='ref ms' id='ms2V_1078'>Ms 2V_1078</a><strong>Gilāno</strong> nāma yassa vinā agginā na phāsu hoti.</p>
<p><a class='ref sc' id='sc13'>SC 13</a><a class='ref ms' id='ms2V_1079' href='#sc13'>SC 13</a><a class='ref ms' id='ms2V_1079'>Ms 2V_1079</a><strong>Visibbanāpekkho</strong>ti tappitukāmo.</p>
<p><a class='ref sc' id='sc14'>SC 14</a><a class='ref ms' id='ms2V_1080' href='#sc14'>SC 14</a><a class='ref ms' id='ms2V_1080'>Ms 2V_1080</a><strong>Joti</strong> nāma aggi vuccati.</p>
<p><a class='ref sc' id='sc15'>SC 15</a><a class='ref ms' id='ms2V_1081' href='#sc15'>SC 15</a><a class='ref ms' id='ms2V_1081'>Ms 2V_1081</a><strong>Samādaheyyā</strong>ti sayaṃ samādahati, āpatti pācittiyassa.</p>
<p><a class='ref sc' id='sc16'>SC 16</a><a class='ref ms' id='ms2V_1082' href='#sc16'>SC 16</a><a class='ref ms' id='ms2V_1082'>Ms 2V_1082</a><strong>Samādahāpeyyā</strong>ti aññaṃ āṇāpeti, āpatti pācittiyassa. Sakiṃ āṇatto bahukampi samādahati, āpatti pācittiyassa.</p>
<p><a class='ref sc' id='sc17'>SC 17</a><a class='ref ms' id='ms2V_1083' href='#sc17'>SC 17</a><a class='ref ms' id='ms2V_1083'>Ms 2V_1083</a><strong>Aññatra tathā rūpappaccayā</strong>ti ṭhapetvā tathārūpappaccayaṃ.</p>
<p><a class='ref sc' id='sc18'>SC 18</a><a class='ref ms' id='ms2V_1084'>Ms 2V_1084</a><a class='ref msdiv' id='msdiv355' href='#sc18'>SC 18</a><a class='ref ms' id='ms2V_1084'>Ms 2V_1084</a><a class='ref msdiv' id='msdiv355'>Msdiv 355</a>Agilāno agilānasaññī visibbanāpekkho jotiṃ samādahati vā samādahāpeti vā, aññatra tathārūpappaccayā, āpatti pācittiyassa. Agilāno vematiko visibbanāpekkho jotiṃ samādahati vā samādahāpeti vā, aññatra tathārūpappaccayā, āpatti pācittiyassa. Agilāno gilānasaññī visibbanāpekkho jotiṃ samādahati vā samādahāpeti vā, aññatra tathārūpappaccayā, āpatti pācittiyassa.</p>
<p><a class='ref sc' id='sc19'>SC 19</a><a class='ref ms' id='ms2V_1085' href='#sc19'>SC 19</a><a class='ref ms' id='ms2V_1085'>Ms 2V_1085</a>Paṭilātaṃ ukkhipati, āpatti dukkaṭassa. Gilāno agilānasaññī, āpatti dukkaṭassa. Gilāno vematiko, āpatti dukkaṭassa. Gilāno gilānasaññī, anāpatti.</p>
<p><a class='ref sc' id='sc20'>SC 20</a><a class='ref ms' id='ms2V_1086'>Ms 2V_1086</a><a class='ref msdiv' id='msdiv356' href='#sc20'>SC 20</a><a class='ref ms' id='ms2V_1086'>Ms 2V_1086</a><a class='ref msdiv' id='msdiv356'>Msdiv 356</a>Anāpatti—gilānassa, aññena kataṃ visibbeti, vītaccitaṅgāraṃ visibbeti, padīpe jotike jantāghare tathārūpappaccayā, āpadāsu, ummattakassa, ādikammikassāti.</p>
<p class='endsutta'><a class='ref sc' id='sc21'>SC 21</a><a class='ref ms' id='ms2V_1087'>Ms 2V_1087</a><span class='var' id='note182' title='jotisikkhāpadaṃ (bj)' href='#sc21'>SC 21</a><a class='ref ms' id='ms2V_1087'>Ms 2V_1087</a><span class='var' id='note182' title='jotisikkhāpadaṃ (bj)'>Jotikasikkhāpadaṃ</span> niṭṭhitaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
