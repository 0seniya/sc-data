<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pli-tv-bu-vb-pc78' lang='pli'>
<header>
<ul>
<li class='division'>Theravāda Vinaya</li>
<li>Mahāvibhaṅga</li>
<li>Pācittiyakaṇḍa</li>
<li>Sahadhammikavagga</li>
</ul>
<h1>78. Upassutisikkhāpada</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli4.150' href='#pts-vp-pli4.150'>PTS vp Pali 4.150</a> <a class='ref ms' id='ms2V_1391' href='#ms2V_1391'>Ms 2V_1391</a><a class='ref msdiv' id='msdiv469' href='#msdiv469'>Msdiv 469</a>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū pesalehi bhikkhūhi saddhiṃ bhaṇḍanti. Pesalā bhikkhū evaṃ vadanti—“alajjino ime, āvuso, chabbaggiyā bhikkhū. Na sakkā imehi saha bhaṇḍitun”ti. Chabbaggiyā bhikkhū evaṃ vadanti— “kissa tumhe, āvuso, amhe alajjivādena pāpethā”ti? “Kahaṃ pana tumhe, āvuso, assutthā”ti? “Mayaṃ āyasmantānaṃ <span class='var' id='note232' title='upassuti (?)'>upassutiṃ</span> tiṭṭhamhā”ti.</p>
<p><a class='ref sc' id='sc2' href='#sc2'>SC 2</a><a class='ref ms' id='ms2V_1392' href='#ms2V_1392'>Ms 2V_1392</a>Ye te bhikkhū appicchā … pe … te ujjhāyanti khiyyanti vipācenti—“kathañhi nāma chabbaggiyā bhikkhū bhikkhūnaṃ bhaṇḍanajātānaṃ kalahajātānaṃ vivādāpannānaṃ <span class='var' id='note233' title='upassuti (?)'>upassutiṃ</span> tiṭṭhissantī”ti … pe … “saccaṃ kira tumhe, bhikkhave, bhikkhūnaṃ bhaṇḍanajātānaṃ kalahajātānaṃ vivādāpannānaṃ <span class='var' id='note234' title='upassuti (?)'>upassutiṃ</span> tiṭṭhathā”ti? “Saccaṃ, bhagavā”ti. Vigarahi buddho bhagavā … pe … kathañhi nāma tumhe, moghapurisā, bhikkhūnaṃ bhaṇḍanajātānaṃ kalahajātānaṃ vivādāpannānaṃ <span class='var' id='note235' title='upassuti (?)'>upassutiṃ</span> tiṭṭhissantī”ti … pe … “saccaṃ kira tumhe, bhikkhave, bhikkhūnaṃ bhaṇḍanajātānaṃ kalahajātānaṃ vivādāpannānaṃ <span class='var' id='note234' title='upassuti (?)'>upassutiṃ</span> tiṭṭhathā”ti? “Saccaṃ, bhagavā”ti. Vigarahi buddho bhagavā … pe … kathañhi nāma tumhe, moghapurisā, bhikkhūnaṃ bhaṇḍanajātānaṃ kalahajātānaṃ vivādāpannānaṃ <span class='var' id='note235' title='upassuti (?)'>upassutiṃ</span> tiṭṭhissatha. Netaṃ, moghapurisā, appasannānaṃ vā pasādāya … pe … evañca pana, bhikkhave, imaṃ sikkhāpadaṃ uddiseyyātha—</p>
<p><a class='ref sc' id='sc3' href='#sc3'>SC 3</a><a class='ref ms' id='ms2V_1393' href='#ms2V_1393'>Ms 2V_1393</a><a class='ref msdiv' id='msdiv470' href='#msdiv470'>Msdiv 470</a><span class='rule'>“Yo pana bhikkhu bhikkhūnaṃ bhaṇḍanajātānaṃ kalahajātānaṃ vivādāpannānaṃ <span class='var' id='note236' title='upassuti (?)'>upassutiṃ</span> tiṭṭheyya—‘yaṃ ime bhaṇissanti taṃ sossāmī’ti etadeva paccayaṃ karitvā anaññaṃ, pācittiyan”</span>ti. (<i>78</i>:<strong>127</strong>)</p>
<p><a class='ref sc' id='sc4' href='#sc4'>SC 4</a><a class='ref ms' id='ms2V_1394' href='#ms2V_1394'>Ms 2V_1394</a><a class='ref msdiv' id='msdiv471' href='#msdiv471'>Msdiv 471</a><strong>Yo panā</strong>ti yo yādiso … pe … <strong>bhikkhū</strong>ti … pe … ayaṃ imasmiṃ atthe adhippeto bhikkhūti.</p>
<p><a class='ref sc' id='sc5' href='#sc5'>SC 5</a><a class='ref ms' id='ms2V_1395' href='#ms2V_1395'>Ms 2V_1395</a><strong>Bhikkhūnan</strong>ti aññesaṃ bhikkhūnaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms2V_1396' href='#ms2V_1396'>Ms 2V_1396</a><strong>Bhaṇḍanajātānaṃ kalahajātānaṃ vivādāpannānan</strong>ti adhikaraṇajātānaṃ.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli4.151' href='#pts-vp-pli4.151'>PTS vp Pali 4.151</a> <a class='ref ms' id='ms2V_1397' href='#ms2V_1397'>Ms 2V_1397</a><strong><span class='var' id='note237' title='upassuti (?)'>Upassutiṃ</span> tiṭṭheyyā</strong>ti “imesaṃ sutvā codessāmi sāressāmi paṭicodessāmi paṭisāressāmi maṅkū karissāmī”ti gacchati, āpatti dukkaṭassa. Yattha ṭhito suṇāti, āpatti pācittiyassa. Pacchato gacchanto turito gacchati sossāmīti, āpatti dukkaṭassa. Yattha ṭhito suṇāti, āpatti pācittiyassa. Purato gacchanto ohiyyati sossāmīti, āpatti dukkaṭassa. Yattha ṭhito suṇāti, āpatti pācittiyassa. Bhikkhussa ṭhitokāsaṃ vā nisinnokāsaṃ vā nipannokāsaṃ vā āgantvā mantentaṃ ukkāsitabbaṃ, vijānāpetabbaṃ, no ce ukkāseyya vā vijānāpeyya vā, āpatti pācittiyassa.</p>
<p><a class='ref sc' id='sc8' href='#sc8'>SC 8</a><a class='ref ms' id='ms2V_1398' href='#ms2V_1398'>Ms 2V_1398</a><strong>Etadeva paccayaṃ karitvā anaññan</strong>ti na añño koci paccayo hoti upassutiṃ tiṭṭhituṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms2V_1399' href='#ms2V_1399'>Ms 2V_1399</a><a class='ref msdiv' id='msdiv472' href='#msdiv472'>Msdiv 472</a>Upasampanne upasampannasaññī upassutiṃ tiṭṭhati, āpatti pācittiyassa. Upasampanne vematiko upassutiṃ tiṭṭhati, āpatti pācittiyassa. Upasampanne anupasampannasaññī upassutiṃ tiṭṭhati, āpatti pācittiyassa.</p>
<p><a class='ref sc' id='sc10' href='#sc10'>SC 10</a><a class='ref ms' id='ms2V_1400' href='#ms2V_1400'>Ms 2V_1400</a>Anupasampannassa upassutiṃ tiṭṭhati, āpatti dukkaṭassa. Anupasampanne upasampannasaññī, āpatti dukkaṭassa. Anupasampanne vematiko, āpatti dukkaṭassa. Anupasampanne anupasampannasaññī, āpatti dukkaṭassa.</p>
<p><a class='ref sc' id='sc11' href='#sc11'>SC 11</a><a class='ref ms' id='ms2V_1401' href='#ms2V_1401'>Ms 2V_1401</a><a class='ref msdiv' id='msdiv473' href='#msdiv473'>Msdiv 473</a>Anāpatti—“imesaṃ sutvā oramissāmi viramissāmi <span class='var' id='note238' title='vūpasamessāmi (si)'>vūpasamissāmi</span> attānaṃ parimocessāmī”ti gacchati, ummattakassa, ādikammikassāti.</p>
<p class='endsutta'><a class='ref sc' id='sc12' href='#sc12'>SC 12</a><a class='ref ms' id='ms2V_1402' href='#ms2V_1402'>Ms 2V_1402</a>Upassutisikkhāpadaṃ niṭṭhitaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
