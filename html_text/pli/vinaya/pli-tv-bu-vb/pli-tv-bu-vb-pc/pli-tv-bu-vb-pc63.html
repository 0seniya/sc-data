<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pli-tv-bu-vb-pc63' lang='pli'>
<header>
<ul>
<li class='division'>Theravāda Vinaya</li>
<li>Mahāvibhaṅga</li>
<li>Pācittiyakaṇḍa</li>
<li>Sappāṇakavagga</li>
</ul>
<h1>63. Ukkoṭanasikkhāpada</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli4.126' href='#pts-vp-pli4.126'>PTS vp Pali 4.126</a> <a class='ref ms' id='ms2V_1189' href='#ms2V_1189'>Ms 2V_1189</a><a class='ref msdiv' id='msdiv392' href='#msdiv392'>Msdiv 392</a>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū jānaṃ yathādhammaṃ nihatādhikaraṇaṃ punakammāya ukkoṭenti—“akataṃ kammaṃ dukkaṭaṃ kammaṃ puna kātabbaṃ kammaṃ anihataṃ dunnihataṃ puna nihanitabban”ti.</p>
<p><a class='ref sc' id='sc2' href='#sc2'>SC 2</a><a class='ref ms' id='ms2V_1190' href='#ms2V_1190'>Ms 2V_1190</a>Ye te bhikkhū appicchā … pe … te ujjhāyanti khiyyanti vipācenti—“kathañhi nāma chabbaggiyā bhikkhū jānaṃ yathādhammaṃ nihatādhikaraṇaṃ punakammāya ukkoṭessantī”ti … pe … “saccaṃ kira tumhe, bhikkhave, jānaṃ yathādhammaṃ nihatādhikaraṇaṃ punakammāya ukkoṭethā”ti? “Saccaṃ, bhagavā”ti. Vigarahi buddho bhagavā … pe … kathañhi nāma tumhe, moghapurisā, jānaṃ yathādhammaṃ nihatādhikaraṇaṃ punakammāya ukkoṭessatha. Netaṃ, moghapurisā, appasannānaṃ vā pasādāya … pe … evañca pana, bhikkhave, imaṃ sikkhāpadaṃ uddiseyyātha—</p>
<p><a class='ref sc' id='sc3' href='#sc3'>SC 3</a><a class='ref ms' id='ms2V_1191' href='#ms2V_1191'>Ms 2V_1191</a><a class='ref msdiv' id='msdiv393' href='#msdiv393'>Msdiv 393</a><span class='rule'>“Yo pana bhikkhu jānaṃ yathādhammaṃ <span class='var' id='note196' title='nīhatādhikaraṇaṃ (s1-3)' href='#note196' title='nīhatādhikaraṇaṃ (s1-3)'>nihatādhikaraṇaṃ</span> punakammāya ukkoṭeyya, pācittiyan”</span>ti. (<i>63</i>:<strong>112</strong>)</p>
<p><a class='ref sc' id='sc4' href='#sc4'>SC 4</a><a class='ref ms' id='ms2V_1192' href='#ms2V_1192'>Ms 2V_1192</a><a class='ref msdiv' id='msdiv394' href='#msdiv394'>Msdiv 394</a><strong>Yo panā</strong>ti yo yādiso … pe … <strong>bhikkhū</strong>ti … pe … ayaṃ imasmiṃ atthe adhippeto bhikkhūti.</p>
<p><a class='ref sc' id='sc5' href='#sc5'>SC 5</a><a class='ref ms' id='ms2V_1193' href='#ms2V_1193'>Ms 2V_1193</a><strong>Jānāti</strong> nāma sāmaṃ vā jānāti, aññe vā tassa ārocenti, so vā āroceti.</p>
<p><a class='ref sc' id='sc6' href='#sc6'>SC 6</a><a class='ref ms' id='ms2V_1194' href='#ms2V_1194'>Ms 2V_1194</a><strong>Yathādhammaṃ</strong> nāma dhammena vinayena satthusāsanena kataṃ, etaṃ yathādhammaṃ nāma.</p>
<p><a class='ref sc' id='sc7' href='#sc7'>SC 7</a><a class='ref ms' id='ms2V_1195' href='#ms2V_1195'>Ms 2V_1195</a><strong>Adhikaraṇaṃ</strong> nāma cattāri adhikaraṇāni—vivādādhikaraṇaṃ, anuvādādhikaraṇaṃ, āpattādhikaraṇaṃ, kiccādhikaraṇaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms2V_1196' href='#ms2V_1196'>Ms 2V_1196</a><strong>Punakammāya ukkoṭeyyā</strong>ti “akataṃ kammaṃ dukkaṭaṃ kammaṃ punakātabbaṃ kammaṃ anihataṃ dunnihataṃ puna nihanitabban”ti ukkoṭeti, āpatti pācittiyassa.</p>
<p><a class='ref sc' id='sc9' href='#sc9'>SC 9</a><a class='ref ms' id='ms2V_1197' href='#ms2V_1197'>Ms 2V_1197</a><a class='ref msdiv' id='msdiv395' href='#msdiv395'>Msdiv 395</a>Dhammakamme dhammakammasaññī ukkoṭeti, āpatti pācittiyassa. Dhammakamme vematiko ukkoṭeti, āpatti dukkaṭassa. Dhammakamme adhammakammasaññī ukkoṭeti, anāpatti. Adhammakamme dhammakammasaññī, āpatti dukkaṭassa. Adhammakamme vematiko, āpatti dukkaṭassa. Adhammakamme adhammakammasaññī, anāpatti.</p>
<p><a class='ref sc' id='sc10' href='#sc10'>SC 10</a><a class='ref ms' id='ms2V_1198' href='#ms2V_1198'>Ms 2V_1198</a><a class='ref msdiv' id='msdiv396' href='#msdiv396'>Msdiv 396</a>Anāpatti—“adhammena vā vaggena vā na kammārahassa vā kammaṃ katan”ti jānanto ukkoṭeti, ummattakassa, ādikammikassāti.</p>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms2V_1199' href='#ms2V_1199'>Ms 2V_1199</a>Ukkoṭanasikkhāpadaṃ niṭṭhitaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
