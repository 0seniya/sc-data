<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv23' lang='pli'>
<header>
<ul>
<li class='division'>Petavatthu</li>
<li>Ubbarivagga</li>
</ul>
<h1>23. Suttapetavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns342' href='#vns342'>SC Verse 342</a><a class='ref pts2ed' id='pts2ed40' href='#pts2ed40'>PTS 2nd ed. 40</a> <a class='ref ms' id='ms19Pv_368' href='#ms19Pv_368'>Ms 19Pv_368</a><a class='ref msdiv' id='msdiv341' href='#msdiv341'>Msdiv 341</a>“Ahaṃ pure pabbajitassa bhikkhuno,<br>
Suttaṃ adāsiṃ upasaṅkamma yācitā;<br>
Tassa vipāko vipulaphalūpalabbhati,<br>
<span class='var' id='note109' title='bahū ca me upapajjare (bj) | bahū ca me uppajjare (s2, s3, pts1-2)'>Bahukā ca me uppajjare</span> vatthakoṭiyo.</p>
<p><a class='ref sc' id='sc2' href='#sc2'>SC 2</a><a class='ref vns' id='vns343' href='#vns343'>SC Verse 343</a><a class='ref ms' id='ms19Pv_369' href='#ms19Pv_369'>Ms 19Pv_369</a><a class='ref msdiv' id='msdiv342' href='#msdiv342'>Msdiv 342</a>Pupphābhikiṇṇaṃ <span class='var' id='note110' title='rammamidaṃ (mr)'>ramitaṃ</span> vimānaṃ,<br>
Anekacittaṃ naranārisevitaṃ;<br>
Sāhaṃ bhuñjāmi ca pārupāmi ca,<br>
Pahūtavittā na ca tāva khīyati.</p>
<p><a class='ref sc' id='sc3' href='#sc3'>SC 3</a><a class='ref vns' id='vns344' href='#vns344'>SC Verse 344</a><a class='ref ms' id='ms19Pv_370' href='#ms19Pv_370'>Ms 19Pv_370</a><a class='ref msdiv' id='msdiv343' href='#msdiv343'>Msdiv 343</a>Tasseva kammassa vipākamanvayā,<br>
Sukhañca sātañca idhūpalabbhati;<br>
Sāhaṃ gantvā punadeva mānusaṃ,<br>
Kāhāmi puññāni nayayyaputta man”ti.</p>
<p><a class='ref sc' id='sc4' href='#sc4'>SC 4</a><a class='ref vns' id='vns345' href='#vns345'>SC Verse 345</a><a class='ref ms' id='ms19Pv_371' href='#ms19Pv_371'>Ms 19Pv_371</a><a class='ref msdiv' id='msdiv344' href='#msdiv344'>Msdiv 344</a>“Satta tuvaṃ vassasatā idhāgatā,<br>
Jiṇṇā ca vuḍḍhā ca tahiṃ bhavissasi;<br>
Sabbeva te kālakatā ca ñātakā,<br>
Kiṃ tattha gantvāna ito karissasī”ti.</p>
<p><a class='ref sc' id='sc5' href='#sc5'>SC 5</a><a class='ref vns' id='vns346' href='#vns346'>SC Verse 346</a><a class='ref ms' id='ms19Pv_372' href='#ms19Pv_372'>Ms 19Pv_372</a><a class='ref msdiv' id='msdiv345' href='#msdiv345'>Msdiv 345</a>“Satteva vassāni idhāgatāya me,<br>
Dibbañca sukhañca samappitāya;<br>
Sāhaṃ gantvāna punadeva mānusaṃ,<br>
Kāhāmi puññāni nayayyaputta man”ti.</p>
<p><a class='ref sc' id='sc6' href='#sc6'>SC 6</a><a class='ref vns' id='vns347' href='#vns347'>SC Verse 347</a><a class='ref pts2ed' id='pts2ed41' href='#pts2ed41'>PTS 2nd ed. 41</a> <a class='ref ms' id='ms19Pv_373' href='#ms19Pv_373'>Ms 19Pv_373</a><a class='ref msdiv' id='msdiv346' href='#msdiv346'>Msdiv 346</a>So taṃ gahetvāna pasayha bāhāyaṃ,<br>
Paccānayitvāna theriṃ sudubbalaṃ;<br>
“Vajjesi aññampi janaṃ idhāgataṃ,<br>
‘Karotha puññāni sukhūpalabbhati’.</p>
<p><a class='ref sc' id='sc7' href='#sc7'>SC 7</a><a class='ref vns' id='vns348' href='#vns348'>SC Verse 348</a><a class='ref ms' id='ms19Pv_374' href='#ms19Pv_374'>Ms 19Pv_374</a><a class='ref msdiv' id='msdiv347' href='#msdiv347'>Msdiv 347</a>Diṭṭhā mayā akatena sādhunā,<br>
Petā vihaññanti tatheva manussā;<br>
Kammañca katvā sukhavedanīyaṃ,<br>
Devā manussā ca sukhe ṭhitā pajā”ti.</p>
</blockquote>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms19Pv_375' href='#ms19Pv_375'>Ms 19Pv_375</a>Suttapetavatthu ekādasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
