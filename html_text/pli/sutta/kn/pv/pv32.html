<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv32' lang='pli'>
<header>
<ul>
<li class='division'>Petavatthu</li>
<li>Cūḷavagga</li>
</ul>
<h1>32. Migaluddakapetavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns480' href='#vns480'>SC Verse 480</a><a class='ref pts2ed' id='pts2ed59' href='#pts2ed59'>PTS 2nd ed. 59</a> <a class='ref ms' id='ms19Pv_518' href='#ms19Pv_518'>Ms 19Pv_518</a><a class='ref msdiv' id='msdiv478' href='#msdiv478'>Msdiv 478</a>“Naranāripurakkhato yuvā,<br>
Rajanīyehi <span class='var' id='note167' title='kāmehi (mr)' href='#note167' title='kāmehi (mr)'>kāmaguṇehi</span> sobhasi;<br>
Divasaṃ anubhosi kāraṇaṃ,<br>
Kimakāsi purimāya jātiyā”ti.</p>
<p><a class='ref sc' id='sc2' href='#sc2'>SC 2</a><a class='ref vns' id='vns481' href='#vns481'>SC Verse 481</a><a class='ref ms' id='ms19Pv_519' href='#ms19Pv_519'>Ms 19Pv_519</a><a class='ref msdiv' id='msdiv479' href='#msdiv479'>Msdiv 479</a>“Ahaṃ rājagahe ramme,<br>
ramaṇīye giribbaje;<br>
Migaluddo pure āsiṃ,<br>
lohitapāṇi dāruṇo.</p>
<p><a class='ref sc' id='sc3' href='#sc3'>SC 3</a><a class='ref vns' id='vns482' href='#vns482'>SC Verse 482</a><a class='ref ms' id='ms19Pv_520' href='#ms19Pv_520'>Ms 19Pv_520</a><a class='ref msdiv' id='msdiv480' href='#msdiv480'>Msdiv 480</a>Avirodhakaresu pāṇisu,<br>
Puthusattesu paduṭṭhamānaso;<br>
Vicariṃ atidāruṇo <span class='var' id='note168' title='tadā (bj)' href='#note168' title='tadā (bj)'>sadā</span>,<br>
Parahiṃsāya rato asaññato.</p>
<p><a class='ref sc' id='sc4' href='#sc4'>SC 4</a><a class='ref vns' id='vns483' href='#vns483'>SC Verse 483</a><a class='ref ms' id='ms19Pv_521' href='#ms19Pv_521'>Ms 19Pv_521</a><a class='ref msdiv' id='msdiv481' href='#msdiv481'>Msdiv 481</a>Tassa me sahāyo <span class='var' id='note169' title='suhado (bj)' href='#note169' title='suhado (bj)'>suhadayo</span>,<br>
Saddho āsi upāsako;<br>
<span class='var' id='note170' title='so hi (s2, s3) | so ca (pts1-2)' href='#note170' title='so hi (s2, s3) | so ca (pts1-2)'>Sopi</span> maṃ anukampanto,<br>
Nivāresi punappunaṃ.</p>
<p><a class='ref sc' id='sc5' href='#sc5'>SC 5</a><a class='ref vns' id='vns484' href='#vns484'>SC Verse 484</a><a class='ref ms' id='ms19Pv_522' href='#ms19Pv_522'>Ms 19Pv_522</a><a class='ref msdiv' id='msdiv482' href='#msdiv482'>Msdiv 482</a>‘Mākāsi pāpakaṃ kammaṃ,<br>
Mā tāta duggatiṃ agā;<br>
Sace icchasi pecca sukhaṃ,<br>
Virama pāṇavadhā asaṃyamā’.</p>
<p><a class='ref sc' id='sc6' href='#sc6'>SC 6</a><a class='ref vns' id='vns485' href='#vns485'>SC Verse 485</a><a class='ref ms' id='ms19Pv_523' href='#ms19Pv_523'>Ms 19Pv_523</a><a class='ref msdiv' id='msdiv483' href='#msdiv483'>Msdiv 483</a>Tassāhaṃ vacanaṃ sutvā,<br>
Sukhakāmassa hitānukampino;<br>
Nākāsiṃ sakalānusāsaniṃ,<br>
Cirapāpābhirato abuddhimā.</p>
<p><a class='ref sc' id='sc7' href='#sc7'>SC 7</a><a class='ref vns' id='vns486' href='#vns486'>SC Verse 486</a><a class='ref ms' id='ms19Pv_524' href='#ms19Pv_524'>Ms 19Pv_524</a><a class='ref msdiv' id='msdiv484' href='#msdiv484'>Msdiv 484</a>So maṃ puna bhūrisumedhaso,<br>
Anukampāya saṃyame nivesayi;<br>
‘Sace divā hanasi pāṇino,<br>
Atha te rattiṃ bhavatu saṃyamo’.</p>
<p><a class='ref sc' id='sc8' href='#sc8'>SC 8</a><a class='ref vns' id='vns487' href='#vns487'>SC Verse 487</a><a class='ref pts2ed' id='pts2ed60' href='#pts2ed60'>PTS 2nd ed. 60</a> <a class='ref ms' id='ms19Pv_525' href='#ms19Pv_525'>Ms 19Pv_525</a><a class='ref msdiv' id='msdiv485' href='#msdiv485'>Msdiv 485</a>Svāhaṃ divā hanitvā pāṇino,<br>
Virato rattimahosi saññato;<br>
Rattāhaṃ paricāremi,<br>
Divā khajjāmi duggato.</p>
<p><a class='ref sc' id='sc9' href='#sc9'>SC 9</a><a class='ref vns' id='vns488' href='#vns488'>SC Verse 488</a><a class='ref ms' id='ms19Pv_526' href='#ms19Pv_526'>Ms 19Pv_526</a><a class='ref msdiv' id='msdiv486' href='#msdiv486'>Msdiv 486</a>Tassa kammassa kusalassa,<br>
Anubhomi rattiṃ amānusiṃ;<br>
Divā <span class='var' id='note171' title='paṭihatā ca (mr)' href='#note171' title='paṭihatā ca (mr)'>paṭihatāva</span> kukkurā,<br>
Upadhāvanti samantā khādituṃ.</p>
<p><a class='ref sc' id='sc10' href='#sc10'>SC 10</a><a class='ref vns' id='vns489' href='#vns489'>SC Verse 489</a><a class='ref ms' id='ms19Pv_527' href='#ms19Pv_527'>Ms 19Pv_527</a><a class='ref msdiv' id='msdiv487' href='#msdiv487'>Msdiv 487</a>Ye ca te satatānuyogino,<br>
Dhuvaṃ payuttā sugatassa sāsane;<br>
Maññāmi te amatameva kevalaṃ,<br>
Adhigacchanti padaṃ asaṅkhatan”ti.</p>
</blockquote>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms19Pv_528' href='#ms19Pv_528'>Ms 19Pv_528</a><span class='var' id='note172' title='migaluddapetavatthu (s2, s3, pts1-2)' href='#note172' title='migaluddapetavatthu (s2, s3, pts1-2)'>Migaluddakapetavatthu</span> sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
