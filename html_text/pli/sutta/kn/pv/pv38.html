<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv38' lang='pli'>
<header>
<ul>
<li class='division'>Petavatthu</li>
<li>Mahāvagga</li>
</ul>
<h1>38. Nandakapetavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns660' href='#vns660'>SC Verse 660</a><a class='ref pts2ed' id='pts2ed79' href='#pts2ed79'>PTS 2nd ed. 79</a> <a class='ref ms' id='ms19Pv_707' href='#ms19Pv_707'>Ms 19Pv_707</a><a class='ref msdiv' id='msdiv658' href='#msdiv658'>Msdiv 658</a>Rājā piṅgalako nāma,<br>
Suraṭṭhānaṃ adhipati ahu;<br>
Moriyānaṃ upaṭṭhānaṃ gantvā,<br>
Suraṭṭhaṃ punarāgamā.</p>
<p><a class='ref sc' id='sc2' href='#sc2'>SC 2</a><a class='ref vns' id='vns661' href='#vns661'>SC Verse 661</a><a class='ref ms' id='ms19Pv_708' href='#ms19Pv_708'>Ms 19Pv_708</a><a class='ref msdiv' id='msdiv659' href='#msdiv659'>Msdiv 659</a>Uṇhe <span class='var' id='note242' title='majjhantike (sabbattha)'>majjhanhike</span> kāle,<br>
Rājā <span class='var' id='note243' title='vaṅkaṃ (pts2, mr)'>paṅkaṃ</span> upāgami;<br>
Addasa maggaṃ ramaṇīyaṃ,<br>
Petānaṃ taṃ <span class='var' id='note244' title='vaṇṇanāpathaṃ (bj, s2, s3, pts1-2)'>vaṇṇupathaṃ</span>.</p>
</blockquote>
<p><a class='ref sc' id='sc3' href='#sc3'>SC 3</a><a class='ref ms' id='ms19Pv_709' href='#ms19Pv_709'>Ms 19Pv_709</a><a class='ref msdiv' id='msdiv660' href='#msdiv660'>Msdiv 660</a>Sārathiṃ āmantayī rājā—</p>
<blockquote class='gatha'>
<p><a class='ref sc' id='sc4' href='#sc4'>SC 4</a><a class='ref vns' id='vns662' href='#vns662'>SC Verse 662</a><a class='ref ms' id='ms19Pv_710' href='#ms19Pv_710'>Ms 19Pv_710</a>“Ayaṃ maggo ramaṇīyo,<br>
khemo sovatthiko sivo;<br>
Iminā sārathi yāma,<br>
suraṭṭhānaṃ santike ito”.</p>
<p><a class='ref sc' id='sc5' href='#sc5'>SC 5</a><a class='ref vns' id='vns663' href='#vns663'>SC Verse 663</a><a class='ref ms' id='ms19Pv_711' href='#ms19Pv_711'>Ms 19Pv_711</a><a class='ref msdiv' id='msdiv661' href='#msdiv661'>Msdiv 661</a>Tena pāyāsi soraṭṭho,<br>
senāya caturaṅginiyā;<br>
Ubbiggarūpo puriso,<br>
soraṭṭhaṃ etadabravi.</p>
<p><a class='ref sc' id='sc6' href='#sc6'>SC 6</a><a class='ref vns' id='vns664' href='#vns664'>SC Verse 664</a><a class='ref ms' id='ms19Pv_712' href='#ms19Pv_712'>Ms 19Pv_712</a><a class='ref msdiv' id='msdiv662' href='#msdiv662'>Msdiv 662</a>“Kummaggaṃ paṭipannamhā,<br>
bhiṃsanaṃ lomahaṃsanaṃ;<br>
Purato dissati maggo,<br>
pacchato ca na dissati.</p>
<p><a class='ref sc' id='sc7' href='#sc7'>SC 7</a><a class='ref vns' id='vns665' href='#vns665'>SC Verse 665</a><a class='ref ms' id='ms19Pv_713' href='#ms19Pv_713'>Ms 19Pv_713</a><a class='ref msdiv' id='msdiv663' href='#msdiv663'>Msdiv 663</a>Kummaggaṃ paṭipannamhā,<br>
yamapurisāna santike;<br>
Amānuso vāyati gandho,<br>
ghoso <span class='var' id='note245' title='sūyati (bj, s2, s3, pts1-2)'>suyyati</span> dāruṇo”.</p>
<p><a class='ref sc' id='sc8' href='#sc8'>SC 8</a><a class='ref vns' id='vns666' href='#vns666'>SC Verse 666</a><a class='ref ms' id='ms19Pv_714' href='#ms19Pv_714'>Ms 19Pv_714</a><a class='ref msdiv' id='msdiv664' href='#msdiv664'>Msdiv 664</a>Saṃviggo rājā soraṭṭho,<br>
sārathiṃ etadabravi;<br>
“Kummaggaṃ paṭipannamhā,<br>
bhiṃsanaṃ lomahaṃsanaṃ;<br>
Purato dissati maggo,<br>
pacchato ca na dissati.</p>
<p><a class='ref sc' id='sc9' href='#sc9'>SC 9</a><a class='ref vns' id='vns667' href='#vns667'>SC Verse 667</a><a class='ref ms' id='ms19Pv_715' href='#ms19Pv_715'>Ms 19Pv_715</a><a class='ref msdiv' id='msdiv665' href='#msdiv665'>Msdiv 665</a>Kummaggaṃ paṭipannamhā,<br>
yamapurisāna santike;<br>
Amānuso vāyati gandho,<br>
ghoso suyyati dāruṇo”.</p>
<p><a class='ref sc' id='sc10' href='#sc10'>SC 10</a><a class='ref vns' id='vns668' href='#vns668'>SC Verse 668</a><a class='ref ms' id='ms19Pv_716' href='#ms19Pv_716'>Ms 19Pv_716</a><a class='ref msdiv' id='msdiv666' href='#msdiv666'>Msdiv 666</a>Hatthikkhandhaṃ samāruyha,<br>
Olokento <span class='var' id='note246' title='catuddisā (s2, s3, pts1, mr)'>catuddisaṃ</span>;<br>
<span class='var' id='note247' title='rukkhaṃ nigrodhaṃ (s2, s3, mr)'>Addasa nigrodhaṃ ramaṇīyaṃ</span>,<br>
Pādapaṃ chāyāsampannaṃ;<br>
Nīlabbhavaṇṇasadisaṃ,<br>
Meghavaṇṇasirīnibhaṃ.</p>
<p><a class='ref sc' id='sc11' href='#sc11'>SC 11</a><a class='ref vns' id='vns669' href='#vns669'>SC Verse 669</a><a class='ref pts2ed' id='pts2ed80' href='#pts2ed80'>PTS 2nd ed. 80</a> <a class='ref ms' id='ms19Pv_717' href='#ms19Pv_717'>Ms 19Pv_717</a><a class='ref msdiv' id='msdiv667' href='#msdiv667'>Msdiv 667</a>Sārathiṃ āmantayī rājā,<br>
“kiṃ eso dissati brahā;<br>
Nīlabbhavaṇṇasadiso,<br>
meghavaṇṇasirīnibho”.</p>
<p><a class='ref sc' id='sc12' href='#sc12'>SC 12</a><a class='ref vns' id='vns670' href='#vns670'>SC Verse 670</a><a class='ref ms' id='ms19Pv_718' href='#ms19Pv_718'>Ms 19Pv_718</a><a class='ref msdiv' id='msdiv668' href='#msdiv668'>Msdiv 668</a>“Nigrodho so mahārāja,<br>
pādapo chāyāsampanno;<br>
Nīlabbhavaṇṇasadiso,<br>
meghavaṇṇasirīnibho”.</p>
<p><a class='ref sc' id='sc13' href='#sc13'>SC 13</a><a class='ref vns' id='vns671' href='#vns671'>SC Verse 671</a><a class='ref ms' id='ms19Pv_719' href='#ms19Pv_719'>Ms 19Pv_719</a><a class='ref msdiv' id='msdiv669' href='#msdiv669'>Msdiv 669</a>Tena pāyāsi soraṭṭho,<br>
yena so dissate brahā;<br>
Nīlabbhavaṇṇasadiso,<br>
meghavaṇṇasirīnibho.</p>
<p><a class='ref sc' id='sc14' href='#sc14'>SC 14</a><a class='ref vns' id='vns672' href='#vns672'>SC Verse 672</a><a class='ref ms' id='ms19Pv_720' href='#ms19Pv_720'>Ms 19Pv_720</a><a class='ref msdiv' id='msdiv670' href='#msdiv670'>Msdiv 670</a>Hatthikkhandhato oruyha,<br>
rājā rukkhaṃ upāgami;<br>
Nisīdi rukkhamūlasmiṃ,<br>
sāmacco saparijjano;<br>
Pūraṃ pānīyasarakaṃ,<br>
pūve vitte ca addasa.</p>
<p><a class='ref sc' id='sc15' href='#sc15'>SC 15</a><a class='ref vns' id='vns673' href='#vns673'>SC Verse 673</a><a class='ref ms' id='ms19Pv_721' href='#ms19Pv_721'>Ms 19Pv_721</a><a class='ref msdiv' id='msdiv671' href='#msdiv671'>Msdiv 671</a>Puriso ca devavaṇṇī,<br>
sabbābharaṇabhūsito;<br>
Upasaṅkamitvā rājānaṃ,<br>
soraṭṭhaṃ etadabravi.</p>
<p><a class='ref sc' id='sc16' href='#sc16'>SC 16</a><a class='ref vns' id='vns674' href='#vns674'>SC Verse 674</a><a class='ref ms' id='ms19Pv_722' href='#ms19Pv_722'>Ms 19Pv_722</a><a class='ref msdiv' id='msdiv672' href='#msdiv672'>Msdiv 672</a>“Svāgataṃ te mahārāja,<br>
atho te adurāgataṃ;<br>
Pivatu devo pānīyaṃ,<br>
pūve khāda arindama”.</p>
<p><a class='ref sc' id='sc17' href='#sc17'>SC 17</a><a class='ref vns' id='vns675' href='#vns675'>SC Verse 675</a><a class='ref ms' id='ms19Pv_723' href='#ms19Pv_723'>Ms 19Pv_723</a><a class='ref msdiv' id='msdiv673' href='#msdiv673'>Msdiv 673</a>Pivitvā rājā pānīyaṃ,<br>
sāmacco saparijjano;<br>
Pūve khāditvā pitvā ca,<br>
soraṭṭho etadabravi.</p>
<p><a class='ref sc' id='sc18' href='#sc18'>SC 18</a><a class='ref vns' id='vns676' href='#vns676'>SC Verse 676</a><a class='ref ms' id='ms19Pv_724' href='#ms19Pv_724'>Ms 19Pv_724</a><a class='ref msdiv' id='msdiv674' href='#msdiv674'>Msdiv 674</a>“Devatā nusi gandhabbo,<br>
adu sakko purindado;<br>
Ajānantā taṃ pucchāma,<br>
kathaṃ jānemu taṃ mayan”ti.</p>
<p><a class='ref sc' id='sc19' href='#sc19'>SC 19</a><a class='ref vns' id='vns677' href='#vns677'>SC Verse 677</a><a class='ref ms' id='ms19Pv_725' href='#ms19Pv_725'>Ms 19Pv_725</a><a class='ref msdiv' id='msdiv675' href='#msdiv675'>Msdiv 675</a>“<span class='var' id='note248' title='namhi (bj, s2, s3, pts1-2)'>Nāmhi</span> devo na gandhabbo,<br>
<span class='var' id='note249' title='napi (bj) | namhi (mr)'>nāpi</span> sakko purindado;<br>
Peto ahaṃ mahārāja,<br>
suraṭṭhā idha māgato”ti.</p>
<p><a class='ref sc' id='sc20' href='#sc20'>SC 20</a><a class='ref vns' id='vns678' href='#vns678'>SC Verse 678</a><a class='ref ms' id='ms19Pv_726' href='#ms19Pv_726'>Ms 19Pv_726</a><a class='ref msdiv' id='msdiv676' href='#msdiv676'>Msdiv 676</a>“Kiṃsīlo kiṃsamācāro,<br>
suraṭṭhasmiṃ pure tuvaṃ;<br>
Kena te brahmacariyena,<br>
ānubhāvo ayaṃ tavā”ti.</p>
<p><a class='ref sc' id='sc21' href='#sc21'>SC 21</a><a class='ref vns' id='vns679' href='#vns679'>SC Verse 679</a><a class='ref ms' id='ms19Pv_727' href='#ms19Pv_727'>Ms 19Pv_727</a><a class='ref msdiv' id='msdiv677' href='#msdiv677'>Msdiv 677</a>“Taṃ suṇohi mahārāja,<br>
arindama raṭṭhavaḍḍhana;<br>
Amaccā pārisajjā ca,<br>
brāhmaṇo ca purohito.</p>
<p><a class='ref sc' id='sc22' href='#sc22'>SC 22</a><a class='ref vns' id='vns680' href='#vns680'>SC Verse 680</a><a class='ref ms' id='ms19Pv_728' href='#ms19Pv_728'>Ms 19Pv_728</a><a class='ref msdiv' id='msdiv678' href='#msdiv678'>Msdiv 678</a>Suraṭṭhasmiṃ ahaṃ deva,<br>
puriso pāpacetaso;<br>
Micchādiṭṭhi ca dussīlo,<br>
kadariyo paribhāsako.</p>
<p><a class='ref sc' id='sc23' href='#sc23'>SC 23</a><a class='ref vns' id='vns681' href='#vns681'>SC Verse 681</a><a class='ref ms' id='ms19Pv_729' href='#ms19Pv_729'>Ms 19Pv_729</a><a class='ref msdiv' id='msdiv679' href='#msdiv679'>Msdiv 679</a>Dadantānaṃ karontānaṃ,<br>
vārayissaṃ bahujjanaṃ;<br>
Aññesaṃ dadamānānaṃ,<br>
antarāyakaro ahaṃ.</p>
<p><a class='ref sc' id='sc24' href='#sc24'>SC 24</a><a class='ref vns' id='vns682' href='#vns682'>SC Verse 682</a><a class='ref ms' id='ms19Pv_730' href='#ms19Pv_730'>Ms 19Pv_730</a><a class='ref msdiv' id='msdiv680' href='#msdiv680'>Msdiv 680</a>Vipāko natthi dānassa,<br>
saṃyamassa kuto phalaṃ;<br>
Natthi ācariyo nāma,<br>
adantaṃ ko damessati.</p>
<p><a class='ref sc' id='sc25' href='#sc25'>SC 25</a><a class='ref vns' id='vns683' href='#vns683'>SC Verse 683</a><a class='ref ms' id='ms19Pv_731' href='#ms19Pv_731'>Ms 19Pv_731</a><a class='ref msdiv' id='msdiv681' href='#msdiv681'>Msdiv 681</a>Samatulyāni bhūtāni,<br>
<span class='var' id='note250' title='kule (s2, s3, pts1, mr)'>kuto</span> jeṭṭhāpacāyiko;<br>
Natthi balaṃ vīriyaṃ vā,<br>
kuto uṭṭhānaporisaṃ.</p>
<p><a class='ref sc' id='sc26' href='#sc26'>SC 26</a><a class='ref vns' id='vns684' href='#vns684'>SC Verse 684</a><a class='ref ms' id='ms19Pv_732' href='#ms19Pv_732'>Ms 19Pv_732</a><a class='ref msdiv' id='msdiv682' href='#msdiv682'>Msdiv 682</a>Natthi dānaphalaṃ nāma,<br>
na visodheti verinaṃ;<br>
Laddheyyaṃ labhate macco,<br>
<span class='var' id='note251' title='niyatipariṇāmajā (bj, pts2, mr) | nīyati pariṇāmajaṃ (s2, s3, pts1)'>niyatipariṇāmajaṃ</span>.</p>
<p><a class='ref sc' id='sc27' href='#sc27'>SC 27</a><a class='ref vns' id='vns685' href='#vns685'>SC Verse 685</a><a class='ref pts2ed' id='pts2ed81' href='#pts2ed81'>PTS 2nd ed. 81</a> <a class='ref ms' id='ms19Pv_733' href='#ms19Pv_733'>Ms 19Pv_733</a><a class='ref msdiv' id='msdiv683' href='#msdiv683'>Msdiv 683</a>Natthi mātā pitā bhātā,<br>
loko natthi ito paraṃ;<br>
Natthi dinnaṃ natthi hutaṃ,<br>
sunihitaṃ na vijjati.</p>
<p><a class='ref sc' id='sc28' href='#sc28'>SC 28</a><a class='ref vns' id='vns686' href='#vns686'>SC Verse 686</a><a class='ref ms' id='ms19Pv_734' href='#ms19Pv_734'>Ms 19Pv_734</a><a class='ref msdiv' id='msdiv684' href='#msdiv684'>Msdiv 684</a>Yopi haneyya purisaṃ,<br>
<span class='var' id='note252' title='purisassa (s2, s3, mr)'>parassa</span> <span class='var' id='note253' title='chindite (s2, pts1) | chinde (mr)'>parassa</span> <span class='var' id='note253' title='chindite (s2, pts1) | chinde (mr)'>chindate</span> siraṃ;<br>
Na koci kañci hanati,<br>
sattannaṃ vivaramantare.</p>
<p><a class='ref sc' id='sc29' href='#sc29'>SC 29</a><a class='ref vns' id='vns687' href='#vns687'>SC Verse 687</a><a class='ref ms' id='ms19Pv_735' href='#ms19Pv_735'>Ms 19Pv_735</a><a class='ref msdiv' id='msdiv685' href='#msdiv685'>Msdiv 685</a><span class='var' id='note254' title='acchejjabhejjo (bj, pts1-2) | acchejjo abhejjo (s2, s3) | acchejjabhejjo si (mr)'>Acchejjābhejjo hi</span> jīvo,<br>
Aṭṭhaṃso guḷaparimaṇḍalo;<br>
Yojanānaṃ sataṃ pañca,<br>
Ko jīvaṃ chettumarahati.</p>
<p><a class='ref sc' id='sc30' href='#sc30'>SC 30</a><a class='ref vns' id='vns688' href='#vns688'>SC Verse 688</a><a class='ref ms' id='ms19Pv_736' href='#ms19Pv_736'>Ms 19Pv_736</a><a class='ref msdiv' id='msdiv686' href='#msdiv686'>Msdiv 686</a>Yathā suttaguḷe khitte,<br>
nibbeṭhentaṃ palāyati;<br>
Evamevaṃ ca so jīvo,<br>
nibbeṭhento palāyati.</p>
<p><a class='ref sc' id='sc31' href='#sc31'>SC 31</a><a class='ref vns' id='vns689' href='#vns689'>SC Verse 689</a><a class='ref ms' id='ms19Pv_737' href='#ms19Pv_737'>Ms 19Pv_737</a><a class='ref msdiv' id='msdiv687' href='#msdiv687'>Msdiv 687</a>Yathā gāmato nikkhamma,<br>
aññaṃ gāmaṃ pavīsati;<br>
Evamevaṃ ca so jīvo,<br>
aññaṃ bondiṃ pavīsati.</p>
<p><a class='ref sc' id='sc32' href='#sc32'>SC 32</a><a class='ref vns' id='vns690' href='#vns690'>SC Verse 690</a><a class='ref ms' id='ms19Pv_738' href='#ms19Pv_738'>Ms 19Pv_738</a><a class='ref msdiv' id='msdiv688' href='#msdiv688'>Msdiv 688</a>Yathā gehato nikkhamma,<br>
aññaṃ gehaṃ pavīsati;<br>
Evamevaṃ ca so jīvo,<br>
aññaṃ bondiṃ pavīsati.</p>
<p><a class='ref sc' id='sc33' href='#sc33'>SC 33</a><a class='ref vns' id='vns691' href='#vns691'>SC Verse 691</a><a class='ref ms' id='ms19Pv_739' href='#ms19Pv_739'>Ms 19Pv_739</a><a class='ref msdiv' id='msdiv689' href='#msdiv689'>Msdiv 689</a><span class='var' id='note255' title='cūḷāsīti (bj, s2, s3, pts1-2, mr)'>Cullāsīti</span> <span class='var' id='note256' title='mahākappuno (bj, pts2)'>Cullāsīti</span> <span class='var' id='note256' title='mahākappuno (bj, pts2)'>mahākappino</span>,<br>
satasahassāni hi;<br>
Ye bālā ye ca paṇḍitā,<br>
saṃsāraṃ khepayitvāna;<br>
Dukkhassantaṃ karissare.</p>
<p><a class='ref sc' id='sc34' href='#sc34'>SC 34</a><a class='ref vns' id='vns692' href='#vns692'>SC Verse 692</a><a class='ref ms' id='ms19Pv_740' href='#ms19Pv_740'>Ms 19Pv_740</a><a class='ref msdiv' id='msdiv690' href='#msdiv690'>Msdiv 690</a>Mitāni sukhadukkhāni,<br>
doṇehi piṭakehi ca;<br>
Jino sabbaṃ pajānāti,<br>
sammūḷhā itarā pajā.</p>
<p><a class='ref sc' id='sc35' href='#sc35'>SC 35</a><a class='ref vns' id='vns693' href='#vns693'>SC Verse 693</a><a class='ref ms' id='ms19Pv_741' href='#ms19Pv_741'>Ms 19Pv_741</a><a class='ref msdiv' id='msdiv691' href='#msdiv691'>Msdiv 691</a>Evaṃdiṭṭhi pure āsiṃ,<br>
sammūḷho mohapāruto;<br>
Micchādiṭṭhi ca dussīlo,<br>
kadariyo paribhāsako.</p>
<p><a class='ref sc' id='sc36' href='#sc36'>SC 36</a><a class='ref vns' id='vns694' href='#vns694'>SC Verse 694</a><a class='ref ms' id='ms19Pv_742' href='#ms19Pv_742'>Ms 19Pv_742</a><a class='ref msdiv' id='msdiv692' href='#msdiv692'>Msdiv 692</a>Oraṃ me chahi māsehi,<br>
kālakiriyā bhavissati;<br>
Ekantakaṭukaṃ ghoraṃ,<br>
nirayaṃ papatissahaṃ.</p>
<p><a class='ref sc' id='sc37' href='#sc37'>SC 37</a><a class='ref vns' id='vns695' href='#vns695'>SC Verse 695</a><a class='ref ms' id='ms19Pv_743' href='#ms19Pv_743'>Ms 19Pv_743</a><a class='ref msdiv' id='msdiv693' href='#msdiv693'>Msdiv 693</a>Catukkaṇṇaṃ catudvāraṃ,<br>
vibhattaṃ bhāgaso mitaṃ;<br>
Ayopākārapariyantaṃ,<br>
ayasā paṭikujjitaṃ.</p>
<p><a class='ref sc' id='sc38' href='#sc38'>SC 38</a><a class='ref vns' id='vns696' href='#vns696'>SC Verse 696</a><a class='ref ms' id='ms19Pv_744' href='#ms19Pv_744'>Ms 19Pv_744</a><a class='ref msdiv' id='msdiv694' href='#msdiv694'>Msdiv 694</a>Tassa ayomayā bhūmi,<br>
jalitā tejasā yutā;<br>
Samantā yojanasataṃ,<br>
pharitvā tiṭṭhati sabbadā.</p>
<p><a class='ref sc' id='sc39' href='#sc39'>SC 39</a><a class='ref vns' id='vns697' href='#vns697'>SC Verse 697</a><a class='ref ms' id='ms19Pv_745' href='#ms19Pv_745'>Ms 19Pv_745</a><a class='ref msdiv' id='msdiv695' href='#msdiv695'>Msdiv 695</a><span class='var' id='note258' title='vassasatasahassāni (bj, s2, s3, pts1)'>Vassāni satasahassāni</span>,<br>
ghoso suyyati tāvade;<br>
Lakkho eso mahārāja,<br>
satabhāgavassakoṭiyo.</p>
<p><a class='ref sc' id='sc40' href='#sc40'>SC 40</a><a class='ref vns' id='vns698' href='#vns698'>SC Verse 698</a><a class='ref ms' id='ms19Pv_746' href='#ms19Pv_746'>Ms 19Pv_746</a><a class='ref msdiv' id='msdiv696' href='#msdiv696'>Msdiv 696</a>Koṭisatasahassāni,<br>
niraye paccare janā;<br>
Micchādiṭṭhī ca dussīlā,<br>
ye ca ariyūpavādino.</p>
<p><a class='ref sc' id='sc41' href='#sc41'>SC 41</a><a class='ref vns' id='vns699' href='#vns699'>SC Verse 699</a><a class='ref ms' id='ms19Pv_747' href='#ms19Pv_747'>Ms 19Pv_747</a><a class='ref msdiv' id='msdiv697' href='#msdiv697'>Msdiv 697</a>Tatthāhaṃ dīghamaddhānaṃ,<br>
dukkhaṃ vedissa vedanaṃ;<br>
Phalaṃ pāpassa kammassa,<br>
tasmā socāmahaṃ bhusaṃ.</p>
<p><a class='ref sc' id='sc42' href='#sc42'>SC 42</a><a class='ref vns' id='vns700' href='#vns700'>SC Verse 700</a><a class='ref pts2ed' id='pts2ed82' href='#pts2ed82'>PTS 2nd ed. 82</a> <a class='ref ms' id='ms19Pv_748' href='#ms19Pv_748'>Ms 19Pv_748</a><a class='ref msdiv' id='msdiv698' href='#msdiv698'>Msdiv 698</a>Taṃ suṇohi mahārāja,<br>
arindama raṭṭhavaḍḍhana;<br>
Dhītā mayhaṃ mahārāja,<br>
uttarā bhaddamatthu te.</p>
<p><a class='ref sc' id='sc43' href='#sc43'>SC 43</a><a class='ref vns' id='vns701' href='#vns701'>SC Verse 701</a><a class='ref ms' id='ms19Pv_749' href='#ms19Pv_749'>Ms 19Pv_749</a><a class='ref msdiv' id='msdiv699' href='#msdiv699'>Msdiv 699</a>Karoti bhaddakaṃ kammaṃ,<br>
sīlesuposathe ratā;<br>
Saññatā saṃvibhāgī ca,<br>
vadaññū vītamaccharā.</p>
<p><a class='ref sc' id='sc44' href='#sc44'>SC 44</a><a class='ref vns' id='vns702' href='#vns702'>SC Verse 702</a><a class='ref ms' id='ms19Pv_750' href='#ms19Pv_750'>Ms 19Pv_750</a><a class='ref msdiv' id='msdiv700' href='#msdiv700'>Msdiv 700</a>Akhaṇḍakārī sikkhāya,<br>
suṇhā parakulesu ca;<br>
Upāsikā sakyamunino,<br>
sambuddhassa sirīmato.</p>
<p><a class='ref sc' id='sc45' href='#sc45'>SC 45</a><a class='ref vns' id='vns703' href='#vns703'>SC Verse 703</a><a class='ref ms' id='ms19Pv_751' href='#ms19Pv_751'>Ms 19Pv_751</a><a class='ref msdiv' id='msdiv701' href='#msdiv701'>Msdiv 701</a>Bhikkhu ca sīlasampanno,<br>
gāmaṃ piṇḍāya pāvisi;<br>
Okkhittacakkhu satimā,<br>
guttadvāro susaṃvuto.</p>
<p><a class='ref sc' id='sc46' href='#sc46'>SC 46</a><a class='ref vns' id='vns704' href='#vns704'>SC Verse 704</a><a class='ref ms' id='ms19Pv_752' href='#ms19Pv_752'>Ms 19Pv_752</a><a class='ref msdiv' id='msdiv702' href='#msdiv702'>Msdiv 702</a>Sapadānaṃ caramāno,<br>
agamā taṃ nivesanaṃ;<br>
‘Tamaddasa mahārāja,<br>
uttarā bhaddamatthu te’.</p>
<p><a class='ref sc' id='sc47' href='#sc47'>SC 47</a><a class='ref vns' id='vns705' href='#vns705'>SC Verse 705</a><a class='ref ms' id='ms19Pv_753' href='#ms19Pv_753'>Ms 19Pv_753</a><a class='ref msdiv' id='msdiv703' href='#msdiv703'>Msdiv 703</a>Pūraṃ pānīyasarakaṃ,<br>
pūve vitte ca sā adā;<br>
‘Pitā me kālakato bhante,<br>
tassetaṃ upakappatu’.</p>
<p><a class='ref sc' id='sc48' href='#sc48'>SC 48</a><a class='ref vns' id='vns706' href='#vns706'>SC Verse 706</a><a class='ref ms' id='ms19Pv_754' href='#ms19Pv_754'>Ms 19Pv_754</a><a class='ref msdiv' id='msdiv704' href='#msdiv704'>Msdiv 704</a>Samanantarānuddiṭṭhe,<br>
vipāko udapajjatha;<br>
Bhuñjāmi kāmakāmīhaṃ,<br>
rājā vessavaṇo yathā.</p>
<p><a class='ref sc' id='sc49' href='#sc49'>SC 49</a><a class='ref vns' id='vns707' href='#vns707'>SC Verse 707</a><a class='ref ms' id='ms19Pv_755' href='#ms19Pv_755'>Ms 19Pv_755</a><a class='ref msdiv' id='msdiv705' href='#msdiv705'>Msdiv 705</a>Taṃ suṇohi mahārāja,<br>
arindama raṭṭhavaḍḍhana;<br>
Sadevakassa lokassa,<br>
buddho aggo pavuccati;<br>
Taṃ buddhaṃ saraṇaṃ gaccha,<br>
saputtadāro arindama.</p>
<p><a class='ref sc' id='sc50' href='#sc50'>SC 50</a><a class='ref vns' id='vns708' href='#vns708'>SC Verse 708</a><a class='ref ms' id='ms19Pv_756' href='#ms19Pv_756'>Ms 19Pv_756</a><a class='ref msdiv' id='msdiv706' href='#msdiv706'>Msdiv 706</a>Aṭṭhaṅgikena maggena,<br>
phusanti amataṃ padaṃ;<br>
Taṃ dhammaṃ saraṇaṃ gaccha,<br>
saputtadāro arindama.</p>
<p><a class='ref sc' id='sc51' href='#sc51'>SC 51</a><a class='ref vns' id='vns709' href='#vns709'>SC Verse 709</a><a class='ref ms' id='ms19Pv_757' href='#ms19Pv_757'>Ms 19Pv_757</a><a class='ref msdiv' id='msdiv707' href='#msdiv707'>Msdiv 707</a>Cattāro <span class='var' id='note259' title=' maggapaṭipannā (sī1, pā1-2)'>ca paṭipannā</span>,<br>
cattāro ca phale ṭhitā;<br>
Esa saṃgho ujubhūto,<br>
paññāsīlasamāhito;<br>
Taṃ saṃghaṃ saraṇaṃ gaccha,<br>
saputtadāro arindama.</p>
<p><a class='ref sc' id='sc52' href='#sc52'>SC 52</a><a class='ref vns' id='vns710' href='#vns710'>SC Verse 710</a><a class='ref ms' id='ms19Pv_758' href='#ms19Pv_758'>Ms 19Pv_758</a><a class='ref msdiv' id='msdiv708' href='#msdiv708'>Msdiv 708</a>Pāṇātipātā viramassu khippaṃ,<br>
Loke adinnaṃ parivajjayassu;<br>
Amajjapo mā ca musā abhāṇi,<br>
Sakena dārena ca hohi tuṭṭho”ti.</p>
<p><a class='ref sc' id='sc53' href='#sc53'>SC 53</a><a class='ref vns' id='vns711' href='#vns711'>SC Verse 711</a><a class='ref ms' id='ms19Pv_759' href='#ms19Pv_759'>Ms 19Pv_759</a><a class='ref msdiv' id='msdiv709' href='#msdiv709'>Msdiv 709</a>“Atthakāmosi me yakkha,<br>
hitakāmosi devate;<br>
Karomi tuyhaṃ vacanaṃ,<br>
tvaṃsi ācariyo mama.</p>
<p><a class='ref sc' id='sc54' href='#sc54'>SC 54</a><a class='ref vns' id='vns712' href='#vns712'>SC Verse 712</a><a class='ref ms' id='ms19Pv_760' href='#ms19Pv_760'>Ms 19Pv_760</a><a class='ref msdiv' id='msdiv710' href='#msdiv710'>Msdiv 710</a>Upemi saraṇaṃ buddhaṃ,<br>
dhammañcāpi anuttaraṃ;<br>
Saṃghañca naradevassa,<br>
gacchāmi saraṇaṃ ahaṃ.</p>
<p><a class='ref sc' id='sc55' href='#sc55'>SC 55</a><a class='ref vns' id='vns713' href='#vns713'>SC Verse 713</a><a class='ref ms' id='ms19Pv_761' href='#ms19Pv_761'>Ms 19Pv_761</a><a class='ref msdiv' id='msdiv711' href='#msdiv711'>Msdiv 711</a>Pāṇātipātā viramāmi khippaṃ,<br>
Loke adinnaṃ parivajjayāmi;<br>
Amajjapo no ca musā bhaṇāmi,<br>
Sakena dārena ca homi tuṭṭho.</p>
<p><a class='ref sc' id='sc56' href='#sc56'>SC 56</a><a class='ref vns' id='vns714' href='#vns714'>SC Verse 714</a><a class='ref pts2ed' id='pts2ed83' href='#pts2ed83'>PTS 2nd ed. 83</a> <a class='ref ms' id='ms19Pv_762' href='#ms19Pv_762'>Ms 19Pv_762</a><a class='ref msdiv' id='msdiv712' href='#msdiv712'>Msdiv 712</a><span class='var' id='note261' title='opuṇāmi (bj, pts2) | ophunāmi (s2, s3, mr) | odhunāmi (pts1) | opunāmi (?)'>Ophuṇāmi</span> mahāvāte,<br>
nadiyā sīghagāmiyā;<br>
Vamāmi pāpikaṃ diṭṭhiṃ,<br>
buddhānaṃ sāsane rato”.</p>
<p><a class='ref sc' id='sc57' href='#sc57'>SC 57</a><a class='ref vns' id='vns715' href='#vns715'>SC Verse 715</a><a class='ref ms' id='ms19Pv_763' href='#ms19Pv_763'>Ms 19Pv_763</a><a class='ref msdiv' id='msdiv713' href='#msdiv713'>Msdiv 713</a>Idaṃ vatvāna soraṭṭho,<br>
viramitvā <span class='var' id='note262' title='pāpadassanaṃ (s2, s3, pts1, mr)'>pāpadassanā</span>;<br>
Namo bhagavato katvā,<br>
pāmokkho rathamāruhīti.</p>
</blockquote>
<p class='endsutta'><a class='ref sc' id='sc58' href='#sc58'>SC 58</a><a class='ref ms' id='ms19Pv_764' href='#ms19Pv_764'>Ms 19Pv_764</a><span class='var' id='note263' title='nandakāpetavatthu (s2, s3)'>Nandakapetavatthu</span> tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
