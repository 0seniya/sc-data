<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv11' lang='pli'>
<header>
<ul>
<li class='division'>Petavatthu</li>
<li>Uragavagga</li>
</ul>
<h1>11. Nāgapetavatthu</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns73'>SC Verse 73</a><a class='ref pts2ed' id='pts2ed11'>PTS 2nd ed. 11</a> <a class='ref ms' id='ms19Pv_84'>Ms 19Pv_84</a><a class='ref msdiv' id='msdiv73'>Msdiv 73</a>“<span class='var' id='note31' title='purato ca (s2, s3)'>Puratova</span> setena paleti hatthinā,<br>
Majjhe pana assatarīrathena;<br>
Pacchā ca kaññā sivikāya nīyati,<br>
Obhāsayantī dasa <span class='var' id='note32' title='sabbato (s2, s3, pts1, mr)'>sabbaso</span> disā.</p>
<p><a class='ref sc' id='sc2'>SC 2</a><a class='ref vns' id='vns74'>SC Verse 74</a><a class='ref ms' id='ms19Pv_85'>Ms 19Pv_85</a><a class='ref msdiv' id='msdiv74'>Msdiv 74</a>Tumhe pana muggarahatthapāṇino,<br>
Rudammukhā chinnapabhinnagattā;<br>
Manussabhūtā kimakattha pāpaṃ,<br>
Yenaññamaññassa pivātha lohitan”ti.</p>
<p><a class='ref sc' id='sc3'>SC 3</a><a class='ref vns' id='vns75'>SC Verse 75</a><a class='ref ms' id='ms19Pv_86'>Ms 19Pv_86</a><a class='ref msdiv' id='msdiv75'>Msdiv 75</a>“Puratova yo gacchati kuñjarena,<br>
Setena nāgena catukkamena;<br>
Amhāka putto <span class='var' id='note33' title='so pajeṭṭhako (s2, s3) | sova jeṭṭho (mr)'>ahu jeṭṭhako so</span>,<br>
Dānāni datvāna sukhī pamodati.</p>
<p><a class='ref sc' id='sc4'>SC 4</a><a class='ref vns' id='vns76'>SC Verse 76</a><a class='ref ms' id='ms19Pv_87'>Ms 19Pv_87</a><a class='ref msdiv' id='msdiv76'>Msdiv 76</a>Yo so majjhe assatarīrathena,<br>
Catubbhi yuttena suvaggitena;<br>
Amhāka putto ahu majjhimo so,<br>
Amaccharī dānavatī virocati.</p>
<p><a class='ref sc' id='sc5'>SC 5</a><a class='ref vns' id='vns77'>SC Verse 77</a><a class='ref ms' id='ms19Pv_88'>Ms 19Pv_88</a><a class='ref msdiv' id='msdiv77'>Msdiv 77</a>Yā sā ca pacchā sivikāya nīyati,<br>
Nārī sapaññā migamandalocanā;<br>
Amhāka dhītā ahu sā kaniṭṭhikā,<br>
Bhāgaḍḍhabhāgena sukhī pamodati.</p>
<p><a class='ref sc' id='sc6'>SC 6</a><a class='ref vns' id='vns78'>SC Verse 78</a><a class='ref ms' id='ms19Pv_89'>Ms 19Pv_89</a><a class='ref msdiv' id='msdiv78'>Msdiv 78</a>Ete ca dānāni adaṃsu pubbe,<br>
Pasannacittā samaṇabrāhmaṇānaṃ;<br>
Mayaṃ pana maccharino ahumha,<br>
Paribhāsakā samaṇabrāhmaṇānaṃ;<br>
Ete ca datvā paricārayanti,<br>
Mayañca sussāma naḷova <span class='var' id='note34' title='khittoti (bj) | dittoti (s2, s3, pts1)'>chinno”ti</span>.</p>
<p><a class='ref sc' id='sc7'>SC 7</a><a class='ref vns' id='vns79'>SC Verse 79</a><a class='ref ms' id='ms19Pv_90'>Ms 19Pv_90</a><a class='ref msdiv' id='msdiv79'>Msdiv 79</a>“Kiṃ tumhākaṃ bhojanaṃ kiṃ sayānaṃ,<br>
Kathañca yāpetha supāpadhammino;<br>
Pahūtabhogesu anappakesu,<br>
Sukhaṃ <span class='var' id='note35' title='virāgāya (s2, s3, pts1, mr)'>virādhāya</span> dukkhajja pattā”ti.</p>
<p><a class='ref sc' id='sc8'>SC 8</a><a class='ref vns' id='vns80'>SC Verse 80</a><a class='ref ms' id='ms19Pv_91'>Ms 19Pv_91</a><a class='ref msdiv' id='msdiv80'>Msdiv 80</a>“Aññamaññaṃ vadhitvāna,<br>
pivāma pubbalohitaṃ;<br>
Bahuṃ pitvā na dhātā homa,<br>
<span class='var' id='note36' title='nacchādimhamhase (s2, s3) | na ruccādimhase (mr)'>nacchādimhase</span> mayaṃ.</p>
<p><a class='ref sc' id='sc9'>SC 9</a><a class='ref vns' id='vns81'>SC Verse 81</a><a class='ref ms' id='ms19Pv_92'>Ms 19Pv_92</a><a class='ref msdiv' id='msdiv81'>Msdiv 81</a>Icceva maccā paridevayanti,<br>
<span class='var' id='note37' title='adāyikā pecca (s2, s3)'>Adāyakā pecca</span> yamassa ṭhāyino;<br>
Ye te <span class='var' id='note38' title='viditvā (bj, pts2) | viriccā (s2, s3) | viviccā (pts1)'>vidicca</span> adhigamma bhoge,<br>
Na bhuñjare nāpi karonti puññaṃ.</p>
<p><a class='ref sc' id='sc10'>SC 10</a><a class='ref vns' id='vns82'>SC Verse 82</a><a class='ref pts2ed' id='pts2ed12'>PTS 2nd ed. 12</a> <a class='ref ms' id='ms19Pv_93'>Ms 19Pv_93</a><a class='ref msdiv' id='msdiv82'>Msdiv 82</a>Te khuppipāsūpagatā parattha,<br>
<span class='var' id='note39' title='petā (bj, pts1-2)'>Pacchā</span> ciraṃ jhāyare ḍayhamānā;<br>
Kammāni katvāna dukhudrāni,<br>
Anubhonti dukkhaṃ kaṭukapphalāni.</p>
<p><a class='ref sc' id='sc11'>SC 11</a><a class='ref vns' id='vns83'>SC Verse 83</a><a class='ref ms' id='ms19Pv_94'>Ms 19Pv_94</a><a class='ref msdiv' id='msdiv83'>Msdiv 83</a>Ittaraṃ hi dhanaṃ dhaññaṃ,<br>
ittaraṃ idha jīvitaṃ;<br>
Ittaraṃ ittarato ñatvā,<br>
dīpaṃ kayirātha paṇḍito.</p>
<p><a class='ref sc' id='sc12'>SC 12</a><a class='ref vns' id='vns84'>SC Verse 84</a><a class='ref ms' id='ms19Pv_95'>Ms 19Pv_95</a><a class='ref msdiv' id='msdiv84'>Msdiv 84</a>Ye te evaṃ pajānanti,<br>
narā dhammassa kovidā;<br>
Te dāne nappamajjanti,<br>
sutvā arahataṃ vaco”ti.</p>
</blockquote>
<p class='endsutta'><a class='ref sc' id='sc13'>SC 13</a><a class='ref ms' id='ms19Pv_96'>Ms 19Pv_96</a>Nāgapetavatthu ekādasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
