<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv39' lang='pli'>
<header>
<ul>
<li class='division'>Petavatthu</li>
<li>Mahāvagga</li>
</ul>
<h1>39. Revatīpetavatthu</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns716'>SC Verse 716</a><a class='ref ms' id='ms19Pv_765'>Ms 19Pv_765</a><a class='ref msdiv' id='msdiv714' href='#sc1'>SC 1</a><a class='ref vns' id='vns716'>SC Verse 716</a><a class='ref ms' id='ms19Pv_765'>Ms 19Pv_765</a><a class='ref msdiv' id='msdiv714'>Msdiv 714</a>“Uṭṭhehi revate supāpadhamme,<br>
Apārutadvāre adānasīle;<br>
Nessāma taṃ yattha thunanti duggatā,<br>
Samappitā nerayikā dukhenā”ti.</p>
<p><a class='ref sc' id='sc2'>SC 2</a><a class='ref vns' id='vns717'>SC Verse 717</a><a class='ref ms' id='ms19Pv_766'>Ms 19Pv_766</a><a class='ref msdiv' id='msdiv715'>Msdiv 715</a><span class='var' id='note265' title='iccevaṃ (s2, s3, mr)' href='#sc2'>SC 2</a><a class='ref vns' id='vns717'>SC Verse 717</a><a class='ref ms' id='ms19Pv_766'>Ms 19Pv_766</a><a class='ref msdiv' id='msdiv715'>Msdiv 715</a><span class='var' id='note265' title='iccevaṃ (s2, s3, mr)'>Icceva</span> vatvāna yamassa dūtā,<br>
Te dve yakkhā lohitakkhā brahantā;<br>
Paccekabāhāsu gahetvā revataṃ,<br>
Pakkāmayuṃ devagaṇassa santike.</p>
<p><a class='ref sc' id='sc3'>SC 3</a><a class='ref vns' id='vns718'>SC Verse 718</a><a class='ref ms' id='ms19Pv_767'>Ms 19Pv_767</a><a class='ref msdiv' id='msdiv716' href='#sc3'>SC 3</a><a class='ref vns' id='vns718'>SC Verse 718</a><a class='ref ms' id='ms19Pv_767'>Ms 19Pv_767</a><a class='ref msdiv' id='msdiv716'>Msdiv 716</a>“Ādiccavaṇṇaṃ ruciraṃ pabhassaraṃ,<br>
Byamhaṃ subhaṃ kañcanajālachannaṃ;<br>
Kassetamākiṇṇajanaṃ vimānaṃ,<br>
Suriyassa raṃsīriva jotamānaṃ.</p>
<p><a class='ref sc' id='sc4'>SC 4</a><a class='ref vns' id='vns719'>SC Verse 719</a><a class='ref ms' id='ms19Pv_768'>Ms 19Pv_768</a><a class='ref msdiv' id='msdiv717'>Msdiv 717</a>Nārīgaṇā <span class='var' id='note266' title='candanasārānulittā (s2, s3)' href='#sc4'>SC 4</a><a class='ref vns' id='vns719'>SC Verse 719</a><a class='ref ms' id='ms19Pv_768'>Ms 19Pv_768</a><a class='ref msdiv' id='msdiv717'>Msdiv 717</a>Nārīgaṇā <span class='var' id='note266' title='candanasārānulittā (s2, s3)'>candanasāralittā</span>,<br>
Ubhato vimānaṃ upasobhayanti;<br>
Taṃ dissati suriyasamānavaṇṇaṃ,<br>
Ko modati saggapatto vimāne”ti.</p>
<p><a class='ref sc' id='sc5'>SC 5</a><a class='ref vns' id='vns720'>SC Verse 720</a><a class='ref ms' id='ms19Pv_769'>Ms 19Pv_769</a><a class='ref msdiv' id='msdiv718' href='#sc5'>SC 5</a><a class='ref vns' id='vns720'>SC Verse 720</a><a class='ref ms' id='ms19Pv_769'>Ms 19Pv_769</a><a class='ref msdiv' id='msdiv718'>Msdiv 718</a>“Bārāṇasiyaṃ nandiyo nāmāsi,<br>
Upāsako amaccharī dānapati vadaññū;<br>
Tassetamākiṇṇajanaṃ vimānaṃ,<br>
Suriyassa raṃsīriva jotamānaṃ.</p>
<p><a class='ref sc' id='sc6'>SC 6</a><a class='ref vns' id='vns721'>SC Verse 721</a><a class='ref ms' id='ms19Pv_770'>Ms 19Pv_770</a><a class='ref msdiv' id='msdiv719' href='#sc6'>SC 6</a><a class='ref vns' id='vns721'>SC Verse 721</a><a class='ref ms' id='ms19Pv_770'>Ms 19Pv_770</a><a class='ref msdiv' id='msdiv719'>Msdiv 719</a>Nārīgaṇā candanasāralittā,<br>
Ubhato vimānaṃ upasobhayanti;<br>
Taṃ dissati suriyasamānavaṇṇaṃ,<br>
So modati saggapatto vimāne”ti.</p>
<p><a class='ref sc' id='sc7'>SC 7</a><a class='ref vns' id='vns722'>SC Verse 722</a><a class='ref ms' id='ms19Pv_771'>Ms 19Pv_771</a><a class='ref msdiv' id='msdiv720' href='#sc7'>SC 7</a><a class='ref vns' id='vns722'>SC Verse 722</a><a class='ref ms' id='ms19Pv_771'>Ms 19Pv_771</a><a class='ref msdiv' id='msdiv720'>Msdiv 720</a>“Nandiyassāhaṃ bhariyā,<br>
Agārinī sabbakulassa issarā;<br>
Bhattu vimāne ramissāmi dānahaṃ,<br>
Na patthaye nirayadassanāyā”ti.</p>
<p><a class='ref sc' id='sc8'>SC 8</a><a class='ref vns' id='vns723'>SC Verse 723</a><a class='ref ms' id='ms19Pv_772'>Ms 19Pv_772</a><a class='ref msdiv' id='msdiv721' href='#sc8'>SC 8</a><a class='ref vns' id='vns723'>SC Verse 723</a><a class='ref ms' id='ms19Pv_772'>Ms 19Pv_772</a><a class='ref msdiv' id='msdiv721'>Msdiv 721</a>“Eso te nirayo supāpadhamme,<br>
Puññaṃ tayā akataṃ jīvaloke;<br>
Na hi maccharī rosako pāpadhammo,<br>
Saggūpagānaṃ labhati sahabyatan”ti.</p>
<p><a class='ref sc' id='sc9'>SC 9</a><a class='ref vns' id='vns724'>SC Verse 724</a><a class='ref ms' id='ms19Pv_773'>Ms 19Pv_773</a><a class='ref msdiv' id='msdiv722' href='#sc9'>SC 9</a><a class='ref vns' id='vns724'>SC Verse 724</a><a class='ref ms' id='ms19Pv_773'>Ms 19Pv_773</a><a class='ref msdiv' id='msdiv722'>Msdiv 722</a>“Kiṃ nu gūthañca muttañca,<br>
asucī paṭidissati;<br>
Duggandhaṃ kimidaṃ mīḷhaṃ,<br>
kimetaṃ upavāyatī”ti.</p>
<p><a class='ref sc' id='sc10'>SC 10</a><a class='ref vns' id='vns725'>SC Verse 725</a><a class='ref ms' id='ms19Pv_774'>Ms 19Pv_774</a><a class='ref msdiv' id='msdiv723' href='#sc10'>SC 10</a><a class='ref vns' id='vns725'>SC Verse 725</a><a class='ref ms' id='ms19Pv_774'>Ms 19Pv_774</a><a class='ref msdiv' id='msdiv723'>Msdiv 723</a>“Esa saṃsavako nāma,<br>
gambhīro sataporiso;<br>
Yattha vassasahassāni,<br>
tuvaṃ paccasi revate”ti.</p>
<p><a class='ref sc' id='sc11'>SC 11</a><a class='ref vns' id='vns726'>SC Verse 726</a><a class='ref ms' id='ms19Pv_775'>Ms 19Pv_775</a><a class='ref msdiv' id='msdiv724' href='#sc11'>SC 11</a><a class='ref vns' id='vns726'>SC Verse 726</a><a class='ref ms' id='ms19Pv_775'>Ms 19Pv_775</a><a class='ref msdiv' id='msdiv724'>Msdiv 724</a>“Kiṃ nu kāyena vācāya,<br>
manasā dukkaṭaṃ kataṃ;<br>
Kena saṃsavako laddho,<br>
gambhīro sataporiso”ti.</p>
<p><a class='ref sc' id='sc12'>SC 12</a><a class='ref vns' id='vns727'>SC Verse 727</a><a class='ref ms' id='ms19Pv_776'>Ms 19Pv_776</a><a class='ref msdiv' id='msdiv725' href='#sc12'>SC 12</a><a class='ref vns' id='vns727'>SC Verse 727</a><a class='ref ms' id='ms19Pv_776'>Ms 19Pv_776</a><a class='ref msdiv' id='msdiv725'>Msdiv 725</a>“Samaṇe brāhmaṇe cāpi,<br>
aññe vāpi vanibbake;<br>
Musāvādena vañcesi,<br>
taṃ pāpaṃ pakataṃ tayā.</p>
<p><a class='ref sc' id='sc13'>SC 13</a><a class='ref vns' id='vns728'>SC Verse 728</a><a class='ref ms' id='ms19Pv_777'>Ms 19Pv_777</a><a class='ref msdiv' id='msdiv726' href='#sc13'>SC 13</a><a class='ref vns' id='vns728'>SC Verse 728</a><a class='ref ms' id='ms19Pv_777'>Ms 19Pv_777</a><a class='ref msdiv' id='msdiv726'>Msdiv 726</a>Tena saṃsavako laddho,<br>
gambhīro sataporiso;<br>
Tattha vassasahassāni,<br>
tuvaṃ paccasi revate.</p>
<p><a class='ref sc' id='sc14'>SC 14</a><a class='ref vns' id='vns729'>SC Verse 729</a><a class='ref ms' id='ms19Pv_778'>Ms 19Pv_778</a><a class='ref msdiv' id='msdiv727' href='#sc14'>SC 14</a><a class='ref vns' id='vns729'>SC Verse 729</a><a class='ref ms' id='ms19Pv_778'>Ms 19Pv_778</a><a class='ref msdiv' id='msdiv727'>Msdiv 727</a>Hatthepi chindanti athopi pāde,<br>
Kaṇṇepi chindanti athopi nāsaṃ;<br>
Athopi kākoḷagaṇā samecca,<br>
Saṅgamma khādanti viphandamānan”ti.</p>
<p><a class='ref sc' id='sc15'>SC 15</a><a class='ref vns' id='vns730'>SC Verse 730</a><a class='ref ms' id='ms19Pv_779'>Ms 19Pv_779</a><a class='ref msdiv' id='msdiv728' href='#sc15'>SC 15</a><a class='ref vns' id='vns730'>SC Verse 730</a><a class='ref ms' id='ms19Pv_779'>Ms 19Pv_779</a><a class='ref msdiv' id='msdiv728'>Msdiv 728</a>“Sādhu kho maṃ paṭinetha,<br>
kāhāmi kusalaṃ bahuṃ;<br>
Dānena samacariyāya,<br>
saṃyamena damena ca;<br>
Yaṃ katvā sukhitā honti,<br>
na ca pacchānutappare”ti.</p>
<p><a class='ref sc' id='sc16'>SC 16</a><a class='ref vns' id='vns731'>SC Verse 731</a><a class='ref ms' id='ms19Pv_780'>Ms 19Pv_780</a><a class='ref msdiv' id='msdiv729' href='#sc16'>SC 16</a><a class='ref vns' id='vns731'>SC Verse 731</a><a class='ref ms' id='ms19Pv_780'>Ms 19Pv_780</a><a class='ref msdiv' id='msdiv729'>Msdiv 729</a>“Pure tuvaṃ pamajjitvā,<br>
idāni paridevasi;<br>
Sayaṃ katānaṃ kammānaṃ,<br>
vipākaṃ anubhossasī”ti.</p>
<p><a class='ref sc' id='sc17'>SC 17</a><a class='ref vns' id='vns732'>SC Verse 732</a><a class='ref ms' id='ms19Pv_781'>Ms 19Pv_781</a><a class='ref msdiv' id='msdiv730' href='#sc17'>SC 17</a><a class='ref vns' id='vns732'>SC Verse 732</a><a class='ref ms' id='ms19Pv_781'>Ms 19Pv_781</a><a class='ref msdiv' id='msdiv730'>Msdiv 730</a>“Ko devalokato manussalokaṃ,<br>
Gantvāna puṭṭho me evaṃ vadeyya;<br>
‘Nikkhittadaṇḍesu dadātha dānaṃ,<br>
Acchādanaṃ <span class='var' id='note267' title='sayana (bj, s2, s3, pts1-2)' href='#note267' title='sayana (bj, s2, s3, pts1-2)'>seyya</span> mathannapānaṃ;<br>
Na hi maccharī rosako pāpadhammo,<br>
Saggūpagānaṃ labhati sahabyataṃ’.</p>
<p><a class='ref sc' id='sc18'>SC 18</a><a class='ref vns' id='vns733'>SC Verse 733</a><a class='ref ms' id='ms19Pv_782'>Ms 19Pv_782</a><a class='ref msdiv' id='msdiv731' href='#sc18'>SC 18</a><a class='ref vns' id='vns733'>SC Verse 733</a><a class='ref ms' id='ms19Pv_782'>Ms 19Pv_782</a><a class='ref msdiv' id='msdiv731'>Msdiv 731</a>Sāhaṃ nūna ito gantvā,<br>
yoniṃ laddhāna mānusiṃ;<br>
Vadaññū sīlasampannā,<br>
kāhāmi kusalaṃ bahuṃ;<br>
Dānena samacariyāya,<br>
saṃyamena damena ca.</p>
<p><a class='ref sc' id='sc19'>SC 19</a><a class='ref vns' id='vns734'>SC Verse 734</a><a class='ref ms' id='ms19Pv_783'>Ms 19Pv_783</a><a class='ref msdiv' id='msdiv732' href='#sc19'>SC 19</a><a class='ref vns' id='vns734'>SC Verse 734</a><a class='ref ms' id='ms19Pv_783'>Ms 19Pv_783</a><a class='ref msdiv' id='msdiv732'>Msdiv 732</a>Ārāmāni ca ropissaṃ,<br>
dugge saṅkamanāni ca;<br>
Papañca udapānañca,<br>
vippasannena cetasā.</p>
<p><a class='ref sc' id='sc20'>SC 20</a><a class='ref vns' id='vns735'>SC Verse 735</a><a class='ref ms' id='ms19Pv_784'>Ms 19Pv_784</a><a class='ref msdiv' id='msdiv733' href='#sc20'>SC 20</a><a class='ref vns' id='vns735'>SC Verse 735</a><a class='ref ms' id='ms19Pv_784'>Ms 19Pv_784</a><a class='ref msdiv' id='msdiv733'>Msdiv 733</a>Cātuddasiṃ pañcadasiṃ,<br>
yā ca pakkhassa aṭṭhamī;<br>
Pāṭihāriyapakkhañca,<br>
aṭṭhaṅgasusamāgataṃ.</p>
<p><a class='ref sc' id='sc21'>SC 21</a><a class='ref vns' id='vns736'>SC Verse 736</a><a class='ref ms' id='ms19Pv_785'>Ms 19Pv_785</a><a class='ref msdiv' id='msdiv734' href='#sc21'>SC 21</a><a class='ref vns' id='vns736'>SC Verse 736</a><a class='ref ms' id='ms19Pv_785'>Ms 19Pv_785</a><a class='ref msdiv' id='msdiv734'>Msdiv 734</a>Uposathaṃ upavasissaṃ,<br>
sadā sīlesu saṃvutā;<br>
Na ca dāne pamajjissaṃ,<br>
sāmaṃ diṭṭhamidaṃ mayā”ti.</p>
<p><a class='ref sc' id='sc22'>SC 22</a><a class='ref vns' id='vns737'>SC Verse 737</a><a class='ref ms' id='ms19Pv_786'>Ms 19Pv_786</a><a class='ref msdiv' id='msdiv735' href='#sc22'>SC 22</a><a class='ref vns' id='vns737'>SC Verse 737</a><a class='ref ms' id='ms19Pv_786'>Ms 19Pv_786</a><a class='ref msdiv' id='msdiv735'>Msdiv 735</a>Iccevaṃ vippalapantiṃ,<br>
phandamānaṃ tato tato;<br>
Khipiṃsu niraye ghore,<br>
uddhampādaṃ avaṃsiraṃ.</p>
<p><a class='ref sc' id='sc23'>SC 23</a><a class='ref vns' id='vns738'>SC Verse 738</a><a class='ref ms' id='ms19Pv_787'>Ms 19Pv_787</a><a class='ref msdiv' id='msdiv736' href='#sc23'>SC 23</a><a class='ref vns' id='vns738'>SC Verse 738</a><a class='ref ms' id='ms19Pv_787'>Ms 19Pv_787</a><a class='ref msdiv' id='msdiv736'>Msdiv 736</a>“Ahaṃ pure maccharinī ahosiṃ,<br>
Paribhāsikā samaṇabrāhmaṇānaṃ;<br>
Vitathena ca sāmikaṃ vañcayitvā,<br>
Paccāmahaṃ niraye ghorarūpe”ti.</p>
</blockquote>
<p class='endsutta'><a class='ref sc' id='sc24'>SC 24</a><a class='ref ms' id='ms19Pv_788'>Ms 19Pv_788</a><span class='var' id='note268' title='revatipetavatthu (s2, s3)' href='#sc24'>SC 24</a><a class='ref ms' id='ms19Pv_788'>Ms 19Pv_788</a><span class='var' id='note268' title='revatipetavatthu (s2, s3)'>Revatīpetavatthu</span> catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
