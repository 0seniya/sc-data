<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv42' lang='pli'>
<header>
<ul>
<li class='division'>Petavatthu</li>
<li>Mahāvagga</li>
</ul>
<h1>42. Rājaputtapetavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns755' href='#vns755'>SC Verse 755</a><a class='ref pts2ed' id='pts2ed88' href='#pts2ed88'>PTS 2nd ed. 88</a> <a class='ref ms' id='ms19Pv_807' href='#ms19Pv_807'>Ms 19Pv_807</a><a class='ref msdiv' id='msdiv753' href='#msdiv753'>Msdiv 753</a>Pubbe katānaṃ kammānaṃ,<br>
vipāko mathaye manaṃ;<br>
Rūpe sadde rase gandhe,<br>
phoṭṭhabbe ca manorame.</p>
<p><a class='ref sc' id='sc2' href='#sc2'>SC 2</a><a class='ref vns' id='vns756' href='#vns756'>SC Verse 756</a><a class='ref ms' id='ms19Pv_808' href='#ms19Pv_808'>Ms 19Pv_808</a><a class='ref msdiv' id='msdiv754' href='#msdiv754'>Msdiv 754</a>Naccaṃ gītaṃ ratiṃ khiḍḍaṃ,<br>
anubhutvā anappakaṃ;<br>
Uyyāne paricaritvā,<br>
pavisanto giribbajaṃ.</p>
<p><a class='ref sc' id='sc3' href='#sc3'>SC 3</a><a class='ref vns' id='vns757' href='#vns757'>SC Verse 757</a><a class='ref ms' id='ms19Pv_809' href='#ms19Pv_809'>Ms 19Pv_809</a><a class='ref msdiv' id='msdiv755' href='#msdiv755'>Msdiv 755</a>Isiṃ <span class='var' id='note280' title='sunita (mr)' href='#note280' title='sunita (mr)'>sunetta</span> maddakkhi,<br>
attadantaṃ samāhitaṃ;<br>
Appicchaṃ hirisampannaṃ,<br>
uñche pattagate rataṃ.</p>
<p><a class='ref sc' id='sc4' href='#sc4'>SC 4</a><a class='ref vns' id='vns758' href='#vns758'>SC Verse 758</a><a class='ref ms' id='ms19Pv_810' href='#ms19Pv_810'>Ms 19Pv_810</a><a class='ref msdiv' id='msdiv756' href='#msdiv756'>Msdiv 756</a>Hatthikkhandhato oruyha,<br>
laddhā bhanteti cābravi;<br>
Tassa pattaṃ gahetvāna,<br>
uccaṃ paggayha khattiyo.</p>
<p><a class='ref sc' id='sc5' href='#sc5'>SC 5</a><a class='ref vns' id='vns759' href='#vns759'>SC Verse 759</a><a class='ref ms' id='ms19Pv_811' href='#ms19Pv_811'>Ms 19Pv_811</a><a class='ref msdiv' id='msdiv757' href='#msdiv757'>Msdiv 757</a>Thaṇḍile pattaṃ bhinditvā,<br>
hasamāno apakkami;<br>
“Rañño kitavassāhaṃ putto,<br>
kiṃ maṃ bhikkhu karissasi”.</p>
<p><a class='ref sc' id='sc6' href='#sc6'>SC 6</a><a class='ref vns' id='vns760' href='#vns760'>SC Verse 760</a><a class='ref ms' id='ms19Pv_812' href='#ms19Pv_812'>Ms 19Pv_812</a><a class='ref msdiv' id='msdiv758' href='#msdiv758'>Msdiv 758</a>Tassa kammassa pharusassa,<br>
vipāko kaṭuko ahu;<br>
Yaṃ rājaputto vedesi,<br>
nirayamhi samappito.</p>
<p><a class='ref sc' id='sc7' href='#sc7'>SC 7</a><a class='ref vns' id='vns761' href='#vns761'>SC Verse 761</a><a class='ref ms' id='ms19Pv_813' href='#ms19Pv_813'>Ms 19Pv_813</a><a class='ref msdiv' id='msdiv759' href='#msdiv759'>Msdiv 759</a>Chaḷeva caturāsīti,<br>
vassāni navutāni ca;<br>
Bhusaṃ dukkhaṃ nigacchittho,<br>
niraye katakibbiso.</p>
<p><a class='ref sc' id='sc8' href='#sc8'>SC 8</a><a class='ref vns' id='vns762' href='#vns762'>SC Verse 762</a><a class='ref ms' id='ms19Pv_814' href='#ms19Pv_814'>Ms 19Pv_814</a><a class='ref msdiv' id='msdiv760' href='#msdiv760'>Msdiv 760</a>Uttānopi ca paccittha,<br>
nikujjo vāmadakkhiṇo;<br>
Uddhampādo ṭhito ceva,<br>
ciraṃ bālo apaccatha.</p>
<p><a class='ref sc' id='sc9' href='#sc9'>SC 9</a><a class='ref vns' id='vns763' href='#vns763'>SC Verse 763</a><a class='ref ms' id='ms19Pv_815' href='#ms19Pv_815'>Ms 19Pv_815</a><a class='ref msdiv' id='msdiv761' href='#msdiv761'>Msdiv 761</a>Bahūni vassasahassāni,<br>
pūgāni nahutāni ca;<br>
Bhusaṃ dukkhaṃ nigacchittho,<br>
niraye katakibbiso.</p>
<p><a class='ref sc' id='sc10' href='#sc10'>SC 10</a><a class='ref vns' id='vns764' href='#vns764'>SC Verse 764</a><a class='ref ms' id='ms19Pv_816' href='#ms19Pv_816'>Ms 19Pv_816</a><a class='ref msdiv' id='msdiv762' href='#msdiv762'>Msdiv 762</a>Etādisaṃ kho kaṭukaṃ,<br>
appaduṭṭhappadosinaṃ;<br>
Paccanti pāpakammantā,<br>
isimāsajja subbataṃ.</p>
<p><a class='ref sc' id='sc11' href='#sc11'>SC 11</a><a class='ref vns' id='vns765' href='#vns765'>SC Verse 765</a><a class='ref ms' id='ms19Pv_817' href='#ms19Pv_817'>Ms 19Pv_817</a><a class='ref msdiv' id='msdiv763' href='#msdiv763'>Msdiv 763</a>So tattha bahuvassāni,<br>
vedayitvā bahuṃ dukhaṃ;<br>
<span class='var' id='note281' title='khuppipāsāhato (bj, pts2)' href='#note281' title='khuppipāsāhato (bj, pts2)'>Khuppipāsahato</span> nāma,<br>
peto āsi tato cuto.</p>
<p><a class='ref sc' id='sc12' href='#sc12'>SC 12</a><a class='ref vns' id='vns766' href='#vns766'>SC Verse 766</a><a class='ref ms' id='ms19Pv_818' href='#ms19Pv_818'>Ms 19Pv_818</a><a class='ref msdiv' id='msdiv764' href='#msdiv764'>Msdiv 764</a><span class='var' id='note282' title='evamādīnavaṃ (s2, s3, pts1)'>Etamādīnavaṃ</span> <span class='var' id='note283' title='disvā (bj, pts1-2)' href='#note282' title='evamādīnavaṃ (s2, s3, pts1)'>Etamādīnavaṃ</span> <span class='var' id='note283' title='disvā (bj, pts1-2)'>ñatvā</span>,<br>
issaramadasambhavaṃ;<br>
Pahāya issaramadaṃ,<br>
nivātamanuvattaye.</p>
<p><a class='ref sc' id='sc13' href='#sc13'>SC 13</a><a class='ref vns' id='vns767' href='#vns767'>SC Verse 767</a><a class='ref ms' id='ms19Pv_819' href='#ms19Pv_819'>Ms 19Pv_819</a><a class='ref msdiv' id='msdiv765' href='#msdiv765'>Msdiv 765</a>Diṭṭheva dhamme pāsaṃso,<br>
yo buddhesu sagāravo;<br>
Kāyassa bhedā sappañño,<br>
saggaṃ so upapajjatīti.</p>
</blockquote>
<p class='endsutta'><a class='ref sc' id='sc14' href='#sc14'>SC 14</a><a class='ref ms' id='ms19Pv_820' href='#ms19Pv_820'>Ms 19Pv_820</a>Rājaputtapetavatthu sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
