<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv19' lang='pli'>
<header>
<ul>
<li class='division'>Petavatthu</li>
<li>Ubbarivagga</li>
</ul>
<h1>19. Dhanapālaseṭṭhipetavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns227' href='#vns227'>SC Verse 227</a><a class='ref pts2ed' id='pts2ed27' href='#pts2ed27'>PTS 2nd ed. 27</a> <a class='ref ms' id='ms19Pv_249' href='#ms19Pv_249'>Ms 19Pv_249</a><a class='ref msdiv' id='msdiv227' href='#msdiv227'>Msdiv 227</a>“Naggo dubbaṇṇarūposi,<br>
kiso dhamanisanthato;<br>
Upphāsuliko kisiko,<br>
ko nu tvamasi mārisa”.</p>
<p><a class='ref sc' id='sc2' href='#sc2'>SC 2</a><a class='ref vns' id='vns228' href='#vns228'>SC Verse 228</a><a class='ref ms' id='ms19Pv_250' href='#ms19Pv_250'>Ms 19Pv_250</a><a class='ref msdiv' id='msdiv228' href='#msdiv228'>Msdiv 228</a>“Ahaṃ bhadante petomhi,<br>
duggato yamalokiko;<br>
Pāpakammaṃ karitvāna,<br>
petalokaṃ ito gato”.</p>
<p><a class='ref sc' id='sc3' href='#sc3'>SC 3</a><a class='ref vns' id='vns229' href='#vns229'>SC Verse 229</a><a class='ref ms' id='ms19Pv_251' href='#ms19Pv_251'>Ms 19Pv_251</a><a class='ref msdiv' id='msdiv229' href='#msdiv229'>Msdiv 229</a>“Kiṃ nu kāyena vācāya,<br>
manasā dukkaṭaṃ kataṃ;<br>
Kissa kammavipākena,<br>
petalokaṃ ito gato”.</p>
<p><a class='ref sc' id='sc4' href='#sc4'>SC 4</a><a class='ref vns' id='vns230' href='#vns230'>SC Verse 230</a><a class='ref ms' id='ms19Pv_252' href='#ms19Pv_252'>Ms 19Pv_252</a><a class='ref msdiv' id='msdiv230' href='#msdiv230'>Msdiv 230</a>“Nagaraṃ atthi <span class='var' id='note68' title='dasannānaṃ (bj, s2, s3) | dasaṇṇānaṃ (pts1-2)' href='#note68' title='dasannānaṃ (bj, s2, s3) | dasaṇṇānaṃ (pts1-2)'>paṇṇānaṃ</span>,<br>
erakacchanti vissutaṃ;<br>
Tattha seṭṭhi pure āsiṃ,<br>
dhanapāloti maṃ vidū.</p>
<p><a class='ref sc' id='sc5' href='#sc5'>SC 5</a><a class='ref vns' id='vns231' href='#vns231'>SC Verse 231</a><a class='ref ms' id='ms19Pv_253' href='#ms19Pv_253'>Ms 19Pv_253</a><a class='ref msdiv' id='msdiv231' href='#msdiv231'>Msdiv 231</a>Asīti sakaṭavāhānaṃ,<br>
hiraññassa ahosi me;<br>
Pahūtaṃ me jātarūpaṃ,<br>
muttā veḷuriyā bahū.</p>
<p><a class='ref sc' id='sc6' href='#sc6'>SC 6</a><a class='ref vns' id='vns232' href='#vns232'>SC Verse 232</a><a class='ref ms' id='ms19Pv_254' href='#ms19Pv_254'>Ms 19Pv_254</a><a class='ref msdiv' id='msdiv232' href='#msdiv232'>Msdiv 232</a>Tāva mahaddhanassāpi,<br>
na me dātuṃ piyaṃ ahu;<br>
Pidahitvā dvāraṃ <span class='var' id='note69' title='bhuñjāmi (bj, s2, s3, pts1-2)' href='#note69' title='bhuñjāmi (bj, s2, s3, pts1-2)'>bhuñjiṃ</span>,<br>
mā maṃ yācanakāddasuṃ.</p>
<p><a class='ref sc' id='sc7' href='#sc7'>SC 7</a><a class='ref vns' id='vns233' href='#vns233'>SC Verse 233</a><a class='ref ms' id='ms19Pv_255' href='#ms19Pv_255'>Ms 19Pv_255</a><a class='ref msdiv' id='msdiv233' href='#msdiv233'>Msdiv 233</a>Assaddho maccharī cāsiṃ,<br>
kadariyo paribhāsako;<br>
Dadantānaṃ karontānaṃ,<br>
vārayissaṃ <span class='var' id='note70' title='bahujjanaṃ (bj, s2, s3, pts2) | bahujanaṃ (pts1)' href='#note70' title='bahujjanaṃ (bj, s2, s3, pts2) | bahujanaṃ (pts1)'>bahū jane</span>.</p>
<p><a class='ref sc' id='sc8' href='#sc8'>SC 8</a><a class='ref vns' id='vns234' href='#vns234'>SC Verse 234</a><a class='ref pts2ed' id='pts2ed28' href='#pts2ed28'>PTS 2nd ed. 28</a> <a class='ref ms' id='ms19Pv_256' href='#ms19Pv_256'>Ms 19Pv_256</a><a class='ref msdiv' id='msdiv234' href='#msdiv234'>Msdiv 234</a>Vipāko natthi dānassa,<br>
saṃyamassa kuto phalaṃ;<br>
Pokkharaññodapānāni,<br>
ārāmāni ca ropite;<br>
Papāyo ca vināsesiṃ,<br>
dugge saṅkamanāni ca.</p>
<p><a class='ref sc' id='sc9' href='#sc9'>SC 9</a><a class='ref vns' id='vns235' href='#vns235'>SC Verse 235</a><a class='ref ms' id='ms19Pv_257' href='#ms19Pv_257'>Ms 19Pv_257</a><a class='ref msdiv' id='msdiv235' href='#msdiv235'>Msdiv 235</a>Svāhaṃ akatakalyāṇo,<br>
katapāpo tato cuto;<br>
Upapanno pettivisayaṃ,<br>
khuppipāsasamappito.</p>
<p><a class='ref sc' id='sc10' href='#sc10'>SC 10</a><a class='ref vns' id='vns236' href='#vns236'>SC Verse 236</a><a class='ref ms' id='ms19Pv_258' href='#ms19Pv_258'>Ms 19Pv_258</a><a class='ref msdiv' id='msdiv236' href='#msdiv236'>Msdiv 236</a>Pañcapaṇṇāsavassāni,<br>
yato kālaṅkato ahaṃ;<br>
Nābhijānāmi bhuttaṃ vā,<br>
pītaṃ vā pana pāniyaṃ.</p>
<p><a class='ref sc' id='sc11' href='#sc11'>SC 11</a><a class='ref vns' id='vns237' href='#vns237'>SC Verse 237</a><a class='ref ms' id='ms19Pv_259' href='#ms19Pv_259'>Ms 19Pv_259</a><a class='ref msdiv' id='msdiv237' href='#msdiv237'>Msdiv 237</a>Yo saṃyamo so vināso,<br>
yo vināso so saṃyamo;<br>
Petā hi kira jānanti,<br>
yo saṃyamo so vināso.</p>
<p><a class='ref sc' id='sc12' href='#sc12'>SC 12</a><a class='ref vns' id='vns238' href='#vns238'>SC Verse 238</a><a class='ref ms' id='ms19Pv_260' href='#ms19Pv_260'>Ms 19Pv_260</a><a class='ref msdiv' id='msdiv238' href='#msdiv238'>Msdiv 238</a>Ahaṃ pure saṃyamissaṃ,<br>
nādāsiṃ bahuke dhane;<br>
Santesu deyyadhammesu,<br>
dīpaṃ nākāsimattano;<br>
Svāhaṃ pacchānutappāmi,<br>
attakammaphalūpago.</p>
<p><a class='ref sc' id='sc13' href='#sc13'>SC 13</a><a class='ref vns' id='vns239' href='#vns239'>SC Verse 239</a><a class='ref ms' id='ms19Pv_261' href='#ms19Pv_261'>Ms 19Pv_261</a><a class='ref msdiv' id='msdiv239' href='#msdiv239'>Msdiv 239</a>Uddhaṃ catūhi māsehi,<br>
kālaṃkiriyā bhavissati;<br>
Ekantakaṭukaṃ ghoraṃ,<br>
nirayaṃ papatissahaṃ.</p>
<p><a class='ref sc' id='sc14' href='#sc14'>SC 14</a><a class='ref vns' id='vns240' href='#vns240'>SC Verse 240</a><a class='ref ms' id='ms19Pv_262' href='#ms19Pv_262'>Ms 19Pv_262</a><a class='ref msdiv' id='msdiv240' href='#msdiv240'>Msdiv 240</a>Catukkaṇṇaṃ catudvāraṃ,<br>
vibhattaṃ bhāgaso mitaṃ;<br>
Ayopākārapariyantaṃ,<br>
ayasā paṭikujjitaṃ.</p>
<p><a class='ref sc' id='sc15' href='#sc15'>SC 15</a><a class='ref vns' id='vns241' href='#vns241'>SC Verse 241</a><a class='ref ms' id='ms19Pv_263' href='#ms19Pv_263'>Ms 19Pv_263</a><a class='ref msdiv' id='msdiv241' href='#msdiv241'>Msdiv 241</a>Tassa ayomayā bhūmi,<br>
jalitā tejasā yutā;<br>
Samantā yojanasataṃ,<br>
pharitvā tiṭṭhati sabbadā.</p>
<p><a class='ref sc' id='sc16' href='#sc16'>SC 16</a><a class='ref vns' id='vns242' href='#vns242'>SC Verse 242</a><a class='ref ms' id='ms19Pv_264' href='#ms19Pv_264'>Ms 19Pv_264</a><a class='ref msdiv' id='msdiv242' href='#msdiv242'>Msdiv 242</a>Tatthāhaṃ dīghamaddhānaṃ,<br>
Dukkhaṃ vedissa vedanaṃ;<br>
Phalaṃ pāpassa kammassa,<br>
Tasmā socāmahaṃ bhusaṃ.</p>
<p><a class='ref sc' id='sc17' href='#sc17'>SC 17</a><a class='ref vns' id='vns243' href='#vns243'>SC Verse 243</a><a class='ref ms' id='ms19Pv_265' href='#ms19Pv_265'>Ms 19Pv_265</a><a class='ref msdiv' id='msdiv243' href='#msdiv243'>Msdiv 243</a>Taṃ vo vadāmi bhaddaṃ vo,<br>
yāvantettha samāgatā;<br>
Mākattha pāpakaṃ kammaṃ,<br>
āvi vā yadi vā raho.</p>
<p><a class='ref sc' id='sc18' href='#sc18'>SC 18</a><a class='ref vns' id='vns244' href='#vns244'>SC Verse 244</a><a class='ref ms' id='ms19Pv_266' href='#ms19Pv_266'>Ms 19Pv_266</a><a class='ref msdiv' id='msdiv244' href='#msdiv244'>Msdiv 244</a>Sace taṃ pāpakaṃ kammaṃ,<br>
karissatha karotha vā;<br>
Na vo dukkhā <span class='var' id='note74' title='pamuttatthi (s2, s3, pts1-2)' href='#note74' title='pamuttatthi (s2, s3, pts1-2)'>pamutyatthi</span>,<br>
<span class='var' id='note75' title='upacchāpi (s2, s3, pts1) | upeccāpi (mr ^ud5.4#1 [Kumārakasutta])' href='#note75' title='upacchāpi (s2, s3, pts1) | upeccāpi (mr ^ud5.4#1 [Kumārakasutta])'>uppaccāpi</span> palāyataṃ.</p>
<p><a class='ref sc' id='sc19' href='#sc19'>SC 19</a><a class='ref vns' id='vns245' href='#vns245'>SC Verse 245</a><a class='ref ms' id='ms19Pv_267' href='#ms19Pv_267'>Ms 19Pv_267</a><a class='ref msdiv' id='msdiv245' href='#msdiv245'>Msdiv 245</a>Matteyyā hotha petteyyā,<br>
kule jeṭṭhāpacāyikā;<br>
Sāmaññā hotha brahmaññā,<br>
evaṃ saggaṃ gamissathā”ti.</p>
</blockquote>
<p class='endsutta'><a class='ref sc' id='sc20' href='#sc20'>SC 20</a><a class='ref ms' id='ms19Pv_268' href='#ms19Pv_268'>Ms 19Pv_268</a><span class='var' id='note76' title='dhanapālapetavatthu (bj, s2, s3, pts1-2)' href='#note76' title='dhanapālapetavatthu (bj, s2, s3, pts1-2)'>Dhanapālaseṭṭhipetavatthu</span> sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
