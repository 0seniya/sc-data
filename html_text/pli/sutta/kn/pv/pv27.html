<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv27' lang='pli'>
<header>
<ul>
<li class='division'>Petavatthu</li>
<li>Cūḷavagga</li>
</ul>
<h1>27. Sāṇavāsītherapetavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns409' href='#vns409'>SC Verse 409</a><a class='ref pts2ed' id='pts2ed49' href='#pts2ed49'>PTS 2nd ed. 49</a> <a class='ref ms' id='ms19Pv_442' href='#ms19Pv_442'>Ms 19Pv_442</a><a class='ref msdiv' id='msdiv408' href='#msdiv408'>Msdiv 408</a>Kuṇḍināgariyo thero,<br>
<span class='var' id='note140' title='sānuvāsi nivāsino (bj) | sānavāsinivāsiko (s2, s3) | sānuvāsinivāsano (pts1) | sānuvāsinivāsiko (pts2)'>sāṇavāsinivāsiko</span>;<br>
Poṭṭhapādoti nāmena,<br>
samaṇo bhāvitindriyo.</p>
<p><a class='ref sc' id='sc2' href='#sc2'>SC 2</a><a class='ref vns' id='vns410' href='#vns410'>SC Verse 410</a><a class='ref ms' id='ms19Pv_443' href='#ms19Pv_443'>Ms 19Pv_443</a><a class='ref msdiv' id='msdiv409' href='#msdiv409'>Msdiv 409</a>Tassa mātā pitā bhātā,<br>
duggatā yamalokikā;<br>
Pāpakammaṃ karitvāna,<br>
petalokaṃ ito gatā.</p>
<p><a class='ref sc' id='sc3' href='#sc3'>SC 3</a><a class='ref vns' id='vns411' href='#vns411'>SC Verse 411</a><a class='ref ms' id='ms19Pv_444' href='#ms19Pv_444'>Ms 19Pv_444</a><a class='ref msdiv' id='msdiv410' href='#msdiv410'>Msdiv 410</a>Te duggatā sūcikaṭṭā,<br>
kilantā naggino kisā;<br>
<span class='var' id='note141' title='ottappantā (s2, s3, mr)'>Uttasantā</span> <span class='var' id='note142' title='mahātāsā (bj, pts1-2)'>Uttasantā</span> <span class='var' id='note142' title='mahātāsā (bj, pts1-2)'>mahattāsā</span>,<br>
na dassenti <span class='var' id='note143' title='kuruddino (mr)'>kurūrino</span>.</p>
<p><a class='ref sc' id='sc4' href='#sc4'>SC 4</a><a class='ref vns' id='vns412' href='#vns412'>SC Verse 412</a><a class='ref ms' id='ms19Pv_445' href='#ms19Pv_445'>Ms 19Pv_445</a><a class='ref msdiv' id='msdiv411' href='#msdiv411'>Msdiv 411</a>Tassa bhātā vitaritvā,<br>
naggo ekapathekako;<br>
Catukuṇḍiko bhavitvāna,<br>
therassa dassayītumaṃ.</p>
<p><a class='ref sc' id='sc5' href='#sc5'>SC 5</a><a class='ref vns' id='vns413' href='#vns413'>SC Verse 413</a><a class='ref ms' id='ms19Pv_446' href='#ms19Pv_446'>Ms 19Pv_446</a><a class='ref msdiv' id='msdiv412' href='#msdiv412'>Msdiv 412</a>Thero cāmanasikatvā,<br>
tuṇhībhūto atikkami;<br>
So ca viññāpayī theraṃ,<br>
“bhātā petagato ahaṃ.</p>
<p><a class='ref sc' id='sc6' href='#sc6'>SC 6</a><a class='ref vns' id='vns414' href='#vns414'>SC Verse 414</a><a class='ref pts2ed' id='pts2ed50' href='#pts2ed50'>PTS 2nd ed. 50</a> <a class='ref ms' id='ms19Pv_447' href='#ms19Pv_447'>Ms 19Pv_447</a><a class='ref msdiv' id='msdiv413' href='#msdiv413'>Msdiv 413</a>Mātā pitā ca te bhante,<br>
duggatā yamalokikā;<br>
Pāpakammaṃ karitvāna,<br>
petalokaṃ ito gatā.</p>
<p><a class='ref sc' id='sc7' href='#sc7'>SC 7</a><a class='ref vns' id='vns415' href='#vns415'>SC Verse 415</a><a class='ref ms' id='ms19Pv_448' href='#ms19Pv_448'>Ms 19Pv_448</a><a class='ref msdiv' id='msdiv414' href='#msdiv414'>Msdiv 414</a>Te duggatā sūcikaṭṭā,<br>
kilantā naggino kisā;<br>
Uttasantā mahattāsā,<br>
na dassenti kurūrino.</p>
<p><a class='ref sc' id='sc8' href='#sc8'>SC 8</a><a class='ref vns' id='vns416' href='#vns416'>SC Verse 416</a><a class='ref ms' id='ms19Pv_449' href='#ms19Pv_449'>Ms 19Pv_449</a><a class='ref msdiv' id='msdiv415' href='#msdiv415'>Msdiv 415</a>Anukampassu kāruṇiko,<br>
datvā anvādisāhi no;<br>
Tava dinnena dānena,<br>
yāpessanti kurūrino”ti.</p>
<p><a class='ref sc' id='sc9' href='#sc9'>SC 9</a><a class='ref vns' id='vns417' href='#vns417'>SC Verse 417</a><a class='ref ms' id='ms19Pv_450' href='#ms19Pv_450'>Ms 19Pv_450</a><a class='ref msdiv' id='msdiv416' href='#msdiv416'>Msdiv 416</a>Thero caritvā piṇḍāya,<br>
bhikkhū aññe ca dvādasa;<br>
Ekajjhaṃ sannipatiṃsu,<br>
bhattavissaggakāraṇā.</p>
<p><a class='ref sc' id='sc10' href='#sc10'>SC 10</a><a class='ref vns' id='vns418' href='#vns418'>SC Verse 418</a><a class='ref ms' id='ms19Pv_451' href='#ms19Pv_451'>Ms 19Pv_451</a><a class='ref msdiv' id='msdiv417' href='#msdiv417'>Msdiv 417</a>Thero sabbeva te āha,<br>
“yathāladdhaṃ dadātha me;<br>
Saṃghabhattaṃ karissāmi,<br>
anukampāya ñātinaṃ”.</p>
<p><a class='ref sc' id='sc11' href='#sc11'>SC 11</a><a class='ref vns' id='vns419' href='#vns419'>SC Verse 419</a><a class='ref ms' id='ms19Pv_452' href='#ms19Pv_452'>Ms 19Pv_452</a><a class='ref msdiv' id='msdiv418' href='#msdiv418'>Msdiv 418</a>Niyyādayiṃsu therassa,<br>
thero saṃghaṃ nimantayi;<br>
Datvā anvādisi thero,<br>
mātu pitu ca bhātuno;<br>
“Idaṃ me ñātīnaṃ hotu,<br>
sukhitā hontu ñātayo”.</p>
<p><a class='ref sc' id='sc12' href='#sc12'>SC 12</a><a class='ref vns' id='vns420' href='#vns420'>SC Verse 420</a><a class='ref ms' id='ms19Pv_453' href='#ms19Pv_453'>Ms 19Pv_453</a><a class='ref msdiv' id='msdiv419' href='#msdiv419'>Msdiv 419</a>Samanantarānuddiṭṭhe,<br>
bhojanaṃ udapajjatha;<br>
Suciṃ paṇītaṃ sampannaṃ,<br>
anekarasabyañjanaṃ.</p>
<p><a class='ref sc' id='sc13' href='#sc13'>SC 13</a><a class='ref vns' id='vns421' href='#vns421'>SC Verse 421</a><a class='ref ms' id='ms19Pv_454' href='#ms19Pv_454'>Ms 19Pv_454</a><a class='ref msdiv' id='msdiv420' href='#msdiv420'>Msdiv 420</a>Tato <span class='var' id='note144' title='uddisayī (bj, mr) | uddissati (s2, s3, pts1-2, mr)'>uddassayī</span> bhātā,<br>
vaṇṇavā balavā sukhī;<br>
“Pahūtaṃ bhojanaṃ bhante,<br>
passa naggāmhase mayaṃ;<br>
Tathā bhante parakkama,<br>
yathā vatthaṃ labhāmase”ti.</p>
<p><a class='ref sc' id='sc14' href='#sc14'>SC 14</a><a class='ref vns' id='vns422' href='#vns422'>SC Verse 422</a><a class='ref ms' id='ms19Pv_455' href='#ms19Pv_455'>Ms 19Pv_455</a><a class='ref msdiv' id='msdiv421' href='#msdiv421'>Msdiv 421</a>Thero saṅkārakūṭamhā,<br>
uccinitvāna nantake;<br>
Pilotikaṃ paṭaṃ katvā,<br>
saṃghe cātuddise adā.</p>
<p><a class='ref sc' id='sc15' href='#sc15'>SC 15</a><a class='ref vns' id='vns423' href='#vns423'>SC Verse 423</a><a class='ref ms' id='ms19Pv_456' href='#ms19Pv_456'>Ms 19Pv_456</a><a class='ref msdiv' id='msdiv422' href='#msdiv422'>Msdiv 422</a>Datvā anvādisī thero,<br>
mātu pitu ca bhātuno;<br>
“Idaṃ me ñātīnaṃ hotu,<br>
sukhitā hontu ñātayo”.</p>
<p><a class='ref sc' id='sc16' href='#sc16'>SC 16</a><a class='ref vns' id='vns424' href='#vns424'>SC Verse 424</a><a class='ref ms' id='ms19Pv_457' href='#ms19Pv_457'>Ms 19Pv_457</a><a class='ref msdiv' id='msdiv423' href='#msdiv423'>Msdiv 423</a>Samanantarānuddiṭṭhe,<br>
vatthāni udapajjisuṃ;<br>
Tato suvatthavasano,<br>
therassa dassayītumaṃ.</p>
<p><a class='ref sc' id='sc17' href='#sc17'>SC 17</a><a class='ref vns' id='vns425' href='#vns425'>SC Verse 425</a><a class='ref ms' id='ms19Pv_458' href='#ms19Pv_458'>Ms 19Pv_458</a><a class='ref msdiv' id='msdiv424' href='#msdiv424'>Msdiv 424</a>“Yāvatā nandarājassa,<br>
vijitasmiṃ paṭicchadā;<br>
Tato bahutarā bhante,<br>
vatthānacchādanāni no.</p>
<p><a class='ref sc' id='sc18' href='#sc18'>SC 18</a><a class='ref vns' id='vns426' href='#vns426'>SC Verse 426</a><a class='ref ms' id='ms19Pv_459' href='#ms19Pv_459'>Ms 19Pv_459</a><a class='ref msdiv' id='msdiv425' href='#msdiv425'>Msdiv 425</a>Koseyyakambalīyāni,<br>
khoma kappāsikāni ca;<br>
Vipulā ca mahagghā ca,<br>
tepākāsevalambare.</p>
<p><a class='ref sc' id='sc19' href='#sc19'>SC 19</a><a class='ref vns' id='vns427' href='#vns427'>SC Verse 427</a><a class='ref ms' id='ms19Pv_460' href='#ms19Pv_460'>Ms 19Pv_460</a><a class='ref msdiv' id='msdiv426' href='#msdiv426'>Msdiv 426</a>Te mayaṃ paridahāma,<br>
yaṃ yaṃ hi manaso piyaṃ;<br>
Tathā bhante parakkama,<br>
yathā gehaṃ labhāmase”ti.</p>
<p><a class='ref sc' id='sc20' href='#sc20'>SC 20</a><a class='ref vns' id='vns428' href='#vns428'>SC Verse 428</a><a class='ref ms' id='ms19Pv_461' href='#ms19Pv_461'>Ms 19Pv_461</a><a class='ref msdiv' id='msdiv427' href='#msdiv427'>Msdiv 427</a>Thero paṇṇakuṭiṃ katvā,<br>
saṃghe cātuddise adā;<br>
Datvā anvādisī thero,<br>
mātu pitu ca bhātuno;<br>
“Idaṃ me ñātīnaṃ hotu,<br>
sukhitā hontu ñātayo”.</p>
<p><a class='ref sc' id='sc21' href='#sc21'>SC 21</a><a class='ref vns' id='vns429' href='#vns429'>SC Verse 429</a><a class='ref pts2ed' id='pts2ed51' href='#pts2ed51'>PTS 2nd ed. 51</a> <a class='ref ms' id='ms19Pv_462' href='#ms19Pv_462'>Ms 19Pv_462</a><a class='ref msdiv' id='msdiv428' href='#msdiv428'>Msdiv 428</a>Samanantarānuddiṭṭhe,<br>
gharāni udapajjisuṃ;<br>
Kūṭāgāranivesanā,<br>
vibhattā bhāgaso mitā.</p>
<p><a class='ref sc' id='sc22' href='#sc22'>SC 22</a><a class='ref vns' id='vns430' href='#vns430'>SC Verse 430</a><a class='ref ms' id='ms19Pv_463' href='#ms19Pv_463'>Ms 19Pv_463</a><a class='ref msdiv' id='msdiv429' href='#msdiv429'>Msdiv 429</a>“Na manussesu īdisā,<br>
yādisā no gharā idha;<br>
Api dibbesu yādisā,<br>
tādisā no gharā idha.</p>
<p><a class='ref sc' id='sc23' href='#sc23'>SC 23</a><a class='ref vns' id='vns431' href='#vns431'>SC Verse 431</a><a class='ref ms' id='ms19Pv_464' href='#ms19Pv_464'>Ms 19Pv_464</a><a class='ref msdiv' id='msdiv430' href='#msdiv430'>Msdiv 430</a>Daddallamānā <span class='var' id='note145' title='ābhanti (bj, mr)'>ābhenti</span>,<br>
Samantā caturo disā;<br>
Tathā bhante parakkama,<br>
Yathā pānīyaṃ labhāmase”ti.</p>
<p><a class='ref sc' id='sc24' href='#sc24'>SC 24</a><a class='ref vns' id='vns432' href='#vns432'>SC Verse 432</a><a class='ref ms' id='ms19Pv_465' href='#ms19Pv_465'>Ms 19Pv_465</a><a class='ref msdiv' id='msdiv431' href='#msdiv431'>Msdiv 431</a>Thero <span class='var' id='note146' title='karakaṃ (bj, s2, s3, pts1-2)'>karaṇaṃ</span> pūretvā,<br>
saṃghe cātuddise adā;<br>
Datvā anvādisī thero,<br>
mātu pitu ca bhātuno;<br>
“Idaṃ me ñātīnaṃ hotu,<br>
sukhitā hontu ñātayo”.</p>
<p><a class='ref sc' id='sc25' href='#sc25'>SC 25</a><a class='ref vns' id='vns433' href='#vns433'>SC Verse 433</a><a class='ref ms' id='ms19Pv_466' href='#ms19Pv_466'>Ms 19Pv_466</a><a class='ref msdiv' id='msdiv432' href='#msdiv432'>Msdiv 432</a>Samanantarānuddiṭṭhe,<br>
pānīyaṃ udapajjatha;<br>
Gambhīrā caturassā ca,<br>
pokkharañño sunimmitā.</p>
<p><a class='ref sc' id='sc26' href='#sc26'>SC 26</a><a class='ref vns' id='vns434' href='#vns434'>SC Verse 434</a><a class='ref ms' id='ms19Pv_467' href='#ms19Pv_467'>Ms 19Pv_467</a><a class='ref msdiv' id='msdiv433' href='#msdiv433'>Msdiv 433</a>Sītodikā suppatitthā,<br>
sītā appaṭigandhiyā;<br>
Padumuppalasañchannā,<br>
vārikiñjakkhapūritā.</p>
<p><a class='ref sc' id='sc27' href='#sc27'>SC 27</a><a class='ref vns' id='vns435' href='#vns435'>SC Verse 435</a><a class='ref ms' id='ms19Pv_468' href='#ms19Pv_468'>Ms 19Pv_468</a><a class='ref msdiv' id='msdiv434' href='#msdiv434'>Msdiv 434</a>Tattha nhatvā pivitvā ca,<br>
therassa paṭidassayuṃ;<br>
“Pahūtaṃ pānīyaṃ bhante,<br>
pādā dukkhā phalanti no”.</p>
<p><a class='ref sc' id='sc28' href='#sc28'>SC 28</a><a class='ref vns' id='vns436' href='#vns436'>SC Verse 436</a><a class='ref ms' id='ms19Pv_469' href='#ms19Pv_469'>Ms 19Pv_469</a><a class='ref msdiv' id='msdiv435' href='#msdiv435'>Msdiv 435</a>“Āhiṇḍamānā khañjāma,<br>
sakkhare kusakaṇṭake;<br>
‘Tathā bhante parakkama,<br>
yathā yānaṃ labhāmase’”ti.</p>
<p><a class='ref sc' id='sc29' href='#sc29'>SC 29</a><a class='ref vns' id='vns437' href='#vns437'>SC Verse 437</a><a class='ref ms' id='ms19Pv_470' href='#ms19Pv_470'>Ms 19Pv_470</a><a class='ref msdiv' id='msdiv436' href='#msdiv436'>Msdiv 436</a>Thero sipāṭikaṃ laddhā,<br>
saṃghe cātuddise adā;<br>
Datvā anvādisī thero,<br>
mātu pitu ca bhātuno;<br>
“Idaṃ me ñātīnaṃ hotu,<br>
sukhitā hontu ñātayo”.</p>
<p><a class='ref sc' id='sc30' href='#sc30'>SC 30</a><a class='ref vns' id='vns438' href='#vns438'>SC Verse 438</a><a class='ref ms' id='ms19Pv_471' href='#ms19Pv_471'>Ms 19Pv_471</a><a class='ref msdiv' id='msdiv437' href='#msdiv437'>Msdiv 437</a>Samanantarānuddiṭṭhe,<br>
petā rathena māgamuṃ;<br>
“Anukampitamha bhadante,<br>
bhattenacchādanena ca.</p>
<p><a class='ref sc' id='sc31' href='#sc31'>SC 31</a><a class='ref vns' id='vns439' href='#vns439'>SC Verse 439</a><a class='ref ms' id='ms19Pv_472' href='#ms19Pv_472'>Ms 19Pv_472</a><a class='ref msdiv' id='msdiv438' href='#msdiv438'>Msdiv 438</a>Gharena pānīyadānena,<br>
yānadānena cūbhayaṃ;<br>
Muniṃ kāruṇikaṃ loke,<br>
bhante vanditumāgatā”ti.</p>
</blockquote>
<p class='endsutta'><a class='ref sc' id='sc32' href='#sc32'>SC 32</a><a class='ref ms' id='ms19Pv_473' href='#ms19Pv_473'>Ms 19Pv_473</a><span class='var' id='note147' title='sānuvāsīpetavatthu (bj) | sānuvāsittherapetavatthu (s2, s3)'>Sāṇavāsītherapetavatthu</span> dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
