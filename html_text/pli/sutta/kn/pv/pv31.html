<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv31' lang='pli'>
<header>
<ul>
<li class='division'>Petavatthu</li>
<li>Cūḷavagga</li>
</ul>
<h1>31. Seriṇīpetivatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns465' href='#vns465'>SC Verse 465</a><a class='ref pts2ed' id='pts2ed57' href='#pts2ed57'>PTS 2nd ed. 57</a> <a class='ref ms' id='ms19Pv_502' href='#ms19Pv_502'>Ms 19Pv_502</a><a class='ref msdiv' id='msdiv464' href='#msdiv464'>Msdiv 464</a>“Naggā dubbaṇṇarūpāsi,<br>
kisā dhamanisanthatā;<br>
Upphāsulike kisike,<br>
kā nu tvaṃ idha tiṭṭhasī”ti.</p>
<p><a class='ref sc' id='sc2' href='#sc2'>SC 2</a><a class='ref vns' id='vns466' href='#vns466'>SC Verse 466</a><a class='ref ms' id='ms19Pv_503' href='#ms19Pv_503'>Ms 19Pv_503</a><a class='ref msdiv' id='msdiv465' href='#msdiv465'>Msdiv 465</a>“Ahaṃ bhadante petīmhi,<br>
duggatā yamalokikā;<br>
Pāpakammaṃ karitvāna,<br>
petalokaṃ ito gatā”ti.</p>
<p><a class='ref sc' id='sc3' href='#sc3'>SC 3</a><a class='ref vns' id='vns467' href='#vns467'>SC Verse 467</a><a class='ref ms' id='ms19Pv_504' href='#ms19Pv_504'>Ms 19Pv_504</a><a class='ref msdiv' id='msdiv466' href='#msdiv466'>Msdiv 466</a>“Kiṃ nu kāyena vācāya,<br>
manasā dukkaṭaṃ kataṃ;<br>
Kissa kammavipākena,<br>
petalokaṃ ito gatā”ti.</p>
<p><a class='ref sc' id='sc4' href='#sc4'>SC 4</a><a class='ref vns' id='vns468' href='#vns468'>SC Verse 468</a><a class='ref ms' id='ms19Pv_505' href='#ms19Pv_505'>Ms 19Pv_505</a><a class='ref msdiv' id='msdiv467' href='#msdiv467'>Msdiv 467</a>“Anāvaṭesu titthesu,<br>
viciniṃ aḍḍhamāsakaṃ;<br>
Santesu deyyadhammesu,<br>
dīpaṃ nākāsimattano.</p>
<p><a class='ref sc' id='sc5' href='#sc5'>SC 5</a><a class='ref vns' id='vns469' href='#vns469'>SC Verse 469</a><a class='ref ms' id='ms19Pv_506' href='#ms19Pv_506'>Ms 19Pv_506</a><a class='ref msdiv' id='msdiv468' href='#msdiv468'>Msdiv 468</a>Nadiṃ upemi tasitā,<br>
rittakā parivattati;<br>
Chāyaṃ upemi uṇhesu,<br>
ātapo parivattati.</p>
<p><a class='ref sc' id='sc6' href='#sc6'>SC 6</a><a class='ref vns' id='vns470' href='#vns470'>SC Verse 470</a><a class='ref ms' id='ms19Pv_507' href='#ms19Pv_507'>Ms 19Pv_507</a><a class='ref msdiv' id='msdiv469' href='#msdiv469'>Msdiv 469</a>Aggivaṇṇo ca me vāto,<br>
ḍahanto upavāyati;<br>
Etañca bhante arahāmi,<br>
aññañca pāpakaṃ tato.</p>
<p><a class='ref sc' id='sc7' href='#sc7'>SC 7</a><a class='ref vns' id='vns471' href='#vns471'>SC Verse 471</a><a class='ref pts2ed' id='pts2ed58' href='#pts2ed58'>PTS 2nd ed. 58</a> <a class='ref ms' id='ms19Pv_508' href='#ms19Pv_508'>Ms 19Pv_508</a><a class='ref msdiv' id='msdiv470' href='#msdiv470'>Msdiv 470</a>Gantvāna hatthiniṃ puraṃ,<br>
vajjesi mayha mātaraṃ;<br>
‘Dhītā ca te mayā diṭṭhā,<br>
duggatā yamalokikā;<br>
Pāpakammaṃ karitvāna,<br>
petalokaṃ ito gatā’.</p>
<p><a class='ref sc' id='sc8' href='#sc8'>SC 8</a><a class='ref vns' id='vns472' href='#vns472'>SC Verse 472</a><a class='ref ms' id='ms19Pv_509' href='#ms19Pv_509'>Ms 19Pv_509</a><a class='ref msdiv' id='msdiv471' href='#msdiv471'>Msdiv 471</a>Atthi me ettha nikkhittaṃ,<br>
anakkhātañca taṃ mayā;<br>
Cattārisatasahassāni,<br>
pallaṅkassa ca heṭṭhato.</p>
<p><a class='ref sc' id='sc9' href='#sc9'>SC 9</a><a class='ref vns' id='vns473' href='#vns473'>SC Verse 473</a><a class='ref ms' id='ms19Pv_510' href='#ms19Pv_510'>Ms 19Pv_510</a><a class='ref msdiv' id='msdiv472' href='#msdiv472'>Msdiv 472</a>Tato me dānaṃ dadatu,<br>
tassā ca hotu jīvikā;<br>
Dānaṃ datvā ca me mātā,<br>
dakkhiṇaṃ <span class='var' id='note163' title='anudissatu (bj) | anvādissatu (s2, s3, pts1-2)'>anudicchatu</span>;<br>
Tadāhaṃ sukhitā hessaṃ,<br>
sabbakāmasamiddhinī”ti.</p>
<p><a class='ref sc' id='sc10' href='#sc10'>SC 10</a><a class='ref vns' id='vns474' href='#vns474'>SC Verse 474</a><a class='ref ms' id='ms19Pv_511' href='#ms19Pv_511'>Ms 19Pv_511</a><a class='ref msdiv' id='msdiv473' href='#msdiv473'>Msdiv 473</a>“Sādhū”ti so paṭissutvā,<br>
gantvāna hatthiniṃ puraṃ;<br>
Avoca tassā mātaraṃ—</p>
<p><a class='ref sc' id='sc11' href='#sc11'>SC 11</a><a class='ref vns' id='vns475' href='#vns475'>SC Verse 475</a><a class='ref ms' id='ms19Pv_512' href='#ms19Pv_512'>Ms 19Pv_512</a>“Dhītā ca te mayā diṭṭhā,<br>
duggatā yamalokikā;<br>
Pāpakammaṃ karitvāna,<br>
petalokaṃ ito gatā.</p>
<p><a class='ref sc' id='sc12' href='#sc12'>SC 12</a><a class='ref vns' id='vns476' href='#vns476'>SC Verse 476</a><a class='ref ms' id='ms19Pv_513' href='#ms19Pv_513'>Ms 19Pv_513</a><a class='ref msdiv' id='msdiv474' href='#msdiv474'>Msdiv 474</a>Sā maṃ tattha samādapesi, <span class='var' id='note164' title='(gantvāna hatthinīpuraṃ) (s2, s3) | (gantvāna hatthiniṃ puraṃ) (pts1-2, mr)'>()</span><br>
Vajjesi mayha mātaraṃ;<br>
‘Dhītā ca te mayā diṭṭhā,<br>
Duggatā yamalokikā;<br>
Pāpakammaṃ karitvāna,<br>
Petalokaṃ ito gatā.</p>
<p><a class='ref sc' id='sc13' href='#sc13'>SC 13</a><a class='ref vns' id='vns477' href='#vns477'>SC Verse 477</a><a class='ref ms' id='ms19Pv_514' href='#ms19Pv_514'>Ms 19Pv_514</a><a class='ref msdiv' id='msdiv475' href='#msdiv475'>Msdiv 475</a>Atthi ca me ettha nikkhittaṃ,<br>
anakkhātañca taṃ mayā;<br>
Cattārisatasahassāni,<br>
pallaṅkassa ca heṭṭhato.</p>
<p><a class='ref sc' id='sc14' href='#sc14'>SC 14</a><a class='ref vns' id='vns478' href='#vns478'>SC Verse 478</a><a class='ref ms' id='ms19Pv_515' href='#ms19Pv_515'>Ms 19Pv_515</a><a class='ref msdiv' id='msdiv476' href='#msdiv476'>Msdiv 476</a>Tato me dānaṃ dadatu,<br>
tassā ca hotu jīvikā;<br>
Dānaṃ datvā ca me mātā,<br>
dakkhiṇaṃ anudicchatu <span class='var' id='note165' title='tassā dakkhiṇamādisī) (mr)'>()</span>;<br>
Tadāhaṃ sukhitā hessaṃ,<br>
sabbakāmasamiddhinī’”ti.</p>
<p><a class='ref sc' id='sc15' href='#sc15'>SC 15</a><a class='ref vns' id='vns479' href='#vns479'>SC Verse 479</a><a class='ref ms' id='ms19Pv_516' href='#ms19Pv_516'>Ms 19Pv_516</a><a class='ref msdiv' id='msdiv477' href='#msdiv477'>Msdiv 477</a>Tato hi sā dānamadā,<br>
tassā dakkhiṇamādisī;<br>
Petī ca sukhitā āsi,<br>
tassā cāsi sujīvikāti.</p>
</blockquote>
<p class='endsutta'><a class='ref sc' id='sc16' href='#sc16'>SC 16</a><a class='ref ms' id='ms19Pv_517' href='#ms19Pv_517'>Ms 19Pv_517</a><span class='var' id='note166' title='serinīpetavatthu (s2, s3)'>Seriṇīpetivatthu</span> chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
