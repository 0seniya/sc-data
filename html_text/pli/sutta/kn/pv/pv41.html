<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv41' lang='pli'>
<header>
<ul>
<li class='division'>Petavatthu</li>
<li>Mahāvagga</li>
</ul>
<h1>41. Kumārapetavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns748' href='#vns748'>SC Verse 748</a><a class='ref pts2ed' id='pts2ed87' href='#pts2ed87'>PTS 2nd ed. 87</a> <a class='ref ms' id='ms19Pv_799' href='#ms19Pv_799'>Ms 19Pv_799</a><a class='ref msdiv' id='msdiv746' href='#msdiv746'>Msdiv 746</a>“Sāvatthi nāma nagaraṃ,<br>
himavantassa passato;<br>
Tattha āsuṃ dve kumārā,<br>
rājaputtāti me sutaṃ.</p>
<p><a class='ref sc' id='sc2' href='#sc2'>SC 2</a><a class='ref vns' id='vns749' href='#vns749'>SC Verse 749</a><a class='ref ms' id='ms19Pv_800' href='#ms19Pv_800'>Ms 19Pv_800</a><a class='ref msdiv' id='msdiv747' href='#msdiv747'>Msdiv 747</a><span class='var' id='note276' title='pamattā (bj, s2, s3, pts1, mr)' href='#note276' title='pamattā (bj, s2, s3, pts1, mr)'>Sammattā</span> rajanīyesu,<br>
kāmassādābhinandino;<br>
Paccuppannasukhe giddhā,<br>
na te passiṃsunāgataṃ.</p>
<p><a class='ref sc' id='sc3' href='#sc3'>SC 3</a><a class='ref vns' id='vns750' href='#vns750'>SC Verse 750</a><a class='ref ms' id='ms19Pv_801' href='#ms19Pv_801'>Ms 19Pv_801</a><a class='ref msdiv' id='msdiv748' href='#msdiv748'>Msdiv 748</a>Te cutā ca manussattā,<br>
paralokaṃ ito gatā;<br>
Tedha ghosentyadissantā,<br>
pubbe dukkaṭamattano.</p>
<p><a class='ref sc' id='sc4' href='#sc4'>SC 4</a><a class='ref vns' id='vns751' href='#vns751'>SC Verse 751</a><a class='ref ms' id='ms19Pv_802' href='#ms19Pv_802'>Ms 19Pv_802</a><a class='ref msdiv' id='msdiv749' href='#msdiv749'>Msdiv 749</a><span class='var' id='note277' title='bahussutesu (mr)' href='#note277' title='bahussutesu (mr)'>Bahūsu vata</span> santesu,<br>
deyyadhamme upaṭṭhite;<br>
Nāsakkhimhā ca attānaṃ,<br>
parittaṃ kātuṃ sukhāvahaṃ.</p>
<p><a class='ref sc' id='sc5' href='#sc5'>SC 5</a><a class='ref vns' id='vns752' href='#vns752'>SC Verse 752</a><a class='ref ms' id='ms19Pv_803' href='#ms19Pv_803'>Ms 19Pv_803</a><a class='ref msdiv' id='msdiv750' href='#msdiv750'>Msdiv 750</a>Kiṃ tato pāpakaṃ assa,<br>
yaṃ no rājakulā cutā;<br>
Upapannā pettivisayaṃ,<br>
<span class='var' id='note278' title='khuppipāsāsamappitā (bj, s2, s3, pts1)' href='#note278' title='khuppipāsāsamappitā (bj, s2, s3, pts1)'>khuppipāsasamappitā</span>.</p>
<p><a class='ref sc' id='sc6' href='#sc6'>SC 6</a><a class='ref vns' id='vns753' href='#vns753'>SC Verse 753</a><a class='ref ms' id='ms19Pv_804' href='#ms19Pv_804'>Ms 19Pv_804</a><a class='ref msdiv' id='msdiv751' href='#msdiv751'>Msdiv 751</a>Sāmino idha hutvāna,<br>
honti asāmino tahiṃ;<br>
<span class='var' id='note279' title='caranti (bj, pts1-2) | maranti (s2, s3)' href='#note279' title='caranti (bj, pts1-2) | maranti (s2, s3)'>Bhamanti</span> khuppipāsāya,<br>
manussā unnatonatā.</p>
<p><a class='ref sc' id='sc7' href='#sc7'>SC 7</a><a class='ref vns' id='vns754' href='#vns754'>SC Verse 754</a><a class='ref ms' id='ms19Pv_805' href='#ms19Pv_805'>Ms 19Pv_805</a><a class='ref msdiv' id='msdiv752' href='#msdiv752'>Msdiv 752</a>Etamādīnavaṃ ñatvā,<br>
issaramadasambhavaṃ;<br>
Pahāya issaramadaṃ,<br>
bhave saggagato naro;<br>
Kāyassa bhedā sappañño,<br>
saggaṃ so upapajjatī”ti.</p>
</blockquote>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms19Pv_806' href='#ms19Pv_806'>Ms 19Pv_806</a>Kumārapetavatthu chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
