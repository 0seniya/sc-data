<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv14' lang='pli'>
<header>
<ul>
<li class='division'>Petavatthu</li>
<li>Ubbarivagga</li>
</ul>
<h1>14. Sāriputtattheramātupetivatthu</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns116'>SC Verse 116</a><a class='ref pts2ed' id='pts2ed17'>PTS 2nd ed. 17</a> <a class='ref ms' id='ms19Pv_133'>Ms 19Pv_133</a><a class='ref msdiv' id='msdiv116'>Msdiv 116</a>“Naggā dubbaṇṇarūpāsi,<br>
kisā dhamanisanthatā;<br>
Upphāsulike kisike,<br>
kā nu tvaṃ idha tiṭṭhasi”.</p>
<p><a class='ref sc' id='sc2'>SC 2</a><a class='ref vns' id='vns117'>SC Verse 117</a><a class='ref pts2ed' id='pts2ed18'>PTS 2nd ed. 18</a> <a class='ref ms' id='ms19Pv_134'>Ms 19Pv_134</a><a class='ref msdiv' id='msdiv117'>Msdiv 117</a>“Ahaṃ te sakiyā mātā,<br>
pubbe aññāsu jātīsu;<br>
Upapannā pettivisayaṃ,<br>
khuppipāsasamappitā.</p>
<p><a class='ref sc' id='sc3'>SC 3</a><a class='ref vns' id='vns118'>SC Verse 118</a><a class='ref ms' id='ms19Pv_135'>Ms 19Pv_135</a><a class='ref msdiv' id='msdiv118'>Msdiv 118</a>Chaḍḍitaṃ khipitaṃ kheḷaṃ,<br>
siṅghāṇikaṃ silesumaṃ;<br>
Vasañca ḍayhamānānaṃ,<br>
vijātānañca lohitaṃ.</p>
<p><a class='ref sc' id='sc4'>SC 4</a><a class='ref vns' id='vns119'>SC Verse 119</a><a class='ref ms' id='ms19Pv_136'>Ms 19Pv_136</a><a class='ref msdiv' id='msdiv119'>Msdiv 119</a>Vaṇikānañca yaṃ ghāna-<br>
sīsacchinnāna lohitaṃ;<br>
Khudāparetā bhuñjāmi,<br>
itthipurisanissitaṃ.</p>
<p><a class='ref sc' id='sc5'>SC 5</a><a class='ref vns' id='vns120'>SC Verse 120</a><a class='ref ms' id='ms19Pv_137'>Ms 19Pv_137</a><a class='ref msdiv' id='msdiv120'>Msdiv 120</a><span class='var' id='note43' title='pubbalohitabhakkhāsmi (bj)'>Pubbalohitaṃ bhakkhāmi</span>,<br>
pasūnaṃ mānusāna ca;<br>
Aleṇā anagārā ca,<br>
nīlamañcaparāyaṇā.</p>
<p><a class='ref sc' id='sc6'>SC 6</a><a class='ref vns' id='vns121'>SC Verse 121</a><a class='ref ms' id='ms19Pv_138'>Ms 19Pv_138</a><a class='ref msdiv' id='msdiv121'>Msdiv 121</a>Dehi puttaka me dānaṃ,<br>
datvā anvādisāhi me;<br>
Appeva nāma mucceyyaṃ,<br>
pubbalohitabhojanā”ti.</p>
<p><a class='ref sc' id='sc7'>SC 7</a><a class='ref vns' id='vns122'>SC Verse 122</a><a class='ref ms' id='ms19Pv_139'>Ms 19Pv_139</a><a class='ref msdiv' id='msdiv122'>Msdiv 122</a>Mātuyā vacanaṃ sutvā,<br>
upatissonukampako;<br>
Āmantayi moggallānaṃ,<br>
anuruddhañca kappinaṃ.</p>
<p><a class='ref sc' id='sc8'>SC 8</a><a class='ref vns' id='vns123'>SC Verse 123</a><a class='ref ms' id='ms19Pv_140'>Ms 19Pv_140</a><a class='ref msdiv' id='msdiv123'>Msdiv 123</a>Catasso kuṭiyo katvā,<br>
saṃghe cātuddise adā;<br>
Kuṭiyo annapānañca,<br>
mātu dakkhiṇamādisī.</p>
<p><a class='ref sc' id='sc9'>SC 9</a><a class='ref vns' id='vns124'>SC Verse 124</a><a class='ref ms' id='ms19Pv_141'>Ms 19Pv_141</a><a class='ref msdiv' id='msdiv124'>Msdiv 124</a>Samanantarānuddiṭṭhe,<br>
vipāko udapajjatha;<br>
Bhojanaṃ pānīyaṃ vatthaṃ,<br>
dakkhiṇāya idaṃ phalaṃ.</p>
<p><a class='ref sc' id='sc10'>SC 10</a><a class='ref vns' id='vns125'>SC Verse 125</a><a class='ref ms' id='ms19Pv_142'>Ms 19Pv_142</a><a class='ref msdiv' id='msdiv125'>Msdiv 125</a>Tato suddhā sucivasanā,<br>
kāsikuttamadhārinī;<br>
Vicittavatthābharaṇā,<br>
kolitaṃ upasaṅkami.</p>
<p><a class='ref sc' id='sc11'>SC 11</a><a class='ref vns' id='vns126'>SC Verse 126</a><a class='ref ms' id='ms19Pv_143'>Ms 19Pv_143</a><a class='ref msdiv' id='msdiv126'>Msdiv 126</a>“Abhikkantena vaṇṇena,<br>
yā tvaṃ tiṭṭhasi devate;<br>
Obhāsentī disā sabbā,<br>
osadhī viya tārakā.</p>
<p><a class='ref sc' id='sc12'>SC 12</a><a class='ref vns' id='vns127'>SC Verse 127</a><a class='ref ms' id='ms19Pv_144'>Ms 19Pv_144</a><a class='ref msdiv' id='msdiv127'>Msdiv 127</a>Kena tetādiso vaṇṇo,<br>
kena te idha mijjhati;<br>
Uppajjanti ca te bhogā,<br>
ye keci manaso piyā.</p>
<p><a class='ref sc' id='sc13'>SC 13</a><a class='ref vns' id='vns128'>SC Verse 128</a><a class='ref ms' id='ms19Pv_145'>Ms 19Pv_145</a><a class='ref msdiv' id='msdiv128'>Msdiv 128</a>Pucchāmi taṃ devi mahānubhāve,<br>
Manussabhūtā kimakāsi puññaṃ;<br>
Kenāsi evaṃ jalitānubhāvā,<br>
Vaṇṇo ca te sabbadisā pabhāsatī”ti.</p>
<p><a class='ref sc' id='sc14'>SC 14</a><a class='ref vns' id='vns129'>SC Verse 129</a><a class='ref ms' id='ms19Pv_146'>Ms 19Pv_146</a><a class='ref msdiv' id='msdiv129'>Msdiv 129</a>“Sāriputtassāhaṃ mātā,<br>
pubbe aññāsu jātīsu;<br>
Upapannā pettivisayaṃ,<br>
khuppipāsasamappitā.</p>
<p><a class='ref sc' id='sc15'>SC 15</a><a class='ref vns' id='vns130'>SC Verse 130</a><a class='ref ms' id='ms19Pv_147'>Ms 19Pv_147</a><a class='ref msdiv' id='msdiv130'>Msdiv 130</a>Chaḍḍitaṃ khipitaṃ kheḷaṃ,<br>
siṅghāṇikaṃ silesumaṃ;<br>
Vasañca ḍayhamānānaṃ,<br>
vijātānañca lohitaṃ.</p>
<p><a class='ref sc' id='sc16'>SC 16</a><a class='ref vns' id='vns131'>SC Verse 131</a><a class='ref ms' id='ms19Pv_148'>Ms 19Pv_148</a><a class='ref msdiv' id='msdiv131'>Msdiv 131</a>Vaṇikānañca yaṃ ghāna-<br>
sīsacchinnāna lohitaṃ;<br>
Khudāparetā bhuñjāmi,<br>
itthipurisanissitaṃ.</p>
<p><a class='ref sc' id='sc17'>SC 17</a><a class='ref vns' id='vns132'>SC Verse 132</a><a class='ref ms' id='ms19Pv_149'>Ms 19Pv_149</a><a class='ref msdiv' id='msdiv132'>Msdiv 132</a>Pubbalohitaṃ bhakkhissaṃ,<br>
pasūnaṃ mānusāna ca;<br>
Aleṇā anagārā ca,<br>
nīlamañcaparāyaṇā.</p>
<p><a class='ref sc' id='sc18'>SC 18</a><a class='ref vns' id='vns133'>SC Verse 133</a><a class='ref pts2ed' id='pts2ed19'>PTS 2nd ed. 19</a> <a class='ref ms' id='ms19Pv_150'>Ms 19Pv_150</a><a class='ref msdiv' id='msdiv133'>Msdiv 133</a>Sāriputtassa dānena,<br>
modāmi akutobhayā;<br>
Muniṃ kāruṇikaṃ loke,<br>
bhante vanditumāgatā”ti.</p>
</blockquote>
<p class='endsutta'><a class='ref sc' id='sc19'>SC 19</a><a class='ref ms' id='ms19Pv_151'>Ms 19Pv_151</a><span class='var' id='note44' title='sārīputtattherassa (s3)'>Sāriputtattherassa</span> mātupetivatthu dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
