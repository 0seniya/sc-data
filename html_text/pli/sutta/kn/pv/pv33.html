<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv33' lang='pli'>
<header>
<ul>
<li class='division'>Petavatthu</li>
<li>Cūḷavagga</li>
</ul>
<h1>33. Dutiyamigaluddakapetavatthu</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns490'>SC Verse 490</a><a class='ref ms' id='ms19Pv_529'>Ms 19Pv_529</a><a class='ref msdiv' id='msdiv488' href='#sc1'>SC 1</a><a class='ref vns' id='vns490'>SC Verse 490</a><a class='ref ms' id='ms19Pv_529'>Ms 19Pv_529</a><a class='ref msdiv' id='msdiv488'>Msdiv 488</a>“Kūṭāgāre ca pāsāde,<br>
pallaṅke gonakatthate;<br>
Pañcaṅgikena turiyena,<br>
ramasi suppavādite.</p>
<p><a class='ref sc' id='sc2'>SC 2</a><a class='ref vns' id='vns491'>SC Verse 491</a><a class='ref ms' id='ms19Pv_530'>Ms 19Pv_530</a><a class='ref msdiv' id='msdiv489'>Msdiv 489</a>Tato ratyā <span class='var' id='note173' title='vyavasāne (bj, pts2) | vivāsanena (pts1)' href='#sc2'>SC 2</a><a class='ref vns' id='vns491'>SC Verse 491</a><a class='ref ms' id='ms19Pv_530'>Ms 19Pv_530</a><a class='ref msdiv' id='msdiv489'>Msdiv 489</a>Tato ratyā <span class='var' id='note173' title='vyavasāne (bj, pts2) | vivāsanena (pts1)'>vivasāne</span>,<br>
sūriyuggamanaṃ pati;<br>
Apaviddho susānasmiṃ,<br>
bahudukkhaṃ nigacchasi.</p>
<p><a class='ref sc' id='sc3'>SC 3</a><a class='ref vns' id='vns492'>SC Verse 492</a><a class='ref pts2ed' id='pts2ed61'>PTS 2nd ed. 61</a> <a class='ref ms' id='ms19Pv_531'>Ms 19Pv_531</a><a class='ref msdiv' id='msdiv490' href='#sc3'>SC 3</a><a class='ref vns' id='vns492'>SC Verse 492</a><a class='ref pts2ed' id='pts2ed61'>PTS 2nd ed. 61</a> <a class='ref ms' id='ms19Pv_531'>Ms 19Pv_531</a><a class='ref msdiv' id='msdiv490'>Msdiv 490</a>Kiṃ nu kāyena vācāya,<br>
manasā dukkaṭaṃ kataṃ;<br>
Kissa kammavipākena,<br>
idaṃ dukkhaṃ nigacchasi”.</p>
<p><a class='ref sc' id='sc4'>SC 4</a><a class='ref vns' id='vns493'>SC Verse 493</a><a class='ref ms' id='ms19Pv_532'>Ms 19Pv_532</a><a class='ref msdiv' id='msdiv491' href='#sc4'>SC 4</a><a class='ref vns' id='vns493'>SC Verse 493</a><a class='ref ms' id='ms19Pv_532'>Ms 19Pv_532</a><a class='ref msdiv' id='msdiv491'>Msdiv 491</a>“Ahaṃ rājagahe ramme,<br>
ramaṇīye giribbaje;<br>
Migaluddo pure āsiṃ,<br>
luddo cāsimasaññato.</p>
<p><a class='ref sc' id='sc5'>SC 5</a><a class='ref vns' id='vns494'>SC Verse 494</a><a class='ref ms' id='ms19Pv_533'>Ms 19Pv_533</a><a class='ref msdiv' id='msdiv492' href='#sc5'>SC 5</a><a class='ref vns' id='vns494'>SC Verse 494</a><a class='ref ms' id='ms19Pv_533'>Ms 19Pv_533</a><a class='ref msdiv' id='msdiv492'>Msdiv 492</a>Tassa me sahāyo suhadayo,<br>
Saddho āsi upāsako;<br>
Tassa kulupako bhikkhu,<br>
Āsi gotamasāvako;<br>
Sopi maṃ anukampanto,<br>
Nivāresi punappunaṃ.</p>
<p><a class='ref sc' id='sc6'>SC 6</a><a class='ref vns' id='vns495'>SC Verse 495</a><a class='ref ms' id='ms19Pv_534'>Ms 19Pv_534</a><a class='ref msdiv' id='msdiv493' href='#sc6'>SC 6</a><a class='ref vns' id='vns495'>SC Verse 495</a><a class='ref ms' id='ms19Pv_534'>Ms 19Pv_534</a><a class='ref msdiv' id='msdiv493'>Msdiv 493</a>‘Mākāsi pāpakaṃ kammaṃ,<br>
Mā tāta duggatiṃ agā;<br>
Sace icchasi pecca sukhaṃ,<br>
Virama pāṇavadhā asaṃyamā’.</p>
<p><a class='ref sc' id='sc7'>SC 7</a><a class='ref vns' id='vns496'>SC Verse 496</a><a class='ref ms' id='ms19Pv_535'>Ms 19Pv_535</a><a class='ref msdiv' id='msdiv494' href='#sc7'>SC 7</a><a class='ref vns' id='vns496'>SC Verse 496</a><a class='ref ms' id='ms19Pv_535'>Ms 19Pv_535</a><a class='ref msdiv' id='msdiv494'>Msdiv 494</a>Tassāhaṃ vacanaṃ sutvā,<br>
Sukhakāmassa hitānukampino;<br>
Nākāsiṃ sakalānusāsaniṃ,<br>
Cirapāpābhirato abuddhimā.</p>
<p><a class='ref sc' id='sc8'>SC 8</a><a class='ref vns' id='vns497'>SC Verse 497</a><a class='ref ms' id='ms19Pv_536'>Ms 19Pv_536</a><a class='ref msdiv' id='msdiv495' href='#sc8'>SC 8</a><a class='ref vns' id='vns497'>SC Verse 497</a><a class='ref ms' id='ms19Pv_536'>Ms 19Pv_536</a><a class='ref msdiv' id='msdiv495'>Msdiv 495</a>So maṃ puna bhūrisumedhaso,<br>
Anukampāya saṃyame nivesayi;<br>
‘Sace divā hanasi pāṇino,<br>
Atha te rattiṃ bhavatu saṃyamo’.</p>
<p><a class='ref sc' id='sc9'>SC 9</a><a class='ref vns' id='vns498'>SC Verse 498</a><a class='ref ms' id='ms19Pv_537'>Ms 19Pv_537</a><a class='ref msdiv' id='msdiv496' href='#sc9'>SC 9</a><a class='ref vns' id='vns498'>SC Verse 498</a><a class='ref ms' id='ms19Pv_537'>Ms 19Pv_537</a><a class='ref msdiv' id='msdiv496'>Msdiv 496</a>Svāhaṃ divā hanitvā pāṇino,<br>
Virato rattimahosi saññato;<br>
Rattāhaṃ paricāremi,<br>
Divā khajjāmi duggato.</p>
<p><a class='ref sc' id='sc10'>SC 10</a><a class='ref vns' id='vns499'>SC Verse 499</a><a class='ref ms' id='ms19Pv_538'>Ms 19Pv_538</a><a class='ref msdiv' id='msdiv497' href='#sc10'>SC 10</a><a class='ref vns' id='vns499'>SC Verse 499</a><a class='ref ms' id='ms19Pv_538'>Ms 19Pv_538</a><a class='ref msdiv' id='msdiv497'>Msdiv 497</a>Tassa kammassa kusalassa,<br>
Anubhomi rattiṃ amānusiṃ;<br>
Divā paṭihatāva kukkurā,<br>
Upadhāvanti samantā khādituṃ.</p>
<p><a class='ref sc' id='sc11'>SC 11</a><a class='ref vns' id='vns500'>SC Verse 500</a><a class='ref ms' id='ms19Pv_539'>Ms 19Pv_539</a><a class='ref msdiv' id='msdiv498' href='#sc11'>SC 11</a><a class='ref vns' id='vns500'>SC Verse 500</a><a class='ref ms' id='ms19Pv_539'>Ms 19Pv_539</a><a class='ref msdiv' id='msdiv498'>Msdiv 498</a>Ye ca te satatānuyogino,<br>
<span class='var' id='note174' title='dhuvayuttā (bj)' href='#note174' title='dhuvayuttā (bj)'>Dhuvaṃ payuttā</span> sugatassa sāsane;<br>
Maññāmi te amatameva kevalaṃ,<br>
Adhigacchanti padaṃ asaṅkhatan”ti.</p>
</blockquote>
<p class='endsutta'><a class='ref sc' id='sc12'>SC 12</a><a class='ref ms' id='ms19Pv_540'>Ms 19Pv_540</a><span class='var' id='note175' title='dutiyamigaluddapetavatthu (s2, s3)' href='#sc12'>SC 12</a><a class='ref ms' id='ms19Pv_540'>Ms 19Pv_540</a><span class='var' id='note175' title='dutiyamigaluddapetavatthu (s2, s3)'>Dutiyamigaluddakapetavatthu</span> aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
