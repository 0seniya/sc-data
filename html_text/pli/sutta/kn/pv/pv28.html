<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv28' lang='pli'>
<header>
<ul>
<li class='division'>Petavatthu</li>
<li>Cūḷavagga</li>
</ul>
<h1>28. Rathakārapetivatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns440' href='#vns440'>SC Verse 440</a><a class='ref pts2ed' id='pts2ed53' href='#pts2ed53'>PTS 2nd ed. 53</a> <a class='ref ms' id='ms19Pv_474' href='#ms19Pv_474'>Ms 19Pv_474</a><a class='ref msdiv' id='msdiv439' href='#msdiv439'>Msdiv 439</a>“Veḷuriyathambhaṃ ruciraṃ pabhassaraṃ,<br>
Vimānamāruyha anekacittaṃ;<br>
Tatthacchasi devi mahānubhāve,<br>
<span class='var' id='note148' title='samantato (si, mr)'>Pathaddhani</span> pannaraseva cando.</p>
<p><a class='ref sc' id='sc2' href='#sc2'>SC 2</a><a class='ref vns' id='vns441' href='#vns441'>SC Verse 441</a><a class='ref ms' id='ms19Pv_475' href='#ms19Pv_475'>Ms 19Pv_475</a><a class='ref msdiv' id='msdiv440' href='#msdiv440'>Msdiv 440</a>Vaṇṇo ca te kanakassa sannibho,<br>
Uttattarūpo bhusa dassaneyyo;<br>
Pallaṅkaseṭṭhe atule nisinnā,<br>
Ekā tuvaṃ natthi ca tuyha sāmiko.</p>
<p><a class='ref sc' id='sc3' href='#sc3'>SC 3</a><a class='ref vns' id='vns442' href='#vns442'>SC Verse 442</a><a class='ref ms' id='ms19Pv_476' href='#ms19Pv_476'>Ms 19Pv_476</a><a class='ref msdiv' id='msdiv441' href='#msdiv441'>Msdiv 441</a>Imā ca te pokkharaṇī samantā,<br>
<span class='var' id='note149' title='pahūtamālā (bj) | pahūtamāsā (s2, s3, pts1)'>Pahūtamalyā</span> bahupuṇḍarīkā;<br>
Suvaṇṇacuṇṇehi samantamotthatā,<br>
Na tattha paṅko paṇako ca vijjati.</p>
<p><a class='ref sc' id='sc4' href='#sc4'>SC 4</a><a class='ref vns' id='vns443' href='#vns443'>SC Verse 443</a><a class='ref ms' id='ms19Pv_477' href='#ms19Pv_477'>Ms 19Pv_477</a><a class='ref msdiv' id='msdiv442' href='#msdiv442'>Msdiv 442</a>Haṃsā cime dassanīyā manoramā,<br>
Udakasmimanupariyanti sabbadā;<br>
Samayya vaggūpanadanti sabbe,<br>
Bindussarā dundubhīnaṃva ghoso.</p>
<p><a class='ref sc' id='sc5' href='#sc5'>SC 5</a><a class='ref vns' id='vns444' href='#vns444'>SC Verse 444</a><a class='ref ms' id='ms19Pv_478' href='#ms19Pv_478'>Ms 19Pv_478</a><a class='ref msdiv' id='msdiv443' href='#msdiv443'>Msdiv 443</a>Daddallamānā yasasā yasassinī,<br>
Nāvāya ca tvaṃ avalamba tiṭṭhasi;<br>
Āḷārapamhe hasite piyaṃvade,<br>
Sabbaṅgakalyāṇi bhusaṃ virocasi.</p>
<p><a class='ref sc' id='sc6' href='#sc6'>SC 6</a><a class='ref vns' id='vns445' href='#vns445'>SC Verse 445</a><a class='ref pts2ed' id='pts2ed54' href='#pts2ed54'>PTS 2nd ed. 54</a> <a class='ref ms' id='ms19Pv_479' href='#ms19Pv_479'>Ms 19Pv_479</a><a class='ref msdiv' id='msdiv444' href='#msdiv444'>Msdiv 444</a>Idaṃ vimānaṃ virajaṃ same ṭhitaṃ,<br>
<span class='var' id='note150' title='uyyānavanaṃ (s2, s3, mr)'>Uyyānavantaṃ</span> ratinandivaḍḍhanaṃ;<br>
Icchāmahaṃ nāri anomadassane,<br>
Tayā saha nandane idha moditun”ti.</p>
<p><a class='ref sc' id='sc7' href='#sc7'>SC 7</a><a class='ref vns' id='vns446' href='#vns446'>SC Verse 446</a><a class='ref ms' id='ms19Pv_480' href='#ms19Pv_480'>Ms 19Pv_480</a><a class='ref msdiv' id='msdiv445' href='#msdiv445'>Msdiv 445</a>“Karohi kammaṃ idha vedanīyaṃ,<br>
Cittañca te idha <span class='var' id='note151' title='nitañca hotu (s2, s3) | natañca hotu (mr)'>nihitaṃ bhavatu</span>;<br>
Katvāna kammaṃ idha vedanīyaṃ,<br>
Evaṃ mamaṃ lacchasi kāmakāminin”ti.</p>
<p><a class='ref sc' id='sc8' href='#sc8'>SC 8</a><a class='ref vns' id='vns447' href='#vns447'>SC Verse 447</a><a class='ref ms' id='ms19Pv_481' href='#ms19Pv_481'>Ms 19Pv_481</a><a class='ref msdiv' id='msdiv446' href='#msdiv446'>Msdiv 446</a>“Sādhū”ti so tassā paṭissuṇitvā,<br>
Akāsi kammaṃ tahiṃ vedanīyaṃ;<br>
Katvāna kammaṃ tahiṃ vedanīyaṃ,<br>
Upapajji so māṇavo tassā sahabyatanti.</p>
</blockquote>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms19Pv_482' href='#ms19Pv_482'>Ms 19Pv_482</a><span class='var' id='note152' title='rathakārīpetavatthu (s2, s3)'>Rathakārapetivatthu</span> tatiyaṃ.<br>
Bhāṇavāraṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
