<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv13' lang='pli'>
<header>
<ul>
<li class='division'>Petavatthu</li>
<li>Ubbarivagga</li>
</ul>
<h1>13. Saṃsāramocakapetivatthu</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns95'>SC Verse 95</a><a class='ref pts2ed' id='pts2ed15'>PTS 2nd ed. 15</a> <a class='ref ms' id='ms19Pv_111'>Ms 19Pv_111</a><a class='ref msdiv' id='msdiv95' href='#sc1'>SC 1</a><a class='ref vns' id='vns95'>SC Verse 95</a><a class='ref pts2ed' id='pts2ed15'>PTS 2nd ed. 15</a> <a class='ref ms' id='ms19Pv_111'>Ms 19Pv_111</a><a class='ref msdiv' id='msdiv95'>Msdiv 95</a>“Naggā dubbaṇṇarūpāsi,<br>
kisā dhamanisanthatā;<br>
<span class='var' id='note41' title='upphāsuḷike (s2, s3) | uppāsuḷike (mr)' href='#note41' title='upphāsuḷike (s2, s3) | uppāsuḷike (mr)'>Upphāsulike</span> kisike,<br>
kā nu tvaṃ idha tiṭṭhasī”ti.</p>
<p><a class='ref sc' id='sc2'>SC 2</a><a class='ref vns' id='vns96'>SC Verse 96</a><a class='ref ms' id='ms19Pv_112'>Ms 19Pv_112</a><a class='ref msdiv' id='msdiv96' href='#sc2'>SC 2</a><a class='ref vns' id='vns96'>SC Verse 96</a><a class='ref ms' id='ms19Pv_112'>Ms 19Pv_112</a><a class='ref msdiv' id='msdiv96'>Msdiv 96</a>“Ahaṃ bhadante petīmhi,<br>
duggatā yamalokikā;<br>
Pāpakammaṃ karitvāna,<br>
petalokaṃ ito gatā”ti.</p>
<p><a class='ref sc' id='sc3'>SC 3</a><a class='ref vns' id='vns97'>SC Verse 97</a><a class='ref ms' id='ms19Pv_113'>Ms 19Pv_113</a><a class='ref msdiv' id='msdiv97' href='#sc3'>SC 3</a><a class='ref vns' id='vns97'>SC Verse 97</a><a class='ref ms' id='ms19Pv_113'>Ms 19Pv_113</a><a class='ref msdiv' id='msdiv97'>Msdiv 97</a>“Kiṃ nu kāyena vācāya,<br>
manasā dukkaṭaṃ kataṃ;<br>
Kissa kammavipākena,<br>
petalokaṃ ito gatā”ti.</p>
<p><a class='ref sc' id='sc4'>SC 4</a><a class='ref vns' id='vns98'>SC Verse 98</a><a class='ref ms' id='ms19Pv_114'>Ms 19Pv_114</a><a class='ref msdiv' id='msdiv98' href='#sc4'>SC 4</a><a class='ref vns' id='vns98'>SC Verse 98</a><a class='ref ms' id='ms19Pv_114'>Ms 19Pv_114</a><a class='ref msdiv' id='msdiv98'>Msdiv 98</a>“Anukampakā mayhaṃ nāhesuṃ bhante,<br>
Pitā ca mātā athavāpi ñātakā;<br>
Ye maṃ niyojeyyuṃ dadāhi dānaṃ,<br>
Pasannacittā samaṇabrāhmaṇānaṃ.</p>
<p><a class='ref sc' id='sc5'>SC 5</a><a class='ref vns' id='vns99'>SC Verse 99</a><a class='ref ms' id='ms19Pv_115'>Ms 19Pv_115</a><a class='ref msdiv' id='msdiv99' href='#sc5'>SC 5</a><a class='ref vns' id='vns99'>SC Verse 99</a><a class='ref ms' id='ms19Pv_115'>Ms 19Pv_115</a><a class='ref msdiv' id='msdiv99'>Msdiv 99</a>Ito ahaṃ vassasatāni pañca,<br>
Yaṃ evarūpā vicarāmi naggā;<br>
Khudāya taṇhāya ca khajjamānā,<br>
Pāpassa kammassa phalaṃ mamedaṃ.</p>
<p><a class='ref sc' id='sc6'>SC 6</a><a class='ref vns' id='vns100'>SC Verse 100</a><a class='ref ms' id='ms19Pv_116'>Ms 19Pv_116</a><a class='ref msdiv' id='msdiv100' href='#sc6'>SC 6</a><a class='ref vns' id='vns100'>SC Verse 100</a><a class='ref ms' id='ms19Pv_116'>Ms 19Pv_116</a><a class='ref msdiv' id='msdiv100'>Msdiv 100</a>Vandāmi taṃ ayya pasannacittā,<br>
Anukampa maṃ vīra mahānubhāva;<br>
Datvā ca me ādisa yaṃ hi kiñci,<br>
Mocehi maṃ duggatiyā bhadante”ti.</p>
<p><a class='ref sc' id='sc7'>SC 7</a><a class='ref vns' id='vns101'>SC Verse 101</a><a class='ref ms' id='ms19Pv_117'>Ms 19Pv_117</a><a class='ref msdiv' id='msdiv101' href='#sc7'>SC 7</a><a class='ref vns' id='vns101'>SC Verse 101</a><a class='ref ms' id='ms19Pv_117'>Ms 19Pv_117</a><a class='ref msdiv' id='msdiv101'>Msdiv 101</a>Sādhūti so paṭissutvā,<br>
sāriputtonukampako;<br>
Bhikkhūnaṃ ālopaṃ datvā,<br>
pāṇimattañca coḷakaṃ;<br>
Thālakassa ca pānīyaṃ,<br>
tassā dakkhiṇamādisi.</p>
<p><a class='ref sc' id='sc8'>SC 8</a><a class='ref vns' id='vns102'>SC Verse 102</a><a class='ref ms' id='ms19Pv_118'>Ms 19Pv_118</a><a class='ref msdiv' id='msdiv102' href='#sc8'>SC 8</a><a class='ref vns' id='vns102'>SC Verse 102</a><a class='ref ms' id='ms19Pv_118'>Ms 19Pv_118</a><a class='ref msdiv' id='msdiv102'>Msdiv 102</a>Samanantarānuddiṭṭhe,<br>
vipāko udapajjatha;<br>
Bhojanacchādanapānīyaṃ,<br>
dakkhiṇāya idaṃ phalaṃ.</p>
<p><a class='ref sc' id='sc9'>SC 9</a><a class='ref vns' id='vns103'>SC Verse 103</a><a class='ref pts2ed' id='pts2ed16'>PTS 2nd ed. 16</a> <a class='ref ms' id='ms19Pv_119'>Ms 19Pv_119</a><a class='ref msdiv' id='msdiv103' href='#sc9'>SC 9</a><a class='ref vns' id='vns103'>SC Verse 103</a><a class='ref pts2ed' id='pts2ed16'>PTS 2nd ed. 16</a> <a class='ref ms' id='ms19Pv_119'>Ms 19Pv_119</a><a class='ref msdiv' id='msdiv103'>Msdiv 103</a>Tato suddhā sucivasanā,<br>
kāsikuttamadhārinī;<br>
Vicittavatthābharaṇā,<br>
sāriputtaṃ upasaṅkami.</p>
<p><a class='ref sc' id='sc10'>SC 10</a><a class='ref vns' id='vns104'>SC Verse 104</a><a class='ref ms' id='ms19Pv_120'>Ms 19Pv_120</a><a class='ref msdiv' id='msdiv104' href='#sc10'>SC 10</a><a class='ref vns' id='vns104'>SC Verse 104</a><a class='ref ms' id='ms19Pv_120'>Ms 19Pv_120</a><a class='ref msdiv' id='msdiv104'>Msdiv 104</a>“Abhikkantena vaṇṇena,<br>
yā tvaṃ tiṭṭhasi devate;<br>
Obhāsentī disā sabbā,<br>
osadhī viya tārakā.</p>
<p><a class='ref sc' id='sc11'>SC 11</a><a class='ref vns' id='vns105'>SC Verse 105</a><a class='ref ms' id='ms19Pv_121'>Ms 19Pv_121</a><a class='ref msdiv' id='msdiv105' href='#sc11'>SC 11</a><a class='ref vns' id='vns105'>SC Verse 105</a><a class='ref ms' id='ms19Pv_121'>Ms 19Pv_121</a><a class='ref msdiv' id='msdiv105'>Msdiv 105</a>Kena te tādiso vaṇṇo,<br>
kena te idha mijjhati;<br>
Uppajjanti ca te bhogā,<br>
ye keci manaso piyā.</p>
<p><a class='ref sc' id='sc12'>SC 12</a><a class='ref vns' id='vns106'>SC Verse 106</a><a class='ref ms' id='ms19Pv_122'>Ms 19Pv_122</a><a class='ref msdiv' id='msdiv106' href='#sc12'>SC 12</a><a class='ref vns' id='vns106'>SC Verse 106</a><a class='ref ms' id='ms19Pv_122'>Ms 19Pv_122</a><a class='ref msdiv' id='msdiv106'>Msdiv 106</a>Pucchāmi taṃ devi mahānubhāve,<br>
Manussabhūtā kimakāsi puññaṃ;<br>
Kenāsi evaṃ jalitānubhāvā,<br>
Vaṇṇo ca te sabbadisā pabhāsatī”ti.</p>
<p><a class='ref sc' id='sc13'>SC 13</a><a class='ref vns' id='vns107'>SC Verse 107</a><a class='ref ms' id='ms19Pv_123'>Ms 19Pv_123</a><a class='ref msdiv' id='msdiv107' href='#sc13'>SC 13</a><a class='ref vns' id='vns107'>SC Verse 107</a><a class='ref ms' id='ms19Pv_123'>Ms 19Pv_123</a><a class='ref msdiv' id='msdiv107'>Msdiv 107</a>“Uppaṇḍukiṃ kisaṃ chātaṃ,<br>
<span class='var' id='note42' title='naggaṃ āpatitacchaviṃ (bj, pts2) | naggasamuṭitacchaviṃ (s2, s3) | naggaṃ appaṭicchaviṃ (pts1)' href='#note42' title='naggaṃ āpatitacchaviṃ (bj, pts2) | naggasamuṭitacchaviṃ (s2, s3) | naggaṃ appaṭicchaviṃ (pts1)'>naggaṃ sampatitacchaviṃ</span>;<br>
Muni kāruṇiko loke,<br>
taṃ maṃ addakkhi duggataṃ.</p>
<p><a class='ref sc' id='sc14'>SC 14</a><a class='ref vns' id='vns108'>SC Verse 108</a><a class='ref ms' id='ms19Pv_124'>Ms 19Pv_124</a><a class='ref msdiv' id='msdiv108' href='#sc14'>SC 14</a><a class='ref vns' id='vns108'>SC Verse 108</a><a class='ref ms' id='ms19Pv_124'>Ms 19Pv_124</a><a class='ref msdiv' id='msdiv108'>Msdiv 108</a>Bhikkhūnaṃ ālopaṃ datvā,<br>
pāṇimattañca coḷakaṃ;<br>
Thālakassa ca pānīyaṃ,<br>
mama dakkhiṇamādisi.</p>
<p><a class='ref sc' id='sc15'>SC 15</a><a class='ref vns' id='vns109'>SC Verse 109</a><a class='ref ms' id='ms19Pv_125'>Ms 19Pv_125</a><a class='ref msdiv' id='msdiv109' href='#sc15'>SC 15</a><a class='ref vns' id='vns109'>SC Verse 109</a><a class='ref ms' id='ms19Pv_125'>Ms 19Pv_125</a><a class='ref msdiv' id='msdiv109'>Msdiv 109</a>Ālopassa phalaṃ passa,<br>
bhattaṃ vassasataṃ dasa;<br>
Bhuñjāmi kāmakāminī,<br>
anekarasabyañjanaṃ.</p>
<p><a class='ref sc' id='sc16'>SC 16</a><a class='ref vns' id='vns110'>SC Verse 110</a><a class='ref ms' id='ms19Pv_126'>Ms 19Pv_126</a><a class='ref msdiv' id='msdiv110' href='#sc16'>SC 16</a><a class='ref vns' id='vns110'>SC Verse 110</a><a class='ref ms' id='ms19Pv_126'>Ms 19Pv_126</a><a class='ref msdiv' id='msdiv110'>Msdiv 110</a>Pāṇimattassa coḷassa,<br>
vipākaṃ passa yādisaṃ;<br>
Yāvatā nandarājassa,<br>
vijitasmiṃ paṭicchadā.</p>
<p><a class='ref sc' id='sc17'>SC 17</a><a class='ref vns' id='vns111'>SC Verse 111</a><a class='ref ms' id='ms19Pv_127'>Ms 19Pv_127</a><a class='ref msdiv' id='msdiv111' href='#sc17'>SC 17</a><a class='ref vns' id='vns111'>SC Verse 111</a><a class='ref ms' id='ms19Pv_127'>Ms 19Pv_127</a><a class='ref msdiv' id='msdiv111'>Msdiv 111</a>Tato bahutarā bhante,<br>
vatthānacchādanāni me;<br>
Koseyyakambalīyāni,<br>
khomakappāsikāni ca.</p>
<p><a class='ref sc' id='sc18'>SC 18</a><a class='ref vns' id='vns112'>SC Verse 112</a><a class='ref ms' id='ms19Pv_128'>Ms 19Pv_128</a><a class='ref msdiv' id='msdiv112' href='#sc18'>SC 18</a><a class='ref vns' id='vns112'>SC Verse 112</a><a class='ref ms' id='ms19Pv_128'>Ms 19Pv_128</a><a class='ref msdiv' id='msdiv112'>Msdiv 112</a>Vipulā ca mahagghā ca,<br>
tepākāsevalambare;<br>
Sāhaṃ taṃ paridahāmi,<br>
yaṃ yaṃ hi manaso piyaṃ.</p>
<p><a class='ref sc' id='sc19'>SC 19</a><a class='ref vns' id='vns113'>SC Verse 113</a><a class='ref ms' id='ms19Pv_129'>Ms 19Pv_129</a><a class='ref msdiv' id='msdiv113' href='#sc19'>SC 19</a><a class='ref vns' id='vns113'>SC Verse 113</a><a class='ref ms' id='ms19Pv_129'>Ms 19Pv_129</a><a class='ref msdiv' id='msdiv113'>Msdiv 113</a>Thālakassa ca pānīyaṃ,<br>
vipākaṃ passa yādisaṃ;<br>
Gambhīrā caturassā ca,<br>
pokkharañño sunimmitā.</p>
<p><a class='ref sc' id='sc20'>SC 20</a><a class='ref vns' id='vns114'>SC Verse 114</a><a class='ref ms' id='ms19Pv_130'>Ms 19Pv_130</a><a class='ref msdiv' id='msdiv114' href='#sc20'>SC 20</a><a class='ref vns' id='vns114'>SC Verse 114</a><a class='ref ms' id='ms19Pv_130'>Ms 19Pv_130</a><a class='ref msdiv' id='msdiv114'>Msdiv 114</a>Setodakā suppatitthā,<br>
sītā appaṭigandhiyā;<br>
Padumuppalasañchannā,<br>
vārikiñjakkhapūritā.</p>
<p><a class='ref sc' id='sc21'>SC 21</a><a class='ref vns' id='vns115'>SC Verse 115</a><a class='ref ms' id='ms19Pv_131'>Ms 19Pv_131</a><a class='ref msdiv' id='msdiv115' href='#sc21'>SC 21</a><a class='ref vns' id='vns115'>SC Verse 115</a><a class='ref ms' id='ms19Pv_131'>Ms 19Pv_131</a><a class='ref msdiv' id='msdiv115'>Msdiv 115</a>Sāhaṃ ramāmi kīḷāmi,<br>
modāmi akutobhayā;<br>
Muniṃ kāruṇikaṃ loke,<br>
bhante vanditumāgatā”ti.</p>
</blockquote>
<p class='endsutta'><a class='ref sc' id='sc22'>SC 22</a><a class='ref ms' id='ms19Pv_132' href='#sc22'>SC 22</a><a class='ref ms' id='ms19Pv_132'>Ms 19Pv_132</a>Saṃsāramocakapetivatthu paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
