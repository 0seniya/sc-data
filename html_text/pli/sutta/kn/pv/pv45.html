<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv45' lang='pli'>
<header>
<ul>
<li class='division'>Petavatthu</li>
<li>Mahāvagga</li>
</ul>
<h1>45. Gaṇapetavatthu</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns784'>SC Verse 784</a><a class='ref ms' id='ms19Pv_839'>Ms 19Pv_839</a><a class='ref msdiv' id='msdiv782'>Msdiv 782</a>“Naggā dubbaṇṇarūpāttha,<br>
kisā dhamanisanthatā;<br>
<span class='var' id='note286' title='upphāsūlikā (bj) | uppāsuḷikā (mr)'>Upphāsulikā</span> kisikā,<br>
ke nu tumhettha mārisā”ti.</p>
<p><a class='ref sc' id='sc2'>SC 2</a><a class='ref vns' id='vns785'>SC Verse 785</a><a class='ref ms' id='ms19Pv_840'>Ms 19Pv_840</a><a class='ref msdiv' id='msdiv783'>Msdiv 783</a>“Mayaṃ bhadante petāmhā,<br>
duggatā yamalokikā;<br>
Pāpakammaṃ karitvāna,<br>
petalokaṃ ito gatā”ti.</p>
<p><a class='ref sc' id='sc3'>SC 3</a><a class='ref vns' id='vns786'>SC Verse 786</a><a class='ref pts2ed' id='pts2ed91'>PTS 2nd ed. 91</a> <a class='ref ms' id='ms19Pv_841'>Ms 19Pv_841</a><a class='ref msdiv' id='msdiv784'>Msdiv 784</a>“Kiṃ nu kāyena vācāya,<br>
manasā dukkaṭaṃ kataṃ;<br>
Kissa kammavipākena,<br>
petalokaṃ ito gatā”ti.</p>
<p><a class='ref sc' id='sc4'>SC 4</a><a class='ref vns' id='vns787'>SC Verse 787</a><a class='ref ms' id='ms19Pv_842'>Ms 19Pv_842</a><a class='ref msdiv' id='msdiv785'>Msdiv 785</a>“Anāvaṭesu titthesu,<br>
vicinimhaddhamāsakaṃ;<br>
Santesu deyyadhammesu,<br>
dīpaṃ nākamha attano.</p>
<p><a class='ref sc' id='sc5'>SC 5</a><a class='ref vns' id='vns788'>SC Verse 788</a><a class='ref ms' id='ms19Pv_843'>Ms 19Pv_843</a><a class='ref msdiv' id='msdiv786'>Msdiv 786</a>Nadiṃ upema tasitā,<br>
rittakā parivattati;<br>
Chāyaṃ upema uṇhesu,<br>
ātapo parivattati.</p>
<p><a class='ref sc' id='sc6'>SC 6</a><a class='ref vns' id='vns789'>SC Verse 789</a><a class='ref ms' id='ms19Pv_844'>Ms 19Pv_844</a><a class='ref msdiv' id='msdiv787'>Msdiv 787</a>Aggivaṇṇo ca no vāto,<br>
ḍahanto upavāyati;<br>
Etañca bhante arahāma,<br>
aññañca pāpakaṃ tato.</p>
<p><a class='ref sc' id='sc7'>SC 7</a><a class='ref vns' id='vns790'>SC Verse 790</a><a class='ref ms' id='ms19Pv_845'>Ms 19Pv_845</a><a class='ref msdiv' id='msdiv788'>Msdiv 788</a><span class='var' id='note287' title='adhiyojanāni (bj, mr)'>Api yojanāni</span> gacchāma,<br>
chātā āhāragedhino;<br>
Aladdhāva nivattāma,<br>
aho no appapuññatā.</p>
<p><a class='ref sc' id='sc8'>SC 8</a><a class='ref vns' id='vns791'>SC Verse 791</a><a class='ref ms' id='ms19Pv_846'>Ms 19Pv_846</a><a class='ref msdiv' id='msdiv789'>Msdiv 789</a>Chātā pamucchitā bhantā,<br>
bhūmiyaṃ paṭisumbhitā;<br>
Uttānā paṭikirāma,<br>
avakujjā patāmase.</p>
<p><a class='ref sc' id='sc9'>SC 9</a><a class='ref vns' id='vns792'>SC Verse 792</a><a class='ref ms' id='ms19Pv_847'>Ms 19Pv_847</a><a class='ref msdiv' id='msdiv790'>Msdiv 790</a>Te ca <span class='var' id='note288' title='tattha papahitā (mr)'>tattheva patitā</span>,<br>
bhūmiyaṃ paṭisumbhitā;<br>
Uraṃ sīsañca ghaṭṭema,<br>
aho no appapuññatā.</p>
<p><a class='ref sc' id='sc10'>SC 10</a><a class='ref vns' id='vns793'>SC Verse 793</a><a class='ref ms' id='ms19Pv_848'>Ms 19Pv_848</a><a class='ref msdiv' id='msdiv791'>Msdiv 791</a>Etañca bhante arahāma,<br>
aññañca pāpakaṃ tato;<br>
Santesu deyyadhammesu,<br>
dīpaṃ nākamha attano.</p>
<p><a class='ref sc' id='sc11'>SC 11</a><a class='ref vns' id='vns794'>SC Verse 794</a><a class='ref ms' id='ms19Pv_849'>Ms 19Pv_849</a><a class='ref msdiv' id='msdiv792'>Msdiv 792</a>Te hi nūna ito gantvā,<br>
yoniṃ laddhāna mānusiṃ;<br>
Vadaññū sīlasampannā,<br>
kāhāma kusalaṃ bahun”ti.</p>
</blockquote>
<p class='endsutta'><a class='ref sc' id='sc12'>SC 12</a><a class='ref ms' id='ms19Pv_850'>Ms 19Pv_850</a>Gaṇapetavatthu dasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
