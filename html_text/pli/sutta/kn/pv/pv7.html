<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv7' lang='pli'>
<header>
<ul>
<li class='division'>Petavatthu</li>
<li>Uragavagga</li>
</ul>
<h1>7. Sattaputtakhādapetivatthu</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns35'>SC Verse 35</a><a class='ref pts2ed' id='pts2ed6'>PTS 2nd ed. 6</a> <a class='ref ms' id='ms19Pv_42'>Ms 19Pv_42</a><a class='ref msdiv' id='msdiv35'>Msdiv 35</a>“Naggā dubbaṇṇarūpāsi,<br>
duggandhā pūti vāyasi;<br>
Makkhikāhi parikiṇṇā,<br>
kā nu tvaṃ idha tiṭṭhasī”ti.</p>
<p><a class='ref sc' id='sc2'>SC 2</a><a class='ref vns' id='vns36'>SC Verse 36</a><a class='ref ms' id='ms19Pv_43'>Ms 19Pv_43</a><a class='ref msdiv' id='msdiv36'>Msdiv 36</a>“Ahaṃ bhadante petīmhi,<br>
duggatā yamalokikā;<br>
Pāpakammaṃ karitvāna,<br>
petalokaṃ ito gatā.</p>
<p><a class='ref sc' id='sc3'>SC 3</a><a class='ref vns' id='vns37'>SC Verse 37</a><a class='ref ms' id='ms19Pv_44'>Ms 19Pv_44</a><a class='ref msdiv' id='msdiv37'>Msdiv 37</a>Kālena satta puttāni,<br>
sāyaṃ satta punāpare;<br>
Vijāyitvāna khādāmi,<br>
tepi nā honti me alaṃ.</p>
<p><a class='ref sc' id='sc4'>SC 4</a><a class='ref vns' id='vns38'>SC Verse 38</a><a class='ref ms' id='ms19Pv_45'>Ms 19Pv_45</a><a class='ref msdiv' id='msdiv38'>Msdiv 38</a>Pariḍayhati dhūmāyati,<br>
khudāya hadayaṃ mama;<br>
Nibbutiṃ nādhigacchāmi,<br>
aggidaḍḍhāva ātape”ti.</p>
<p><a class='ref sc' id='sc5'>SC 5</a><a class='ref vns' id='vns39'>SC Verse 39</a><a class='ref ms' id='ms19Pv_46'>Ms 19Pv_46</a><a class='ref msdiv' id='msdiv39'>Msdiv 39</a>“Kiṃ nu kāyena vācāya,<br>
manasā dukkaṭaṃ kataṃ;<br>
Kissa kammavipākena,<br>
puttamaṃsāni khādasī”ti.</p>
<p><a class='ref sc' id='sc6'>SC 6</a><a class='ref vns' id='vns40'>SC Verse 40</a><a class='ref ms' id='ms19Pv_47'>Ms 19Pv_47</a><a class='ref msdiv' id='msdiv40'>Msdiv 40</a>“Ahū mayhaṃ duve puttā,<br>
ubho sampattayobbanā;<br>
Sāhaṃ puttabalūpetā,<br>
sāmikaṃ atimaññisaṃ.</p>
<p><a class='ref sc' id='sc7'>SC 7</a><a class='ref vns' id='vns41'>SC Verse 41</a><a class='ref ms' id='ms19Pv_48'>Ms 19Pv_48</a><a class='ref msdiv' id='msdiv41'>Msdiv 41</a>Tato me sāmiko kuddho,<br>
sapatiṃ mayhamānayi;<br>
Sā ca gabbhaṃ alabhittha,<br>
tassā pāpaṃ acetayiṃ.</p>
<p><a class='ref sc' id='sc8'>SC 8</a><a class='ref vns' id='vns42'>SC Verse 42</a><a class='ref ms' id='ms19Pv_49'>Ms 19Pv_49</a><a class='ref msdiv' id='msdiv42'>Msdiv 42</a>Sāhaṃ paduṭṭhamanasā,<br>
akariṃ gabbhapātanaṃ;<br>
Tassā temāsiko gabbho,<br>
<span class='var' id='note18' title='pubbalohitako (s2, s3, mr)'>pūtilohitako</span> pati.</p>
<p><a class='ref sc' id='sc9'>SC 9</a><a class='ref vns' id='vns43'>SC Verse 43</a><a class='ref ms' id='ms19Pv_50'>Ms 19Pv_50</a><a class='ref msdiv' id='msdiv43'>Msdiv 43</a>Tadassā mātā kupitā,<br>
mayhaṃ ñātī samānayi;<br>
Sapathañca maṃ kāresi,<br>
paribhāsāpayī ca maṃ.</p>
<p><a class='ref sc' id='sc10'>SC 10</a><a class='ref vns' id='vns44'>SC Verse 44</a><a class='ref ms' id='ms19Pv_51'>Ms 19Pv_51</a><a class='ref msdiv' id='msdiv44'>Msdiv 44</a>Sāhaṃ ghorañca sapathaṃ,<br>
musāvādaṃ abhāsisaṃ;<br>
‘Puttamaṃsāni khādāmi,<br>
sace taṃ pakataṃ mayā’.</p>
<p><a class='ref sc' id='sc11'>SC 11</a><a class='ref vns' id='vns45'>SC Verse 45</a><a class='ref ms' id='ms19Pv_52'>Ms 19Pv_52</a><a class='ref msdiv' id='msdiv45'>Msdiv 45</a>Tassa kammassa vipākena,<br>
musāvādassa cūbhayaṃ;<br>
Puttamaṃsāni khādāmi,<br>
pubbalohitamakkhitā”ti.</p>
</blockquote>
<p class='endsutta'><a class='ref sc' id='sc12'>SC 12</a><a class='ref ms' id='ms19Pv_53'>Ms 19Pv_53</a><span class='var' id='note19' title='sattaputtakhādakapetavatthu (bj, pts1-2) | sattaputtakhādikapetavatthu (s2, s3)'>Sattaputtakhādapetivatthu</span> sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
