<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv37' lang='pli'>
<header>
<ul>
<li class='division'>Petavatthu</li>
<li>Mahāvagga</li>
</ul>
<h1>37. Serīsakapetavatthu</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns606'>SC Verse 606</a><a class='ref ms' id='ms19Pv_652'>Ms 19Pv_652</a><a class='ref msdiv' id='msdiv604' href='#sc1'>SC 1</a><a class='ref vns' id='vns606'>SC Verse 606</a><a class='ref ms' id='ms19Pv_652'>Ms 19Pv_652</a><a class='ref msdiv' id='msdiv604'>Msdiv 604</a>“Suṇotha yakkhassa vāṇijāna ca,<br>
Samāgamo yattha tadā ahosi;<br>
Yathā kathaṃ itaritarena cāpi,<br>
Subhāsitaṃ tañca suṇātha sabbe.</p>
<p><a class='ref sc' id='sc2'>SC 2</a><a class='ref vns' id='vns607'>SC Verse 607</a><a class='ref ms' id='ms19Pv_653'>Ms 19Pv_653</a><a class='ref msdiv' id='msdiv605'>Msdiv 605</a>Yo so ahu rājā pāyāsi <span class='var' id='note230' title='nāmo (bj)' href='#sc2'>SC 2</a><a class='ref vns' id='vns607'>SC Verse 607</a><a class='ref ms' id='ms19Pv_653'>Ms 19Pv_653</a><a class='ref msdiv' id='msdiv605'>Msdiv 605</a>Yo so ahu rājā pāyāsi <span class='var' id='note230' title='nāmo (bj)'>nāma</span>,<br>
Bhummānaṃ sahabyagato yasassī;<br>
So modamānova sake vimāne,<br>
Amānuso mānuse ajjhabhāsī”ti.</p>
<p><a class='ref sc' id='sc3'>SC 3</a><a class='ref vns' id='vns608'>SC Verse 608</a><a class='ref ms' id='ms19Pv_654'>Ms 19Pv_654</a><a class='ref msdiv' id='msdiv606' href='#sc3'>SC 3</a><a class='ref vns' id='vns608'>SC Verse 608</a><a class='ref ms' id='ms19Pv_654'>Ms 19Pv_654</a><a class='ref msdiv' id='msdiv606'>Msdiv 606</a>“Vaṅke araññe amanussaṭṭhāne,<br>
Kantāre appodake appabhakkhe;<br>
Suduggame vaṇṇupathassa majjhe,<br>
Vaṅkambhayā naṭṭhamanā manussā.</p>
<p><a class='ref sc' id='sc4'>SC 4</a><a class='ref vns' id='vns609'>SC Verse 609</a><a class='ref ms' id='ms19Pv_655'>Ms 19Pv_655</a><a class='ref msdiv' id='msdiv607' href='#sc4'>SC 4</a><a class='ref vns' id='vns609'>SC Verse 609</a><a class='ref ms' id='ms19Pv_655'>Ms 19Pv_655</a><a class='ref msdiv' id='msdiv607'>Msdiv 607</a>Nayidha phalā mūlamayā ca santi,<br>
Upādānaṃ natthi kutodha <span class='var' id='note231' title='bhikkhā (s2, s3) | bhikkho (mr)' href='#note231' title='bhikkhā (s2, s3) | bhikkho (mr)'>bhakkho</span>;<br>
Aññatra paṃsūhi ca vālukāhi ca,<br>
Tatāhi uṇhāhi ca dāruṇāhi ca.</p>
<p><a class='ref sc' id='sc5'>SC 5</a><a class='ref vns' id='vns610'>SC Verse 610</a><a class='ref ms' id='ms19Pv_656'>Ms 19Pv_656</a><a class='ref msdiv' id='msdiv608' href='#sc5'>SC 5</a><a class='ref vns' id='vns610'>SC Verse 610</a><a class='ref ms' id='ms19Pv_656'>Ms 19Pv_656</a><a class='ref msdiv' id='msdiv608'>Msdiv 608</a>Ujjaṅgalaṃ tattamivaṃ kapālaṃ,<br>
Anāyasaṃ paralokena tulyaṃ;<br>
Luddānamāvāsamidaṃ purāṇaṃ,<br>
Bhūmippadeso abhisattarūpo.</p>
<p><a class='ref sc' id='sc6'>SC 6</a><a class='ref vns' id='vns611'>SC Verse 611</a><a class='ref ms' id='ms19Pv_657'>Ms 19Pv_657</a><a class='ref msdiv' id='msdiv609' href='#sc6'>SC 6</a><a class='ref vns' id='vns611'>SC Verse 611</a><a class='ref ms' id='ms19Pv_657'>Ms 19Pv_657</a><a class='ref msdiv' id='msdiv609'>Msdiv 609</a>Atha tumhe kena vaṇṇena,<br>
Kimāsamānā imaṃ padesaṃ hi;<br>
Anupaviṭṭhā sahasā samacca,<br>
Lobhā bhayā atha vā sampamūḷhā”ti.</p>
<p><a class='ref sc' id='sc7'>SC 7</a><a class='ref vns' id='vns612'>SC Verse 612</a><a class='ref ms' id='ms19Pv_658'>Ms 19Pv_658</a><a class='ref msdiv' id='msdiv610' href='#sc7'>SC 7</a><a class='ref vns' id='vns612'>SC Verse 612</a><a class='ref ms' id='ms19Pv_658'>Ms 19Pv_658</a><a class='ref msdiv' id='msdiv610'>Msdiv 610</a>“Magadhesu aṅgesu ca satthavāhā,<br>
Āropayitvā paṇiyaṃ puthuttaṃ;<br>
Te yāmase sindhusovīrabhūmiṃ,<br>
Dhanatthikā uddayaṃ patthayānā.</p>
<p><a class='ref sc' id='sc8'>SC 8</a><a class='ref vns' id='vns613'>SC Verse 613</a><a class='ref ms' id='ms19Pv_659'>Ms 19Pv_659</a><a class='ref msdiv' id='msdiv611' href='#sc8'>SC 8</a><a class='ref vns' id='vns613'>SC Verse 613</a><a class='ref ms' id='ms19Pv_659'>Ms 19Pv_659</a><a class='ref msdiv' id='msdiv611'>Msdiv 611</a>Divā pipāsaṃ nadhivāsayantā,<br>
Yoggānukampañca samekkhamānā;<br>
Etena vegena āyāma sabbe,<br>
Rattiṃ maggaṃ paṭipannā vikāle.</p>
<p><a class='ref sc' id='sc9'>SC 9</a><a class='ref vns' id='vns614'>SC Verse 614</a><a class='ref ms' id='ms19Pv_660'>Ms 19Pv_660</a><a class='ref msdiv' id='msdiv612' href='#sc9'>SC 9</a><a class='ref vns' id='vns614'>SC Verse 614</a><a class='ref ms' id='ms19Pv_660'>Ms 19Pv_660</a><a class='ref msdiv' id='msdiv612'>Msdiv 612</a>Te duppayātā aparaddhamaggā,<br>
Andhākulā vippanaṭṭhā araññe;<br>
Suduggame vaṇṇupathassa majjhe,<br>
Disaṃ na jānāma pamūḷhacittā.</p>
<p><a class='ref sc' id='sc10'>SC 10</a><a class='ref vns' id='vns615'>SC Verse 615</a><a class='ref ms' id='ms19Pv_661'>Ms 19Pv_661</a><a class='ref msdiv' id='msdiv613' href='#sc10'>SC 10</a><a class='ref vns' id='vns615'>SC Verse 615</a><a class='ref ms' id='ms19Pv_661'>Ms 19Pv_661</a><a class='ref msdiv' id='msdiv613'>Msdiv 613</a>Idañca disvāna adiṭṭhapubbaṃ,<br>
Vimānaseṭṭhañca tavañca yakkha;<br>
Tatuttariṃ jīvitamāsamānā,<br>
Disvā patītā sumanā udaggā”ti.</p>
<p><a class='ref sc' id='sc11'>SC 11</a><a class='ref vns' id='vns616'>SC Verse 616</a><a class='ref ms' id='ms19Pv_662'>Ms 19Pv_662</a><a class='ref msdiv' id='msdiv614' href='#sc11'>SC 11</a><a class='ref vns' id='vns616'>SC Verse 616</a><a class='ref ms' id='ms19Pv_662'>Ms 19Pv_662</a><a class='ref msdiv' id='msdiv614'>Msdiv 614</a>“Pāraṃ samuddassa imañca vaṇṇuṃ,<br>
<span class='var' id='note232' title='vettaṃ paraṃ (s2, s3) | vettācāraṃ (mr)' href='#note232' title='vettaṃ paraṃ (s2, s3) | vettācāraṃ (mr)'>Vettācaraṃ</span> saṅkupathañca maggaṃ;<br>
Nadiyo pana pabbatānañca duggā,<br>
Puthuddisā gacchatha bhogahetu.</p>
<p><a class='ref sc' id='sc12'>SC 12</a><a class='ref vns' id='vns617'>SC Verse 617</a><a class='ref ms' id='ms19Pv_663'>Ms 19Pv_663</a><a class='ref msdiv' id='msdiv615' href='#sc12'>SC 12</a><a class='ref vns' id='vns617'>SC Verse 617</a><a class='ref ms' id='ms19Pv_663'>Ms 19Pv_663</a><a class='ref msdiv' id='msdiv615'>Msdiv 615</a>Pakkhandiyāna vijitaṃ paresaṃ,<br>
Verajjake mānuse pekkhamānā;<br>
Yaṃ vo sutaṃ vā atha vāpi diṭṭhaṃ,<br>
Accherakaṃ taṃ vo suṇoma tātā”ti.</p>
<p><a class='ref sc' id='sc13'>SC 13</a><a class='ref vns' id='vns618'>SC Verse 618</a><a class='ref ms' id='ms19Pv_664'>Ms 19Pv_664</a><a class='ref msdiv' id='msdiv616' href='#sc13'>SC 13</a><a class='ref vns' id='vns618'>SC Verse 618</a><a class='ref ms' id='ms19Pv_664'>Ms 19Pv_664</a><a class='ref msdiv' id='msdiv616'>Msdiv 616</a>“Itopi accherataraṃ kumāra,<br>
Na no sutaṃ vā atha vāpi diṭṭhaṃ;<br>
Atītamānussakameva sabbaṃ,<br>
Disvā na tappāma anomavaṇṇaṃ.</p>
<p><a class='ref sc' id='sc14'>SC 14</a><a class='ref vns' id='vns619'>SC Verse 619</a><a class='ref ms' id='ms19Pv_665'>Ms 19Pv_665</a><a class='ref msdiv' id='msdiv617' href='#sc14'>SC 14</a><a class='ref vns' id='vns619'>SC Verse 619</a><a class='ref ms' id='ms19Pv_665'>Ms 19Pv_665</a><a class='ref msdiv' id='msdiv617'>Msdiv 617</a>Vehāyasaṃ pokkharañño savanti,<br>
<span class='var' id='note233' title='pahūtamālyā (bj, s2, s3)' href='#note233' title='pahūtamālyā (bj, s2, s3)'>Pahūtamalyā</span> bahupuṇḍarīkā;<br>
Dumā cime niccaphalūpapannā,<br>
Atīva gandhā surabhiṃ pavāyanti.</p>
<p><a class='ref sc' id='sc15'>SC 15</a><a class='ref vns' id='vns620'>SC Verse 620</a><a class='ref ms' id='ms19Pv_666'>Ms 19Pv_666</a><a class='ref msdiv' id='msdiv618' href='#sc15'>SC 15</a><a class='ref vns' id='vns620'>SC Verse 620</a><a class='ref ms' id='ms19Pv_666'>Ms 19Pv_666</a><a class='ref msdiv' id='msdiv618'>Msdiv 618</a>Veḷūriyathambhā satamussitāse,<br>
Silāpavāḷassa ca āyataṃsā;<br>
Masāragallā sahalohitaṅgā,<br>
Thambhā ime jotirasāmayāse.</p>
<p><a class='ref sc' id='sc16'>SC 16</a><a class='ref vns' id='vns621'>SC Verse 621</a><a class='ref ms' id='ms19Pv_667'>Ms 19Pv_667</a><a class='ref msdiv' id='msdiv619' href='#sc16'>SC 16</a><a class='ref vns' id='vns621'>SC Verse 621</a><a class='ref ms' id='ms19Pv_667'>Ms 19Pv_667</a><a class='ref msdiv' id='msdiv619'>Msdiv 619</a>Sahassathambhaṃ atulānubhāvaṃ,<br>
Tesūpari sādhumidaṃ vimānaṃ;<br>
Ratanantaraṃ kañcanavedimissaṃ,<br>
Tapanīyapaṭṭehi ca sādhuchannaṃ.</p>
<p><a class='ref sc' id='sc17'>SC 17</a><a class='ref vns' id='vns622'>SC Verse 622</a><a class='ref ms' id='ms19Pv_668'>Ms 19Pv_668</a><a class='ref msdiv' id='msdiv620' href='#sc17'>SC 17</a><a class='ref vns' id='vns622'>SC Verse 622</a><a class='ref ms' id='ms19Pv_668'>Ms 19Pv_668</a><a class='ref msdiv' id='msdiv620'>Msdiv 620</a>Jambonaduttattamidaṃ sumaṭṭho,<br>
Pāsādasopānaphalūpapanno;<br>
Daḷho ca <span class='var' id='note234' title='vaggu sumukho susaṃgato (bj) | vaggū ca susaṅgato ca (s2, s3)' href='#note234' title='vaggu sumukho susaṃgato (bj) | vaggū ca susaṅgato ca (s2, s3)'>vaggu ca susaṅgato ca</span>,<br>
Atīva nijjhānakhamo manuñño.</p>
<p><a class='ref sc' id='sc18'>SC 18</a><a class='ref vns' id='vns623'>SC Verse 623</a><a class='ref ms' id='ms19Pv_669'>Ms 19Pv_669</a><a class='ref msdiv' id='msdiv621' href='#sc18'>SC 18</a><a class='ref vns' id='vns623'>SC Verse 623</a><a class='ref ms' id='ms19Pv_669'>Ms 19Pv_669</a><a class='ref msdiv' id='msdiv621'>Msdiv 621</a>Ratanantarasmiṃ bahuannapānaṃ,<br>
Parivārito accharāsaṅgaṇena;<br>
Murajaālambaratūriyaghuṭṭho,<br>
Abhivanditosi thutivandanāya.</p>
<p><a class='ref sc' id='sc19'>SC 19</a><a class='ref vns' id='vns624'>SC Verse 624</a><a class='ref ms' id='ms19Pv_670'>Ms 19Pv_670</a><a class='ref msdiv' id='msdiv622' href='#sc19'>SC 19</a><a class='ref vns' id='vns624'>SC Verse 624</a><a class='ref ms' id='ms19Pv_670'>Ms 19Pv_670</a><a class='ref msdiv' id='msdiv622'>Msdiv 622</a>So modasi nārigaṇappabodhano,<br>
Vimānapāsādavare manorame;<br>
Acintiyo sabbaguṇūpapanno,<br>
Rājā yathā vessavaṇo <span class='var' id='note235' title='nalinyā (bj, s2, s3) | naḷiññaṃ (mr)' href='#note235' title='nalinyā (bj, s2, s3) | naḷiññaṃ (mr)'>naḷinyā</span>.</p>
<p><a class='ref sc' id='sc20'>SC 20</a><a class='ref vns' id='vns625'>SC Verse 625</a><a class='ref ms' id='ms19Pv_671'>Ms 19Pv_671</a><a class='ref msdiv' id='msdiv623' href='#sc20'>SC 20</a><a class='ref vns' id='vns625'>SC Verse 625</a><a class='ref ms' id='ms19Pv_671'>Ms 19Pv_671</a><a class='ref msdiv' id='msdiv623'>Msdiv 623</a>Devo nu āsi udavāsi yakkho,<br>
Udāhu devindo manussabhūto;<br>
Pucchanti taṃ vāṇijā satthavāhā,<br>
Ācikkha ko nāma tuvaṃsi yakkho”ti.</p>
<p><a class='ref sc' id='sc21'>SC 21</a><a class='ref vns' id='vns626'>SC Verse 626</a><a class='ref ms' id='ms19Pv_672'>Ms 19Pv_672</a><a class='ref msdiv' id='msdiv624' href='#sc21'>SC 21</a><a class='ref vns' id='vns626'>SC Verse 626</a><a class='ref ms' id='ms19Pv_672'>Ms 19Pv_672</a><a class='ref msdiv' id='msdiv624'>Msdiv 624</a>“Serīsako nāma ahamhi yakkho,<br>
Kantāriyo vaṇṇupathamhi gutto;<br>
Imaṃ padesaṃ abhipālayāmi,<br>
Vacanakaro vessavaṇassa rañño”ti.</p>
<p><a class='ref sc' id='sc22'>SC 22</a><a class='ref vns' id='vns627'>SC Verse 627</a><a class='ref ms' id='ms19Pv_673'>Ms 19Pv_673</a><a class='ref msdiv' id='msdiv625' href='#sc22'>SC 22</a><a class='ref vns' id='vns627'>SC Verse 627</a><a class='ref ms' id='ms19Pv_673'>Ms 19Pv_673</a><a class='ref msdiv' id='msdiv625'>Msdiv 625</a>“Adhiccaladdhaṃ pariṇāmajaṃ te,<br>
Sayaṃkataṃ udāhu devehi dinnaṃ;<br>
Pucchanti taṃ vāṇijā satthavāhā,<br>
Kathaṃ tayā laddhamidaṃ manuññan”ti.</p>
<p><a class='ref sc' id='sc23'>SC 23</a><a class='ref vns' id='vns628'>SC Verse 628</a><a class='ref ms' id='ms19Pv_674'>Ms 19Pv_674</a><a class='ref msdiv' id='msdiv626' href='#sc23'>SC 23</a><a class='ref vns' id='vns628'>SC Verse 628</a><a class='ref ms' id='ms19Pv_674'>Ms 19Pv_674</a><a class='ref msdiv' id='msdiv626'>Msdiv 626</a>“Nādhiccaladdhaṃ na pariṇāmajaṃ me,<br>
Na sayaṃkataṃ na hi devehi dinnaṃ;<br>
Sakehi kammehi apāpakehi,<br>
Puññehi me laddhamidaṃ manuññan”ti.</p>
<p><a class='ref sc' id='sc24'>SC 24</a><a class='ref vns' id='vns629'>SC Verse 629</a><a class='ref ms' id='ms19Pv_675'>Ms 19Pv_675</a><a class='ref msdiv' id='msdiv627' href='#sc24'>SC 24</a><a class='ref vns' id='vns629'>SC Verse 629</a><a class='ref ms' id='ms19Pv_675'>Ms 19Pv_675</a><a class='ref msdiv' id='msdiv627'>Msdiv 627</a>“Kiṃ te vataṃ kiṃ pana brahmacariyaṃ,<br>
Kissa suciṇṇassa ayaṃ vipāko;<br>
Pucchanti taṃ vāṇijā satthavāhā,<br>
Kathaṃ tayā laddhamidaṃ vimānan”ti.</p>
<p><a class='ref sc' id='sc25'>SC 25</a><a class='ref vns' id='vns630'>SC Verse 630</a><a class='ref ms' id='ms19Pv_676'>Ms 19Pv_676</a><a class='ref msdiv' id='msdiv628' href='#sc25'>SC 25</a><a class='ref vns' id='vns630'>SC Verse 630</a><a class='ref ms' id='ms19Pv_676'>Ms 19Pv_676</a><a class='ref msdiv' id='msdiv628'>Msdiv 628</a>“Mamaṃ pāyāsīti ahu samaññā,<br>
Rajjaṃ yadā kārayiṃ kosalānaṃ;<br>
Natthikadiṭṭhi kadariyo pāpadhammo,<br>
Ucchedavādī ca tadā ahosiṃ.</p>
<p><a class='ref sc' id='sc26'>SC 26</a><a class='ref vns' id='vns631'>SC Verse 631</a><a class='ref ms' id='ms19Pv_677'>Ms 19Pv_677</a><a class='ref msdiv' id='msdiv629' href='#sc26'>SC 26</a><a class='ref vns' id='vns631'>SC Verse 631</a><a class='ref ms' id='ms19Pv_677'>Ms 19Pv_677</a><a class='ref msdiv' id='msdiv629'>Msdiv 629</a>Samaṇo ca kho āsi kumārakassapo,<br>
Bahussuto cittakathī uḷāro;<br>
So me tadā dhammakathaṃ abhāsi,<br>
Diṭṭhivisūkāni vinodayī me.</p>
<p><a class='ref sc' id='sc27'>SC 27</a><a class='ref vns' id='vns632'>SC Verse 632</a><a class='ref ms' id='ms19Pv_678'>Ms 19Pv_678</a><a class='ref msdiv' id='msdiv630' href='#sc27'>SC 27</a><a class='ref vns' id='vns632'>SC Verse 632</a><a class='ref ms' id='ms19Pv_678'>Ms 19Pv_678</a><a class='ref msdiv' id='msdiv630'>Msdiv 630</a>Tāhaṃ tassa dhammakathaṃ suṇitvā,<br>
Upāsakattaṃ paṭivedayissaṃ;<br>
Pāṇātipātā virato ahosiṃ,<br>
Loke adinnaṃ parivajjayissaṃ;<br>
Amajjapo no ca musā abhāṇiṃ,<br>
Sakena dārena ca ahosi tuṭṭho.</p>
<p><a class='ref sc' id='sc28'>SC 28</a><a class='ref vns' id='vns633'>SC Verse 633</a><a class='ref ms' id='ms19Pv_679'>Ms 19Pv_679</a><a class='ref msdiv' id='msdiv631' href='#sc28'>SC 28</a><a class='ref vns' id='vns633'>SC Verse 633</a><a class='ref ms' id='ms19Pv_679'>Ms 19Pv_679</a><a class='ref msdiv' id='msdiv631'>Msdiv 631</a>Taṃ me vataṃ taṃ pana brahmacariyaṃ,<br>
Tassa suciṇṇassa ayaṃ vipāko;<br>
Teheva kammehi apāpakehi,<br>
Puññehi me laddhamidaṃ vimānan”ti.</p>
<p><a class='ref sc' id='sc29'>SC 29</a><a class='ref vns' id='vns634'>SC Verse 634</a><a class='ref ms' id='ms19Pv_680'>Ms 19Pv_680</a><a class='ref msdiv' id='msdiv632' href='#sc29'>SC 29</a><a class='ref vns' id='vns634'>SC Verse 634</a><a class='ref ms' id='ms19Pv_680'>Ms 19Pv_680</a><a class='ref msdiv' id='msdiv632'>Msdiv 632</a>“Saccaṃ kirāhaṃsu narā sapaññā,<br>
Anaññathā vacanaṃ paṇḍitānaṃ;<br>
Yahiṃ yahiṃ gacchati puññakammo,<br>
Tahiṃ tahiṃ modati kāmakāmī.</p>
<p><a class='ref sc' id='sc30'>SC 30</a><a class='ref vns' id='vns635'>SC Verse 635</a><a class='ref ms' id='ms19Pv_681'>Ms 19Pv_681</a><a class='ref msdiv' id='msdiv633' href='#sc30'>SC 30</a><a class='ref vns' id='vns635'>SC Verse 635</a><a class='ref ms' id='ms19Pv_681'>Ms 19Pv_681</a><a class='ref msdiv' id='msdiv633'>Msdiv 633</a>Yahiṃ yahiṃ sokapariddavo ca,<br>
Vadho ca bandho ca parikkileso;<br>
Tahiṃ tahiṃ gacchati pāpakammo,<br>
Na muccati duggatiyā kadācī”ti.</p>
<p><a class='ref sc' id='sc31'>SC 31</a><a class='ref vns' id='vns636'>SC Verse 636</a><a class='ref ms' id='ms19Pv_682'>Ms 19Pv_682</a><a class='ref msdiv' id='msdiv634' href='#sc31'>SC 31</a><a class='ref vns' id='vns636'>SC Verse 636</a><a class='ref ms' id='ms19Pv_682'>Ms 19Pv_682</a><a class='ref msdiv' id='msdiv634'>Msdiv 634</a>“Sammūḷharūpova jano ahosi,<br>
Asmiṃ muhutte kalalīkatova;<br>
Janassimassa tuyhañca kumāra,<br>
Appaccayo kena nu kho ahosī”ti.</p>
<p><a class='ref sc' id='sc32'>SC 32</a><a class='ref vns' id='vns637'>SC Verse 637</a><a class='ref ms' id='ms19Pv_683'>Ms 19Pv_683</a><a class='ref msdiv' id='msdiv635'>Msdiv 635</a>“Ime <span class='var' id='note236' title='ime sirisūpavanā ca (bj) | ime sirisapavanā (s2, s3) | ime pi sirīsavanā ca (pts2, mr)' href='#sc32'>SC 32</a><a class='ref vns' id='vns637'>SC Verse 637</a><a class='ref ms' id='ms19Pv_683'>Ms 19Pv_683</a><a class='ref msdiv' id='msdiv635'>Msdiv 635</a>“Ime <span class='var' id='note236' title='ime sirisūpavanā ca (bj) | ime sirisapavanā (s2, s3) | ime pi sirīsavanā ca (pts2, mr)'>ca sirīsavanā</span> tātā,<br>
Dibbā gandhā surabhī sampavanti;<br>
Te sampavāyanti imaṃ vimānaṃ,<br>
Divā ca ratto ca tamaṃ nihantvā.</p>
<p><a class='ref sc' id='sc33'>SC 33</a><a class='ref vns' id='vns638'>SC Verse 638</a><a class='ref ms' id='ms19Pv_684'>Ms 19Pv_684</a><a class='ref msdiv' id='msdiv636' href='#sc33'>SC 33</a><a class='ref vns' id='vns638'>SC Verse 638</a><a class='ref ms' id='ms19Pv_684'>Ms 19Pv_684</a><a class='ref msdiv' id='msdiv636'>Msdiv 636</a>Imesañca kho vassasataccayena,<br>
Sipāṭikā phalati ekamekā;<br>
Mānussakaṃ vassasataṃ atītaṃ,<br>
Yadagge kāyamhi idhūpapanno.</p>
<p><a class='ref sc' id='sc34'>SC 34</a><a class='ref vns' id='vns639'>SC Verse 639</a><a class='ref ms' id='ms19Pv_685'>Ms 19Pv_685</a><a class='ref msdiv' id='msdiv637' href='#sc34'>SC 34</a><a class='ref vns' id='vns639'>SC Verse 639</a><a class='ref ms' id='ms19Pv_685'>Ms 19Pv_685</a><a class='ref msdiv' id='msdiv637'>Msdiv 637</a>Disvānahaṃ vassasatāni pañca,<br>
Asmiṃ vimāne ṭhatvāna tātā;<br>
Āyukkhayā puññakkhayā cavissaṃ,<br>
Teneva sokena pamucchitosmī”ti.</p>
<p><a class='ref sc' id='sc35'>SC 35</a><a class='ref vns' id='vns640'>SC Verse 640</a><a class='ref ms' id='ms19Pv_686'>Ms 19Pv_686</a><a class='ref msdiv' id='msdiv638' href='#sc35'>SC 35</a><a class='ref vns' id='vns640'>SC Verse 640</a><a class='ref ms' id='ms19Pv_686'>Ms 19Pv_686</a><a class='ref msdiv' id='msdiv638'>Msdiv 638</a>“Kathaṃ nu soceyya tathāvidho so,<br>
Laddhā vimānaṃ atulaṃ cirāya;<br>
Ye cāpi kho ittaramupapannā,<br>
Te nūna soceyyuṃ parittapuññā”ti.</p>
<p><a class='ref sc' id='sc36'>SC 36</a><a class='ref vns' id='vns641'>SC Verse 641</a><a class='ref ms' id='ms19Pv_687'>Ms 19Pv_687</a><a class='ref msdiv' id='msdiv639' href='#sc36'>SC 36</a><a class='ref vns' id='vns641'>SC Verse 641</a><a class='ref ms' id='ms19Pv_687'>Ms 19Pv_687</a><a class='ref msdiv' id='msdiv639'>Msdiv 639</a>“Anucchaviṃ ovadiyañca me taṃ,<br>
Yaṃ maṃ tumhe peyyavācaṃ vadetha;<br>
Tumhe ca kho tātā mayānuguttā,<br>
Yenicchakaṃ tena paletha sotthin”ti.</p>
<p><a class='ref sc' id='sc37'>SC 37</a><a class='ref vns' id='vns642'>SC Verse 642</a><a class='ref ms' id='ms19Pv_688'>Ms 19Pv_688</a><a class='ref msdiv' id='msdiv640' href='#sc37'>SC 37</a><a class='ref vns' id='vns642'>SC Verse 642</a><a class='ref ms' id='ms19Pv_688'>Ms 19Pv_688</a><a class='ref msdiv' id='msdiv640'>Msdiv 640</a>“Gantvā mayaṃ sindhusovīrabhūmiṃ,<br>
Dhanatthikā uddayaṃ patthayānā;<br>
Yathāpayogā paripuṇṇacāgā,<br>
Kāhāma serīsamahaṃ uḷāran”ti.</p>
<p><a class='ref sc' id='sc38'>SC 38</a><a class='ref vns' id='vns643'>SC Verse 643</a><a class='ref ms' id='ms19Pv_689'>Ms 19Pv_689</a><a class='ref msdiv' id='msdiv641' href='#sc38'>SC 38</a><a class='ref vns' id='vns643'>SC Verse 643</a><a class='ref ms' id='ms19Pv_689'>Ms 19Pv_689</a><a class='ref msdiv' id='msdiv641'>Msdiv 641</a>“Mā ceva serīsamahaṃ akattha,<br>
Sabbañca vo bhavissati yaṃ vadetha;<br>
Pāpāni kammāni vivajjayātha,<br>
Dhammānuyogañca adhiṭṭhahātha.</p>
<p><a class='ref sc' id='sc39'>SC 39</a><a class='ref vns' id='vns644'>SC Verse 644</a><a class='ref ms' id='ms19Pv_690'>Ms 19Pv_690</a><a class='ref msdiv' id='msdiv642' href='#sc39'>SC 39</a><a class='ref vns' id='vns644'>SC Verse 644</a><a class='ref ms' id='ms19Pv_690'>Ms 19Pv_690</a><a class='ref msdiv' id='msdiv642'>Msdiv 642</a>Upāsako atthi imamhi saṃghe,<br>
Bahussuto sīlavatūpapanno;<br>
Saddho ca cāgī ca supesalo ca,<br>
Vicakkhaṇo santusito mutīmā.</p>
<p><a class='ref sc' id='sc40'>SC 40</a><a class='ref vns' id='vns645'>SC Verse 645</a><a class='ref ms' id='ms19Pv_691'>Ms 19Pv_691</a><a class='ref msdiv' id='msdiv643' href='#sc40'>SC 40</a><a class='ref vns' id='vns645'>SC Verse 645</a><a class='ref ms' id='ms19Pv_691'>Ms 19Pv_691</a><a class='ref msdiv' id='msdiv643'>Msdiv 643</a>Sañjānamāno na musā bhaṇeyya,<br>
Parūpaghātāya na cetayeyya;<br>
Vebhūtikaṃ pesuṇaṃ no kareyya,<br>
Saṇhañca vācaṃ sakhilaṃ bhaṇeyya.</p>
<p><a class='ref sc' id='sc41'>SC 41</a><a class='ref vns' id='vns646'>SC Verse 646</a><a class='ref ms' id='ms19Pv_692'>Ms 19Pv_692</a><a class='ref msdiv' id='msdiv644' href='#sc41'>SC 41</a><a class='ref vns' id='vns646'>SC Verse 646</a><a class='ref ms' id='ms19Pv_692'>Ms 19Pv_692</a><a class='ref msdiv' id='msdiv644'>Msdiv 644</a>Sagāravo sappatisso vinīto,<br>
Apāpako adhisīle visuddho;<br>
So mātaraṃ pitarañcāpi jantu,<br>
Dhammena poseti ariyavutti.</p>
<p><a class='ref sc' id='sc42'>SC 42</a><a class='ref vns' id='vns647'>SC Verse 647</a><a class='ref ms' id='ms19Pv_693'>Ms 19Pv_693</a><a class='ref msdiv' id='msdiv645' href='#sc42'>SC 42</a><a class='ref vns' id='vns647'>SC Verse 647</a><a class='ref ms' id='ms19Pv_693'>Ms 19Pv_693</a><a class='ref msdiv' id='msdiv645'>Msdiv 645</a>Maññe so mātāpitūnaṃ kāraṇā,<br>
Bhogāni pariyesati na attahetu;<br>
Mātāpitūnañca yo accayena,<br>
Nekkhammapoṇo carissati brahmacariyaṃ.</p>
<p><a class='ref sc' id='sc43'>SC 43</a><a class='ref vns' id='vns648'>SC Verse 648</a><a class='ref ms' id='ms19Pv_694'>Ms 19Pv_694</a><a class='ref msdiv' id='msdiv646' href='#sc43'>SC 43</a><a class='ref vns' id='vns648'>SC Verse 648</a><a class='ref ms' id='ms19Pv_694'>Ms 19Pv_694</a><a class='ref msdiv' id='msdiv646'>Msdiv 646</a>Ujū avaṅko asaṭho amāyo,<br>
Na lesakappena ca vohareyya;<br>
So tādiso sukatakammakārī,<br>
Dhamme ṭhito kinti labhetha dukkhaṃ.</p>
<p><a class='ref sc' id='sc44'>SC 44</a><a class='ref vns' id='vns649'>SC Verse 649</a><a class='ref ms' id='ms19Pv_695'>Ms 19Pv_695</a><a class='ref msdiv' id='msdiv647' href='#sc44'>SC 44</a><a class='ref vns' id='vns649'>SC Verse 649</a><a class='ref ms' id='ms19Pv_695'>Ms 19Pv_695</a><a class='ref msdiv' id='msdiv647'>Msdiv 647</a>Taṃ kāraṇā pātukatomhi attanā,<br>
Tasmā dhammaṃ passatha vāṇijāse;<br>
Aññatra teniha <span class='var' id='note237' title='bhasmi (s2, s3) | bhasma (mr)' href='#note237' title='bhasmi (s2, s3) | bhasma (mr)'>bhasmī</span> bhavetha,<br>
Andhākulā vippanaṭṭhā araññe;<br>
Taṃ khippamānena lahuṃ parena,<br>
Sukho have sappurisena saṅgamo”ti.</p>
<p><a class='ref sc' id='sc45'>SC 45</a><a class='ref vns' id='vns650'>SC Verse 650</a><a class='ref ms' id='ms19Pv_696'>Ms 19Pv_696</a><a class='ref msdiv' id='msdiv648' href='#sc45'>SC 45</a><a class='ref vns' id='vns650'>SC Verse 650</a><a class='ref ms' id='ms19Pv_696'>Ms 19Pv_696</a><a class='ref msdiv' id='msdiv648'>Msdiv 648</a>“Kiṃ nāma so kiñca karoti kammaṃ,<br>
Kiṃ nāmadheyyaṃ kiṃ pana tassa gottaṃ;<br>
Mayampi naṃ daṭṭhukāmamha yakkha,<br>
Yassānukampāya idhāgatosi;<br>
Lābhā hi tassa yassa tuvaṃ pihesī”ti.</p>
<p><a class='ref sc' id='sc46'>SC 46</a><a class='ref vns' id='vns651'>SC Verse 651</a><a class='ref ms' id='ms19Pv_697'>Ms 19Pv_697</a><a class='ref msdiv' id='msdiv649' href='#sc46'>SC 46</a><a class='ref vns' id='vns651'>SC Verse 651</a><a class='ref ms' id='ms19Pv_697'>Ms 19Pv_697</a><a class='ref msdiv' id='msdiv649'>Msdiv 649</a>“Yo kappako sambhavanāmadheyyo,<br>
Upāsako kocchaphalūpajīvī;<br>
Jānātha naṃ tumhākaṃ pesiyo so,<br>
Mā kho naṃ hīḷittha supesalo so”ti.</p>
<p><a class='ref sc' id='sc47'>SC 47</a><a class='ref vns' id='vns652'>SC Verse 652</a><a class='ref ms' id='ms19Pv_698'>Ms 19Pv_698</a><a class='ref msdiv' id='msdiv650' href='#sc47'>SC 47</a><a class='ref vns' id='vns652'>SC Verse 652</a><a class='ref ms' id='ms19Pv_698'>Ms 19Pv_698</a><a class='ref msdiv' id='msdiv650'>Msdiv 650</a>“Jānāmase yaṃ tvaṃ pavadesi yakkha,<br>
Na kho naṃ jānāma sa edisoti;<br>
Mayampi naṃ pūjayissāma yakkha,<br>
Sutvāna tuyhaṃ vacanaṃ uḷāran”ti.</p>
<p><a class='ref sc' id='sc48'>SC 48</a><a class='ref vns' id='vns653'>SC Verse 653</a><a class='ref ms' id='ms19Pv_699'>Ms 19Pv_699</a><a class='ref msdiv' id='msdiv651' href='#sc48'>SC 48</a><a class='ref vns' id='vns653'>SC Verse 653</a><a class='ref ms' id='ms19Pv_699'>Ms 19Pv_699</a><a class='ref msdiv' id='msdiv651'>Msdiv 651</a>“Ye keci imasmiṃ satthe manussā,<br>
Daharā mahantā athavāpi majjhimā;<br>
Sabbeva te ālambantu vimānaṃ,<br>
Passantu puññānaṃ phalaṃ kadariyā”ti.</p>
<p><a class='ref sc' id='sc49'>SC 49</a><a class='ref vns' id='vns654'>SC Verse 654</a><a class='ref ms' id='ms19Pv_700'>Ms 19Pv_700</a><a class='ref msdiv' id='msdiv652' href='#sc49'>SC 49</a><a class='ref vns' id='vns654'>SC Verse 654</a><a class='ref ms' id='ms19Pv_700'>Ms 19Pv_700</a><a class='ref msdiv' id='msdiv652'>Msdiv 652</a>Te tattha sabbeva “ahaṃ pure”ti,<br>
Taṃ kappakaṃ tattha <span class='var' id='note238' title='purakkhipitvā (bj, pts2) | purakkhitvā (s2, s3, pts1)' href='#note238' title='purakkhipitvā (bj, pts2) | purakkhitvā (s2, s3, pts1)'>purakkhatvā</span>;<br>
Sabbeva te ālambiṃsu vimānaṃ,<br>
Masakkasāraṃ viya vāsavassa.</p>
<p><a class='ref sc' id='sc50'>SC 50</a><a class='ref vns' id='vns655'>SC Verse 655</a><a class='ref ms' id='ms19Pv_701'>Ms 19Pv_701</a><a class='ref msdiv' id='msdiv653' href='#sc50'>SC 50</a><a class='ref vns' id='vns655'>SC Verse 655</a><a class='ref ms' id='ms19Pv_701'>Ms 19Pv_701</a><a class='ref msdiv' id='msdiv653'>Msdiv 653</a>Te tattha sabbeva “ahaṃ pure”ti,<br>
Upāsakattaṃ paṭivedayiṃsu;<br>
Pāṇātipātā paṭiviratā ahesuṃ,<br>
Loke adinnaṃ parivajjayiṃsu;<br>
Amajjapā no ca musā bhaṇiṃsu,<br>
Sakena dārena ca ahesuṃ tuṭṭhā.</p>
<p><a class='ref sc' id='sc51'>SC 51</a><a class='ref vns' id='vns656'>SC Verse 656</a><a class='ref ms' id='ms19Pv_702'>Ms 19Pv_702</a><a class='ref msdiv' id='msdiv654' href='#sc51'>SC 51</a><a class='ref vns' id='vns656'>SC Verse 656</a><a class='ref ms' id='ms19Pv_702'>Ms 19Pv_702</a><a class='ref msdiv' id='msdiv654'>Msdiv 654</a>Te tattha sabbeva “ahaṃ pure”ti,<br>
Upāsakattaṃ paṭivedayitvā;<br>
Pakkāmi sattho anumodamāno,<br>
Yakkhiddhiyā anumato punappunaṃ.</p>
<p><a class='ref sc' id='sc52'>SC 52</a><a class='ref vns' id='vns657'>SC Verse 657</a><a class='ref ms' id='ms19Pv_703'>Ms 19Pv_703</a><a class='ref msdiv' id='msdiv655' href='#sc52'>SC 52</a><a class='ref vns' id='vns657'>SC Verse 657</a><a class='ref ms' id='ms19Pv_703'>Ms 19Pv_703</a><a class='ref msdiv' id='msdiv655'>Msdiv 655</a>Gantvāna te sindhusovīrabhūmiṃ,<br>
Dhanatthikā <span class='var' id='note239' title='udrayaṃ (bj) | udaya (pts1, mr)' href='#note239' title='udrayaṃ (bj) | udaya (pts1, mr)'>uddayaṃ</span> patthayānā;<br>
Yathāpayogā paripuṇṇalābhā,<br>
Paccāgamuṃ pāṭaliputtamakkhataṃ.</p>
<p><a class='ref sc' id='sc53'>SC 53</a><a class='ref vns' id='vns658'>SC Verse 658</a><a class='ref ms' id='ms19Pv_704'>Ms 19Pv_704</a><a class='ref msdiv' id='msdiv656' href='#sc53'>SC 53</a><a class='ref vns' id='vns658'>SC Verse 658</a><a class='ref ms' id='ms19Pv_704'>Ms 19Pv_704</a><a class='ref msdiv' id='msdiv656'>Msdiv 656</a>Gantvāna te saṃgharaṃ sotthivanto,<br>
Puttehi dārehi samaṅgibhūtā;<br>
Ānandī vittā sumanā patītā,<br>
Akaṃsu serīsamahaṃ uḷāraṃ;<br>
Serīsakaṃ te pariveṇaṃ māpayiṃsu.</p>
<p><a class='ref sc' id='sc54'>SC 54</a><a class='ref vns' id='vns659'>SC Verse 659</a><a class='ref ms' id='ms19Pv_705'>Ms 19Pv_705</a><a class='ref msdiv' id='msdiv657' href='#sc54'>SC 54</a><a class='ref vns' id='vns659'>SC Verse 659</a><a class='ref ms' id='ms19Pv_705'>Ms 19Pv_705</a><a class='ref msdiv' id='msdiv657'>Msdiv 657</a>Etādisā sappurisāna sevanā,<br>
Mahatthikā dhammaguṇāna sevanā;<br>
Ekassa atthāya upāsakassa,<br>
Sabbeva sattā <span class='var' id='note240' title='sukhino (mr)' href='#note240' title='sukhino (mr)'>sukhitā</span> ahesunti.</p>
</blockquote>
<p class='endsutta'><a class='ref sc' id='sc55'>SC 55</a><a class='ref ms' id='ms19Pv_706'>Ms 19Pv_706</a><span class='var' id='note241' title='serissakapetavatthu (bj, s2, s3, pts1-2)' href='#sc55'>SC 55</a><a class='ref ms' id='ms19Pv_706'>Ms 19Pv_706</a><span class='var' id='note241' title='serissakapetavatthu (bj, s2, s3, pts1-2)'>Serīsakapetavatthu</span> dutiyaṃ.<br>
Bhāṇavāraṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
