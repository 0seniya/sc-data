<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv25' lang='pli'>
<header>
<ul>
<li class='division'>Petavatthu</li>
<li>Ubbarivagga</li>
</ul>
<h1>25. Ubbaripetavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns369' href='#vns369'>SC Verse 369</a><a class='ref pts2ed' id='pts2ed44' href='#pts2ed44'>PTS 2nd ed. 44</a> <a class='ref ms' id='ms19Pv_397' href='#ms19Pv_397'>Ms 19Pv_397</a><a class='ref msdiv' id='msdiv368' href='#msdiv368'>Msdiv 368</a>Ahu rājā brahmadatto,<br>
pañcālānaṃ rathesabho;<br>
Ahorattānamaccayā,<br>
rājā <span class='var' id='note121' title='rājā kālaṅkarī tadā (bj, pts2) | rājā kālaṅkari tadā (pts1)' href='#note121' title='rājā kālaṅkarī tadā (bj, pts2) | rājā kālaṅkari tadā (pts1)'>kālamakrubbatha</span>.</p>
<p><a class='ref sc' id='sc2' href='#sc2'>SC 2</a><a class='ref vns' id='vns370' href='#vns370'>SC Verse 370</a><a class='ref ms' id='ms19Pv_398' href='#ms19Pv_398'>Ms 19Pv_398</a><a class='ref msdiv' id='msdiv369' href='#msdiv369'>Msdiv 369</a>Tassa āḷāhanaṃ gantvā,<br>
bhariyā kandati <span class='var' id='note122' title='uppari (mr)' href='#note122' title='uppari (mr)'>ubbarī</span>;<br>
Brahmadattaṃ apassantī,<br>
brahmadattāti kandati.</p>
<p><a class='ref sc' id='sc3' href='#sc3'>SC 3</a><a class='ref vns' id='vns371' href='#vns371'>SC Verse 371</a><a class='ref ms' id='ms19Pv_399' href='#ms19Pv_399'>Ms 19Pv_399</a><a class='ref msdiv' id='msdiv370' href='#msdiv370'>Msdiv 370</a>Isi ca tattha āgacchi,<br>
sampannacaraṇo muni;<br>
So ca tattha apucchittha,<br>
ye tattha susamāgatā.</p>
<p><a class='ref sc' id='sc4' href='#sc4'>SC 4</a><a class='ref vns' id='vns372' href='#vns372'>SC Verse 372</a><a class='ref ms' id='ms19Pv_400' href='#ms19Pv_400'>Ms 19Pv_400</a><a class='ref msdiv' id='msdiv371' href='#msdiv371'>Msdiv 371</a>“Kassa idaṃ āḷāhanaṃ,<br>
nānāgandhasameritaṃ;<br>
Kassāyaṃ kandati bhariyā,<br>
ito dūragataṃ patiṃ;<br>
Brahmadattaṃ apassantī,<br>
‘brahmadattā’ti kandati”.</p>
<p><a class='ref sc' id='sc5' href='#sc5'>SC 5</a><a class='ref vns' id='vns373' href='#vns373'>SC Verse 373</a><a class='ref ms' id='ms19Pv_401' href='#ms19Pv_401'>Ms 19Pv_401</a><a class='ref msdiv' id='msdiv372' href='#msdiv372'>Msdiv 372</a>Te ca tattha viyākaṃsu,<br>
ye tattha susamāgatā;<br>
“Brahmadattassa <span class='var' id='note123' title='bhaddante (bj, pts1-2, mr)' href='#note123' title='bhaddante (bj, pts1-2, mr)'>bhadante</span>,<br>
brahmadattassa mārisa.</p>
<p><a class='ref sc' id='sc6' href='#sc6'>SC 6</a><a class='ref vns' id='vns374' href='#vns374'>SC Verse 374</a><a class='ref ms' id='ms19Pv_402' href='#ms19Pv_402'>Ms 19Pv_402</a><a class='ref msdiv' id='msdiv373' href='#msdiv373'>Msdiv 373</a>Tassa idaṃ āḷāhanaṃ,<br>
nānāgandhasameritaṃ;<br>
Tassāyaṃ kandati bhariyā,<br>
ito dūragataṃ patiṃ;<br>
Brahmadattaṃ apassantī,<br>
‘brahmadattā’ti kandati”.</p>
<p><a class='ref sc' id='sc7' href='#sc7'>SC 7</a><a class='ref vns' id='vns375' href='#vns375'>SC Verse 375</a><a class='ref ms' id='ms19Pv_403' href='#ms19Pv_403'>Ms 19Pv_403</a><a class='ref msdiv' id='msdiv374' href='#msdiv374'>Msdiv 374</a>“Chaḷāsītisahassāni,<br>
brahmadattassanāmakā;<br>
Imasmiṃ āḷāhane daḍḍhā,<br>
tesaṃ kamanusocasī”ti.</p>
<p><a class='ref sc' id='sc8' href='#sc8'>SC 8</a><a class='ref vns' id='vns376' href='#vns376'>SC Verse 376</a><a class='ref ms' id='ms19Pv_404' href='#ms19Pv_404'>Ms 19Pv_404</a><a class='ref msdiv' id='msdiv375' href='#msdiv375'>Msdiv 375</a>“Yo rājā cūḷanīputto,<br>
pañcālānaṃ rathesabho;<br>
Taṃ bhante anusocāmi,<br>
bhattāraṃ sabbakāmadan”ti.</p>
<p><a class='ref sc' id='sc9' href='#sc9'>SC 9</a><a class='ref vns' id='vns377' href='#vns377'>SC Verse 377</a><a class='ref ms' id='ms19Pv_405' href='#ms19Pv_405'>Ms 19Pv_405</a><a class='ref msdiv' id='msdiv376' href='#msdiv376'>Msdiv 376</a>“Sabbe vāhesuṃ rājāno,<br>
brahmadattassanāmakā;<br>
Sabbeva cūḷanīputtā,<br>
pañcālānaṃ rathesabhā.</p>
<p><a class='ref sc' id='sc10' href='#sc10'>SC 10</a><a class='ref vns' id='vns378' href='#vns378'>SC Verse 378</a><a class='ref pts2ed' id='pts2ed45' href='#pts2ed45'>PTS 2nd ed. 45</a> <a class='ref ms' id='ms19Pv_406' href='#ms19Pv_406'>Ms 19Pv_406</a><a class='ref msdiv' id='msdiv377' href='#msdiv377'>Msdiv 377</a>Sabbesaṃ anupubbena,<br>
mahesittamakārayi;<br>
Kasmā purimake hitvā,<br>
pacchimaṃ anusocasī”ti.</p>
<p><a class='ref sc' id='sc11' href='#sc11'>SC 11</a><a class='ref vns' id='vns379' href='#vns379'>SC Verse 379</a><a class='ref ms' id='ms19Pv_407' href='#ms19Pv_407'>Ms 19Pv_407</a><a class='ref msdiv' id='msdiv378' href='#msdiv378'>Msdiv 378</a>“Ātume itthibhūtāya,<br>
dīgharattāya mārisa;<br>
Yassā me itthibhūtāya,<br>
saṃsāre bahubhāsasī”ti.</p>
<p><a class='ref sc' id='sc12' href='#sc12'>SC 12</a><a class='ref vns' id='vns380' href='#vns380'>SC Verse 380</a><a class='ref ms' id='ms19Pv_408' href='#ms19Pv_408'>Ms 19Pv_408</a><a class='ref msdiv' id='msdiv379' href='#msdiv379'>Msdiv 379</a>“Ahu itthī ahu puriso,<br>
pasuyonimpi āgamā;<br>
Evametaṃ atītānaṃ,<br>
pariyanto na dissatī”ti.</p>
<p><a class='ref sc' id='sc13' href='#sc13'>SC 13</a><a class='ref vns' id='vns381' href='#vns381'>SC Verse 381</a><a class='ref ms' id='ms19Pv_409' href='#ms19Pv_409'>Ms 19Pv_409</a><a class='ref msdiv' id='msdiv380' href='#msdiv380'>Msdiv 380</a>“Ādittaṃ vata maṃ santaṃ,<br>
ghatasittaṃva pāvakaṃ;<br>
Vārinā viya osiñcaṃ,<br>
sabbaṃ nibbāpaye daraṃ.</p>
<p><a class='ref sc' id='sc14' href='#sc14'>SC 14</a><a class='ref vns' id='vns382' href='#vns382'>SC Verse 382</a><a class='ref ms' id='ms19Pv_410' href='#ms19Pv_410'>Ms 19Pv_410</a><a class='ref msdiv' id='msdiv381' href='#msdiv381'>Msdiv 381</a>Abbahī vata me sallaṃ,<br>
sokaṃ hadayanissitaṃ;<br>
Yo me sokaparetāya,<br>
patisokaṃ apānudi.</p>
<p><a class='ref sc' id='sc15' href='#sc15'>SC 15</a><a class='ref vns' id='vns383' href='#vns383'>SC Verse 383</a><a class='ref ms' id='ms19Pv_411' href='#ms19Pv_411'>Ms 19Pv_411</a><a class='ref msdiv' id='msdiv382' href='#msdiv382'>Msdiv 382</a>Sāhaṃ abbūḷhasallāsmi,<br>
sītibhūtāsmi nibbutā;<br>
Na socāmi na rodāmi,<br>
tava sutvā mahāmunī”ti.</p>
<p><a class='ref sc' id='sc16' href='#sc16'>SC 16</a><a class='ref vns' id='vns384' href='#vns384'>SC Verse 384</a><a class='ref ms' id='ms19Pv_412' href='#ms19Pv_412'>Ms 19Pv_412</a><a class='ref msdiv' id='msdiv383' href='#msdiv383'>Msdiv 383</a>Tassa taṃ vacanaṃ sutvā,<br>
samaṇassa subhāsitaṃ;<br>
Pattacīvaramādāya,<br>
pabbaji anagāriyaṃ.</p>
<p><a class='ref sc' id='sc17' href='#sc17'>SC 17</a><a class='ref vns' id='vns385' href='#vns385'>SC Verse 385</a><a class='ref ms' id='ms19Pv_413' href='#ms19Pv_413'>Ms 19Pv_413</a><a class='ref msdiv' id='msdiv384' href='#msdiv384'>Msdiv 384</a>Sā ca pabbajitā santā,<br>
agārasmā anagāriyaṃ;<br>
Mettacittaṃ abhāvesi,<br>
brahmalokūpapattiyā.</p>
<p><a class='ref sc' id='sc18' href='#sc18'>SC 18</a><a class='ref vns' id='vns386' href='#vns386'>SC Verse 386</a><a class='ref ms' id='ms19Pv_414' href='#ms19Pv_414'>Ms 19Pv_414</a><a class='ref msdiv' id='msdiv385' href='#msdiv385'>Msdiv 385</a>Gāmā gāmaṃ vicarantī,<br>
nigame rājadhāniyo;<br>
Uruvelā nāma so gāmo,<br>
yattha kālamakrubbatha.</p>
<p><a class='ref sc' id='sc19' href='#sc19'>SC 19</a><a class='ref vns' id='vns387' href='#vns387'>SC Verse 387</a><a class='ref ms' id='ms19Pv_415' href='#ms19Pv_415'>Ms 19Pv_415</a><a class='ref msdiv' id='msdiv386' href='#msdiv386'>Msdiv 386</a>Mettacittaṃ ābhāvetvā,<br>
brahmalokūpapattiyā;<br>
Itthicittaṃ virājetvā,<br>
brahmalokūpagā ahūti.</p>
</blockquote>
<p class='endsutta'><a class='ref sc' id='sc20' href='#sc20'>SC 20</a><a class='ref ms' id='ms19Pv_416' href='#ms19Pv_416'>Ms 19Pv_416</a><span class='var' id='note124' title='ubbarīpetavatthu (s2, s3)' href='#note124' title='ubbarīpetavatthu (s2, s3)'>Ubbaripetavatthu</span> terasamaṃ.</p>
<p class='endsection'><a class='ref sc' id='sc21' href='#sc21'>SC 21</a><a class='ref ms' id='ms19Pv_417' href='#ms19Pv_417'>Ms 19Pv_417</a>Ubbarivaggo dutiyo.</p>
<p class='uddana-intro'><a class='ref sc' id='sc22' href='#sc22'>SC 22</a><a class='ref ms' id='ms19Pv_418' href='#ms19Pv_418'>Ms 19Pv_418</a>Tassuddānaṃ</p>
<blockquote class='uddanagatha'>
<p><a class='ref sc' id='sc23' href='#sc23'>SC 23</a><a class='ref ms' id='ms19Pv_419' href='#ms19Pv_419'>Ms 19Pv_419</a><span class='var' id='note125' title='paṇḍu (sabbattha)'>Mocakaṃ</span> mātā <span class='var' id='note126' title='pitā (bj, mr) | patiyā (s2, s3, pts1-2)' href='#note125' title='paṇḍu (sabbattha)'>Mocakaṃ</span> mātā <span class='var' id='note126' title='pitā (bj, mr) | patiyā (s2, s3, pts1-2)'>mattā</span> ca,<br>
Nandā kuṇḍalīnā ghaṭo;<br>
Dve seṭṭhī tunnavāyo ca,<br>
<span class='var' id='note127' title='vihāra (sabbattha)'>Uttara</span> <span class='var' id='note128' title='suttasopāna (bj, pts1-2) | suttasovāna (s2, s3)' href='#note127' title='vihāra (sabbattha)'>Uttara</span> <span class='var' id='note128' title='suttasopāna (bj, pts1-2) | suttasovāna (s2, s3)'>suttakaṇṇa</span> ubbarīti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
