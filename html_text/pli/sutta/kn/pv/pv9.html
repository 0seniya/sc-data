<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv9' lang='pli'>
<header>
<ul>
<li class='division'>Petavatthu</li>
<li>Uragavagga</li>
</ul>
<h1>9. Mahāpesakārapetivatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns54' href='#vns54'>SC Verse 54</a><a class='ref pts2ed' id='pts2ed8' href='#pts2ed8'>PTS 2nd ed. 8</a> <a class='ref ms' id='ms19Pv_63' href='#ms19Pv_63'>Ms 19Pv_63</a><a class='ref msdiv' id='msdiv54' href='#msdiv54'>Msdiv 54</a>“Gūthañca muttaṃ ruhirañca pubbaṃ,<br>
Paribhuñjati kissa ayaṃ vipāko;<br>
Ayaṃ nu kiṃ kammamakāsi nārī,<br>
Yā sabbadā lohitapubbabhakkhā.</p>
<p><a class='ref sc' id='sc2' href='#sc2'>SC 2</a><a class='ref vns' id='vns55' href='#vns55'>SC Verse 55</a><a class='ref ms' id='ms19Pv_64' href='#ms19Pv_64'>Ms 19Pv_64</a><a class='ref msdiv' id='msdiv55' href='#msdiv55'>Msdiv 55</a>Navāni vatthāni subhāni ceva,<br>
Mudūni suddhāni ca lomasāni;<br>
Dinnānimissā <span class='var' id='note23' title='kiṭakā (s2, s3, pts1-2, mr)'>kitakā</span> bhavanti,<br>
Ayaṃ nu kiṃ kammamakāsi nārī”ti.</p>
<p><a class='ref sc' id='sc3' href='#sc3'>SC 3</a><a class='ref vns' id='vns56' href='#vns56'>SC Verse 56</a><a class='ref ms' id='ms19Pv_65' href='#ms19Pv_65'>Ms 19Pv_65</a><a class='ref msdiv' id='msdiv56' href='#msdiv56'>Msdiv 56</a>“Bhariyā mamesā ahū bhadante,<br>
Adāyikā maccharinī kadariyā;<br>
Sā maṃ dadantaṃ samaṇabrāhmaṇānaṃ,<br>
Akkosati ca paribhāsati ca.</p>
<p><a class='ref sc' id='sc4' href='#sc4'>SC 4</a><a class='ref vns' id='vns57' href='#vns57'>SC Verse 57</a><a class='ref ms' id='ms19Pv_66' href='#ms19Pv_66'>Ms 19Pv_66</a><a class='ref msdiv' id='msdiv57' href='#msdiv57'>Msdiv 57</a>‘Gūthañca muttaṃ ruhirañca pubbaṃ,<br>
Paribhuñja tvaṃ asuciṃ sabbakālaṃ;<br>
Etaṃ te paralokasmiṃ hotu,<br>
Vatthā ca te kitakasamā bhavantu’;<br>
Etādisaṃ duccaritaṃ caritvā,<br>
Idhāgatā cirarattāya khādatī”ti.</p>
</blockquote>
<p class='endsutta'><a class='ref sc' id='sc5' href='#sc5'>SC 5</a><a class='ref ms' id='ms19Pv_67' href='#ms19Pv_67'>Ms 19Pv_67</a>Mahāpesakārapetivatthu navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
