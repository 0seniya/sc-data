<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv43' lang='pli'>
<header>
<ul>
<li class='division'>Petavatthu</li>
<li>Mahāvagga</li>
</ul>
<h1>43. Gūthakhādakapetavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns768' href='#vns768'>SC Verse 768</a><a class='ref pts2ed' id='pts2ed89' href='#pts2ed89'>PTS 2nd ed. 89</a> <a class='ref ms' id='ms19Pv_821' href='#ms19Pv_821'>Ms 19Pv_821</a><a class='ref msdiv' id='msdiv766' href='#msdiv766'>Msdiv 766</a>“Gūthakūpato uggantvā,<br>
ko nu dīno <span class='var' id='note284' title='dīno hi tiṭṭhasi (bj) | diṭṭhova tiṭṭhasi (s2, s3) | dīno si tiṭṭhasi (pts1)' href='#note284' title='dīno hi tiṭṭhasi (bj) | diṭṭhova tiṭṭhasi (s2, s3) | dīno si tiṭṭhasi (pts1)'>patiṭṭhasi</span>;<br>
Nissaṃsayaṃ pāpakammanto,<br>
kiṃ nu saddahase tuvan”ti.</p>
<p><a class='ref sc' id='sc2' href='#sc2'>SC 2</a><a class='ref vns' id='vns769' href='#vns769'>SC Verse 769</a><a class='ref ms' id='ms19Pv_822' href='#ms19Pv_822'>Ms 19Pv_822</a><a class='ref msdiv' id='msdiv767' href='#msdiv767'>Msdiv 767</a>“Ahaṃ bhadante petomhi,<br>
duggato yamalokiko;<br>
Pāpakammaṃ karitvāna,<br>
petalokaṃ ito gato”.</p>
<p><a class='ref sc' id='sc3' href='#sc3'>SC 3</a><a class='ref vns' id='vns770' href='#vns770'>SC Verse 770</a><a class='ref ms' id='ms19Pv_823' href='#ms19Pv_823'>Ms 19Pv_823</a><a class='ref msdiv' id='msdiv768' href='#msdiv768'>Msdiv 768</a>“Kiṃ nu kāyena vācāya,<br>
manasā dukkaṭaṃ kataṃ;<br>
Kissa kammavipākena,<br>
idaṃ dukkhaṃ nigacchasī”ti.</p>
<p><a class='ref sc' id='sc4' href='#sc4'>SC 4</a><a class='ref vns' id='vns771' href='#vns771'>SC Verse 771</a><a class='ref ms' id='ms19Pv_824' href='#ms19Pv_824'>Ms 19Pv_824</a><a class='ref msdiv' id='msdiv769' href='#msdiv769'>Msdiv 769</a>“Ahu āvāsiko mayhaṃ,<br>
issukī kulamaccharī;<br>
Ajjhāsito mayhaṃ ghare,<br>
kadariyo paribhāsako.</p>
<p><a class='ref sc' id='sc5' href='#sc5'>SC 5</a><a class='ref vns' id='vns772' href='#vns772'>SC Verse 772</a><a class='ref ms' id='ms19Pv_825' href='#ms19Pv_825'>Ms 19Pv_825</a><a class='ref msdiv' id='msdiv770' href='#msdiv770'>Msdiv 770</a>Tassāhaṃ vacanaṃ sutvā,<br>
bhikkhavo paribhāsisaṃ;<br>
Tassa kammavipākena,<br>
petalokaṃ ito gato”ti.</p>
<p><a class='ref sc' id='sc6' href='#sc6'>SC 6</a><a class='ref vns' id='vns773' href='#vns773'>SC Verse 773</a><a class='ref ms' id='ms19Pv_826' href='#ms19Pv_826'>Ms 19Pv_826</a><a class='ref msdiv' id='msdiv771' href='#msdiv771'>Msdiv 771</a>“Amitto mittavaṇṇena,<br>
yo te āsi kulūpako;<br>
Kāyassa bhedā duppañño,<br>
kiṃ nu pecca gatiṃ gato”ti.</p>
<p><a class='ref sc' id='sc7' href='#sc7'>SC 7</a><a class='ref vns' id='vns774' href='#vns774'>SC Verse 774</a><a class='ref ms' id='ms19Pv_827' href='#ms19Pv_827'>Ms 19Pv_827</a><a class='ref msdiv' id='msdiv772' href='#msdiv772'>Msdiv 772</a>“Tassevāhaṃ pāpakammassa,<br>
sīse tiṭṭhāmi matthake;<br>
So ca paravisayaṃ patto,<br>
mameva paricārako.</p>
<p><a class='ref sc' id='sc8' href='#sc8'>SC 8</a><a class='ref vns' id='vns775' href='#vns775'>SC Verse 775</a><a class='ref ms' id='ms19Pv_828' href='#ms19Pv_828'>Ms 19Pv_828</a><a class='ref msdiv' id='msdiv773' href='#msdiv773'>Msdiv 773</a>Yaṃ bhadante hadantaññe,<br>
etaṃ me hoti bhojanaṃ;<br>
Ahañca kho yaṃ hadāmi,<br>
etaṃ so upajīvatī”ti.</p>
</blockquote>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms19Pv_829' href='#ms19Pv_829'>Ms 19Pv_829</a>Gūthakhādakapetavatthu aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
