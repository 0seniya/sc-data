<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv30' lang='pli'>
<header>
<ul>
<li class='division'>Petavatthu</li>
<li>Cūḷavagga</li>
</ul>
<h1>30. Kumārapetavatthu</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns454'>SC Verse 454</a><a class='ref ms' id='ms19Pv_490'>Ms 19Pv_490</a><a class='ref msdiv' id='msdiv453' href='#sc1'>SC 1</a><a class='ref vns' id='vns454'>SC Verse 454</a><a class='ref ms' id='ms19Pv_490'>Ms 19Pv_490</a><a class='ref msdiv' id='msdiv453'>Msdiv 453</a>Accherarūpaṃ sugatassa ñāṇaṃ,<br>
Satthā yathā puggalaṃ byākāsi;<br>
Ussannapuññāpi bhavanti heke,<br>
Parittapuññāpi bhavanti heke.</p>
<p><a class='ref sc' id='sc2'>SC 2</a><a class='ref vns' id='vns455'>SC Verse 455</a><a class='ref pts2ed' id='pts2ed56'>PTS 2nd ed. 56</a> <a class='ref ms' id='ms19Pv_491'>Ms 19Pv_491</a><a class='ref msdiv' id='msdiv454' href='#sc2'>SC 2</a><a class='ref vns' id='vns455'>SC Verse 455</a><a class='ref pts2ed' id='pts2ed56'>PTS 2nd ed. 56</a> <a class='ref ms' id='ms19Pv_491'>Ms 19Pv_491</a><a class='ref msdiv' id='msdiv454'>Msdiv 454</a>Ayaṃ kumāro sīvathikāya chaḍḍito,<br>
Aṅguṭṭhasnehena yāpeti rattiṃ;<br>
Na yakkhabhūtā na <span class='var' id='note156' title='siriṃsapā (bj, pts1-2) | sirisapā (s2, s3)' href='#note156' title='siriṃsapā (bj, pts1-2) | sirisapā (s2, s3)'>sarīsapā</span> vā,<br>
Viheṭhayeyyuṃ katapuññaṃ kumāraṃ.</p>
<p><a class='ref sc' id='sc3'>SC 3</a><a class='ref vns' id='vns456'>SC Verse 456</a><a class='ref ms' id='ms19Pv_492'>Ms 19Pv_492</a><a class='ref msdiv' id='msdiv455' href='#sc3'>SC 3</a><a class='ref vns' id='vns456'>SC Verse 456</a><a class='ref ms' id='ms19Pv_492'>Ms 19Pv_492</a><a class='ref msdiv' id='msdiv455'>Msdiv 455</a>Sunakhāpimassa palihiṃsu pāde,<br>
Dhaṅkā <span class='var' id='note157' title='sigālā (bj, pts2)' href='#note157' title='sigālā (bj, pts2)'>siṅgālā</span> parivattayanti;<br>
Gabbhāsayaṃ pakkhigaṇā haranti,<br>
Kākā pana akkhimalaṃ haranti.</p>
<p><a class='ref sc' id='sc4'>SC 4</a><a class='ref vns' id='vns457'>SC Verse 457</a><a class='ref ms' id='ms19Pv_493'>Ms 19Pv_493</a><a class='ref msdiv' id='msdiv456'>Msdiv 456</a><span class='var' id='note158' title='na imassa (s2, s3, pts1) | nimassa (mr)' href='#sc4'>SC 4</a><a class='ref vns' id='vns457'>SC Verse 457</a><a class='ref ms' id='ms19Pv_493'>Ms 19Pv_493</a><a class='ref msdiv' id='msdiv456'>Msdiv 456</a><span class='var' id='note158' title='na imassa (s2, s3, pts1) | nimassa (mr)'>Nayimassa</span> rakkhaṃ vidahiṃsu keci,<br>
Na osadhaṃ sāsapadhūpanaṃ vā;<br>
Nakkhattayogampi <span class='var' id='note159' title='pana uggahesuṃ (s2, s3) | pi na uggahesuṃ (pts1, mr)' href='#note159' title='pana uggahesuṃ (s2, s3) | pi na uggahesuṃ (pts1, mr)'>na aggahesuṃ</span>,<br>
Na sabbadhaññānipi ākiriṃsu.</p>
<p><a class='ref sc' id='sc5'>SC 5</a><a class='ref vns' id='vns458'>SC Verse 458</a><a class='ref ms' id='ms19Pv_494'>Ms 19Pv_494</a><a class='ref msdiv' id='msdiv457' href='#sc5'>SC 5</a><a class='ref vns' id='vns458'>SC Verse 458</a><a class='ref ms' id='ms19Pv_494'>Ms 19Pv_494</a><a class='ref msdiv' id='msdiv457'>Msdiv 457</a>Etādisaṃ uttamakicchapattaṃ,<br>
Rattābhataṃ sīvathikāya chaḍḍitaṃ;<br>
Nonītapiṇḍaṃva pavedhamānaṃ,<br>
Sasaṃsayaṃ jīvitasāvasesaṃ.</p>
<p><a class='ref sc' id='sc6'>SC 6</a><a class='ref vns' id='vns459'>SC Verse 459</a><a class='ref ms' id='ms19Pv_495'>Ms 19Pv_495</a><a class='ref msdiv' id='msdiv458' href='#sc6'>SC 6</a><a class='ref vns' id='vns459'>SC Verse 459</a><a class='ref ms' id='ms19Pv_495'>Ms 19Pv_495</a><a class='ref msdiv' id='msdiv458'>Msdiv 458</a>Tamaddasā devamanussapūjito,<br>
Disvā ca taṃ byākari bhūripañño;<br>
“Ayaṃ kumāro nagarassimassa,<br>
Aggakuliko bhavissati <span class='var' id='note160' title='bhogavā ca (s2, s3, mr)' href='#note160' title='bhogavā ca (s2, s3, mr)'>bhogato ca</span>”.</p>
<p><a class='ref sc' id='sc7'>SC 7</a><a class='ref vns' id='vns460'>SC Verse 460</a><a class='ref ms' id='ms19Pv_496'>Ms 19Pv_496</a><a class='ref msdiv' id='msdiv459'>Msdiv 459</a>“<span class='var' id='note161' title='kiṃ’sa (?)' href='#sc7'>SC 7</a><a class='ref vns' id='vns460'>SC Verse 460</a><a class='ref ms' id='ms19Pv_496'>Ms 19Pv_496</a><a class='ref msdiv' id='msdiv459'>Msdiv 459</a>“<span class='var' id='note161' title='kiṃ’sa (?)'>Kissa</span> vataṃ kiṃ pana brahmacariyaṃ,<br>
Kissa suciṇṇassa ayaṃ vipāko;<br>
Etādisaṃ byasanaṃ pāpuṇitvā,<br>
Taṃ tādisaṃ paccanubhossatiddhin”ti.</p>
<p><a class='ref sc' id='sc8'>SC 8</a><a class='ref vns' id='vns461'>SC Verse 461</a><a class='ref ms' id='ms19Pv_497'>Ms 19Pv_497</a><a class='ref msdiv' id='msdiv460' href='#sc8'>SC 8</a><a class='ref vns' id='vns461'>SC Verse 461</a><a class='ref ms' id='ms19Pv_497'>Ms 19Pv_497</a><a class='ref msdiv' id='msdiv460'>Msdiv 460</a>Buddhapamukhassa bhikkhusaṃghassa,<br>
Pūjaṃ akāsi janatā uḷāraṃ;<br>
Tatrassa cittassahu aññathattaṃ,<br>
Vācaṃ abhāsi pharusaṃ asabbhaṃ.</p>
<p><a class='ref sc' id='sc9'>SC 9</a><a class='ref vns' id='vns462'>SC Verse 462</a><a class='ref ms' id='ms19Pv_498'>Ms 19Pv_498</a><a class='ref msdiv' id='msdiv461' href='#sc9'>SC 9</a><a class='ref vns' id='vns462'>SC Verse 462</a><a class='ref ms' id='ms19Pv_498'>Ms 19Pv_498</a><a class='ref msdiv' id='msdiv461'>Msdiv 461</a>So taṃ vitakkaṃ pavinodayitvā,<br>
Pītiṃ pasādaṃ paṭiladdhā pacchā;<br>
Tathāgataṃ jetavane vasantaṃ,<br>
Yāguyā upaṭṭhāsi sattarattaṃ.</p>
<p><a class='ref sc' id='sc10'>SC 10</a><a class='ref vns' id='vns463'>SC Verse 463</a><a class='ref ms' id='ms19Pv_499'>Ms 19Pv_499</a><a class='ref msdiv' id='msdiv462'>Msdiv 462</a><span class='var' id='note162' title='taṃ’sa (?)' href='#sc10'>SC 10</a><a class='ref vns' id='vns463'>SC Verse 463</a><a class='ref ms' id='ms19Pv_499'>Ms 19Pv_499</a><a class='ref msdiv' id='msdiv462'>Msdiv 462</a><span class='var' id='note162' title='taṃ’sa (?)'>Tassa</span> vataṃ taṃ pana brahmacariyaṃ,<br>
Tassa suciṇṇassa ayaṃ vipāko;<br>
Etādisaṃ byasanaṃ pāpuṇitvā,<br>
Taṃ tādisaṃ paccanubhossatiddhiṃ.</p>
<p><a class='ref sc' id='sc11'>SC 11</a><a class='ref vns' id='vns464'>SC Verse 464</a><a class='ref ms' id='ms19Pv_500'>Ms 19Pv_500</a><a class='ref msdiv' id='msdiv463' href='#sc11'>SC 11</a><a class='ref vns' id='vns464'>SC Verse 464</a><a class='ref ms' id='ms19Pv_500'>Ms 19Pv_500</a><a class='ref msdiv' id='msdiv463'>Msdiv 463</a>Ṭhatvāna so vassasataṃ idheva,<br>
Sabbehi kāmehi samaṅgibhūto;<br>
Kāyassa bhedā abhisamparāyaṃ,<br>
Sahabyataṃ gacchati vāsavassāti.</p>
</blockquote>
<p class='endsutta'><a class='ref sc' id='sc12'>SC 12</a><a class='ref ms' id='ms19Pv_501' href='#sc12'>SC 12</a><a class='ref ms' id='ms19Pv_501'>Ms 19Pv_501</a>Kumārapetavatthu pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
