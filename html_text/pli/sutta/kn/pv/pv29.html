<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv29' lang='pli'>
<header>
<ul>
<li class='division'>Petavatthu</li>
<li>Cūḷavagga</li>
</ul>
<h1>29. Bhusapetavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns448' href='#vns448'>SC Verse 448</a><a class='ref pts2ed' id='pts2ed55' href='#pts2ed55'>PTS 2nd ed. 55</a> <a class='ref ms' id='ms19Pv_483' href='#ms19Pv_483'>Ms 19Pv_483</a><a class='ref msdiv' id='msdiv447' href='#msdiv447'>Msdiv 447</a>“Bhusāni eko sāliṃ punāparo,<br>
Ayañca nārī sakamaṃsalohitaṃ;<br>
Tuvañca gūthaṃ asuciṃ <span class='var' id='note153' title='akantikaṃ (bj, pts1-2)'>akantaṃ</span>,<br>
Paribhuñjasi kissa ayaṃ vipāko”ti.</p>
<p><a class='ref sc' id='sc2' href='#sc2'>SC 2</a><a class='ref vns' id='vns449' href='#vns449'>SC Verse 449</a><a class='ref ms' id='ms19Pv_484' href='#ms19Pv_484'>Ms 19Pv_484</a><a class='ref msdiv' id='msdiv448' href='#msdiv448'>Msdiv 448</a>“Ayaṃ pure mātaraṃ hiṃsati,<br>
Ayaṃ pana kūṭavāṇijo;<br>
Ayaṃ maṃsāni khāditvā,<br>
Musāvādena vañceti.</p>
<p><a class='ref sc' id='sc3' href='#sc3'>SC 3</a><a class='ref vns' id='vns450' href='#vns450'>SC Verse 450</a><a class='ref ms' id='ms19Pv_485' href='#ms19Pv_485'>Ms 19Pv_485</a><a class='ref msdiv' id='msdiv449' href='#msdiv449'>Msdiv 449</a>Ahaṃ manussesu manussabhūtā,<br>
Agārinī sabbakulassa issarā;<br>
Santesu pariguhāmi,<br>
Mā ca kiñci ito adaṃ.</p>
<p><a class='ref sc' id='sc4' href='#sc4'>SC 4</a><a class='ref vns' id='vns451' href='#vns451'>SC Verse 451</a><a class='ref ms' id='ms19Pv_486' href='#ms19Pv_486'>Ms 19Pv_486</a><a class='ref msdiv' id='msdiv450' href='#msdiv450'>Msdiv 450</a>Musāvādena chādemi,<br>
‘natthi etaṃ mama gehe;<br>
Sace santaṃ niguhāmi,<br>
gūtho me hotu bhojanaṃ’.</p>
<p><a class='ref sc' id='sc5' href='#sc5'>SC 5</a><a class='ref vns' id='vns452' href='#vns452'>SC Verse 452</a><a class='ref ms' id='ms19Pv_487' href='#ms19Pv_487'>Ms 19Pv_487</a><a class='ref msdiv' id='msdiv451' href='#msdiv451'>Msdiv 451</a>Tassa kammassa vipākena,<br>
musāvādassa cūbhayaṃ;<br>
Sugandhaṃ sālino bhattaṃ,<br>
gūthaṃ me parivattati.</p>
<p><a class='ref sc' id='sc6' href='#sc6'>SC 6</a><a class='ref vns' id='vns453' href='#vns453'>SC Verse 453</a><a class='ref ms' id='ms19Pv_488' href='#ms19Pv_488'>Ms 19Pv_488</a><a class='ref msdiv' id='msdiv452' href='#msdiv452'>Msdiv 452</a>Avañjhāni ca kammāni,<br>
Na hi kammaṃ vinassati;<br>
Duggandhaṃ <span class='var' id='note154' title='kimijaṃ (bj, pts2) | kimīnaṃ (s2, s3, pts1)'>kiminaṃ</span> <span class='var' id='note155' title='mīḷhaṃ (bj, s2, s3, pts1-2)'>kiminaṃ</span> <span class='var' id='note155' title='mīḷhaṃ (bj, s2, s3, pts1-2)'>mīḷaṃ</span>,<br>
Bhuñjāmi ca pivāmi cā”ti.</p>
</blockquote>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms19Pv_489' href='#ms19Pv_489'>Ms 19Pv_489</a>Bhusapetavatthu catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
