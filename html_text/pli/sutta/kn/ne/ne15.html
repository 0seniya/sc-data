<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ne15' lang='pli'>
<header>
<ul>
<li class='division'>Netti</li>
<li>Paṭiniddesavāra</li>
<li>Vibhaṅga 12</li>
</ul>
<h1>Otaraṇahāravibhaṅga</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms27Ne_327' href='#ms27Ne_327'>Ms 27Ne_327</a><a class='ref msdiv' id='msdiv42' href='#msdiv42'>Msdiv 42</a>Tattha katamo otaraṇo hāro? “Yo ca paṭiccuppādo”ti.</p>
<blockquote class='gatha'>
<p><a class='ref sc' id='sc2' href='#sc2'>SC 2</a> <a class='ref ms' id='ms27Ne_328' href='#ms27Ne_328'>Ms 27Ne_328</a>“Uddhaṃ adho sabbadhi vippamutto,<br>
<span class='var' id='note164' title='ayamahamasmīti (bj) | ayamahamasminti (si)' href='#note164' title='ayamahamasmīti (bj) | ayamahamasminti (si)'>Ayaṃ ahasmīti</span> anānupassī;<br>
Evaṃ vimutto udatāri oghaṃ,<br>
Atiṇṇapubbaṃ apunabbhavāyā”ti.</p>
</blockquote>
<p><a class='ref sc' id='sc3' href='#sc3'>SC 3</a><a class='ref ms' id='ms27Ne_329' href='#ms27Ne_329'>Ms 27Ne_329</a><strong>“Uddhan”</strong>ti rūpadhātu ca arūpadhātu ca. <strong>“Adho”</strong>ti kāmadhātu. <strong>“Sabbadhi vippamutto”</strong>ti tedhātuke ayaṃ asekkhāvimutti. Tāniyeva asekkhāni pañcindriyāni, ayaṃ indriyehi otaraṇā.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli64' href='#pts-vp-pli64'></a><a class='ref ms' id='ms27Ne_330' href='#ms27Ne_330'>Ms 27Ne_330</a>Tāniyeva asekkhāni pañcindriyāni vijjā, vijjuppādā avijjānirodho, avijjānirodhā saṅkhāranirodho, saṅkhāranirodhā viññāṇanirodho, viññāṇanirodhā nāmarūpanirodho, nāmarūpanirodhā saḷāyatananirodho, saḷāyatananirodhā phassanirodho, phassanirodhā vedanānirodho, vedanānirodhā taṇhānirodho, taṇhānirodhā upādānanirodho, upādānanirodhā bhavanirodho, bhavanirodhā jātinirodho, jātinirodhā jarāmaraṇaṃ sokaparidevadukkhadomanassupāyāsā nirujjhanti. Evametassa kevalassa dukkhakkhandhassa nirodho hoti. Ayaṃ paṭiccasamuppādehi otaraṇā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms27Ne_331' href='#ms27Ne_331'>Ms 27Ne_331</a>Tāniyeva asekkhāni pañcindriyāni tīhi khandhehi saṅgahitāni—sīlakkhandhena samādhikkhandhena paññākkhandhena, ayaṃ khandhehi otaraṇā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms27Ne_332' href='#ms27Ne_332'>Ms 27Ne_332</a>Tāniyeva asekkhāni pañcindriyāni saṅkhārapariyāpannāni ye saṅkhārā anāsavā, no ca bhavaṅgā, te saṅkhārā dhammadhātusaṅgahitā. Ayaṃ dhātūhi otaraṇā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms27Ne_333' href='#ms27Ne_333'>Ms 27Ne_333</a>Sā dhammadhātu dhammāyatanapariyāpannā, yaṃ āyatanaṃ anāsavaṃ, no ca bhavaṅgaṃ. Ayaṃ āyatanehi otaraṇā.</p>
<p><a class='ref sc' id='sc8' href='#sc8'>SC 8</a><a class='ref ms' id='ms27Ne_334' href='#ms27Ne_334'>Ms 27Ne_334</a>“Ayaṃ ahasmīti anānupassī”ti ayaṃ sakkāyadiṭṭhiyā samugghāto, sā sekkhāvimutti, tāniyeva sekkhāni pañcindriyāni. Ayaṃ indriyehi otaraṇā.</p>
<p><a class='ref sc' id='sc9' href='#sc9'>SC 9</a><a class='ref ms' id='ms27Ne_335' href='#ms27Ne_335'>Ms 27Ne_335</a>Tāniyeva sekkhāni pañcindriyāni vijjā, vijjuppādā avijjānirodho, avijjānirodhā saṅkhāranirodho, evaṃ sabbo paṭiccasamuppādo. Ayaṃ paṭiccasamuppādehi otaraṇā.</p>
<p><a class='ref sc' id='sc10' href='#sc10'>SC 10</a><a class='ref ms' id='ms27Ne_336' href='#ms27Ne_336'>Ms 27Ne_336</a>Sāyeva vijjā paññākkhandho. Ayaṃ khandhehi otaraṇā.</p>
<p><a class='ref sc' id='sc11' href='#sc11'>SC 11</a><a class='ref ms' id='ms27Ne_337' href='#ms27Ne_337'>Ms 27Ne_337</a>Sāyeva vijjā saṅkhārapariyāpannā, ye saṅkhārā anāsavā, no ca bhavaṅgā, te saṅkhārā dhammadhātusaṅgahitā, ayaṃ dhātūhi otaraṇā.</p>
<p><a class='ref sc' id='sc12' href='#sc12'>SC 12</a><a class='ref ms' id='ms27Ne_338' href='#ms27Ne_338'>Ms 27Ne_338</a>Sā dhammadhātu dhammāyatanapariyāpannā, yaṃ āyatanaṃ anāsavaṃ, no ca bhavaṅgaṃ, ayaṃ āyatanehi otaraṇā.</p>
<p><a class='ref sc' id='sc13' href='#sc13'>SC 13</a><a class='ref pts-vp-pli' id='pts-vp-pli65' href='#pts-vp-pli65'></a><a class='ref ms' id='ms27Ne_339' href='#ms27Ne_339'>Ms 27Ne_339</a>Sekkhāya ca vimuttiyā asekkhāya ca vimuttiyā vimutto udatāri oghaṃ atiṇṇapubbaṃ apunabbhavāya. Tenāha bhagavā “uddhaṃ adho”ti.</p>
<p><a class='ref sc' id='sc14' href='#sc14'>SC 14</a> <a class='ref ms' id='ms27Ne_340' href='#ms27Ne_340'>Ms 27Ne_340</a><a class='ref msdiv' id='msdiv43' href='#msdiv43'>Msdiv 43</a>“Nissitassa calitaṃ, anissitassa calitaṃ natthi, calite asati passaddhi, passaddhiyā sati nati na hoti, natiyā asati āgatigati na hoti, āgatigatiyā asati cutūpapāto na hoti, cutūpapāte asati nevidha na huraṃ na ubhayamantarena esevanto dukkhassā”ti.</p>
<p><a class='ref sc' id='sc15' href='#sc15'>SC 15</a><a class='ref ms' id='ms27Ne_341' href='#ms27Ne_341'>Ms 27Ne_341</a><strong>“Nissitassa calitan”</strong>ti nissayo nāma duvidho taṇhānissayo ca diṭṭhinissayo ca. Tattha yā rattassa cetanā, ayaṃ taṇhānissayo; yā mūḷhassa cetanā, ayaṃ diṭṭhinissayo. Cetanā pana saṅkhārā, saṅkhārapaccayā viññāṇaṃ, viññāṇapaccayā nāmarūpaṃ, evaṃ sabbo paṭiccasamuppādo. Ayaṃ paṭiccasamuppādehi otaraṇā.</p>
<p><a class='ref sc' id='sc16' href='#sc16'>SC 16</a><a class='ref ms' id='ms27Ne_342' href='#ms27Ne_342'>Ms 27Ne_342</a>Tattha yā rattassa vedanā, ayaṃ sukhā vedanā. Yā sammūḷhassa vedanā, ayaṃ adukkhamasukhā vedanā, imā dve vedanā vedanākkhandho. Ayaṃ khandhehi otaraṇā.</p>
<p><a class='ref sc' id='sc17' href='#sc17'>SC 17</a><a class='ref ms' id='ms27Ne_343' href='#ms27Ne_343'>Ms 27Ne_343</a>Tattha sukhā vedanā dve indriyāni sukhindriyaṃ somanassindriyañca, adukkhamasukhā vedanā upekkhindriyaṃ. Ayaṃ indriyehi otaraṇā.</p>
<p><a class='ref sc' id='sc18' href='#sc18'>SC 18</a><a class='ref ms' id='ms27Ne_344' href='#ms27Ne_344'>Ms 27Ne_344</a>Tāniyeva indriyāni saṅkhārapariyāpannāni, ye saṅkhārā sāsavā bhavaṅgā, te saṅkhārā dhammadhātusaṅgahitā. Ayaṃ dhātūhi otaraṇā.</p>
<p><a class='ref sc' id='sc19' href='#sc19'>SC 19</a><a class='ref ms' id='ms27Ne_345' href='#ms27Ne_345'>Ms 27Ne_345</a>Sā dhammadhātu dhammāyatanapariyāpannā, yaṃ āyatanaṃ sāsavaṃ bhavaṅgaṃ, ayaṃ āyatanehi otaraṇā.</p>
<p><a class='ref sc' id='sc20' href='#sc20'>SC 20</a><a class='ref pts-vp-pli' id='pts-vp-pli66' href='#pts-vp-pli66'></a><a class='ref ms' id='ms27Ne_346' href='#ms27Ne_346'>Ms 27Ne_346</a><strong>“Anissitassa calitaṃ natthī”</strong>ti samathavasena vā taṇhāya anissito vipassanāvasena vā diṭṭhiyā anissito. Yā vipassanā ayaṃ vijjā, vijjuppādā avijjānirodho, avijjānirodhā saṅkhāranirodho, saṅkhāranirodhā viññāṇanirodho, evaṃ sabbo paṭiccasamuppādo. Ayaṃ paṭiccasamuppādehi otaraṇā.</p>
<p><a class='ref sc' id='sc21' href='#sc21'>SC 21</a><a class='ref ms' id='ms27Ne_347' href='#ms27Ne_347'>Ms 27Ne_347</a>Sāyeva vipassanā paññākkhandho. Ayaṃ khandhehi otaraṇā.</p>
<p><a class='ref sc' id='sc22' href='#sc22'>SC 22</a><a class='ref ms' id='ms27Ne_348' href='#ms27Ne_348'>Ms 27Ne_348</a>Sāyeva vipassanā dve indriyāni—vīriyindriyañca paññindriyañca. Ayaṃ indriyehi otaraṇā.</p>
<p><a class='ref sc' id='sc23' href='#sc23'>SC 23</a><a class='ref ms' id='ms27Ne_349' href='#ms27Ne_349'>Ms 27Ne_349</a>Sāyeva vipassanā saṅkhārapariyāpannā, ye saṅkhārā anāsavā, no ca bhavaṅgā, te saṅkhārā dhammadhātusaṅgahitā. Ayaṃ dhātūhi otaraṇā.</p>
<p><a class='ref sc' id='sc24' href='#sc24'>SC 24</a><a class='ref ms' id='ms27Ne_350' href='#ms27Ne_350'>Ms 27Ne_350</a>Sā dhammadhātu dhammāyatanapariyāpannā, yaṃ āyatanaṃ anāsavaṃ, no ca bhavaṅgaṃ. Ayaṃ āyatanehi otaraṇā.</p>
<p><a class='ref sc' id='sc25' href='#sc25'>SC 25</a><a class='ref ms' id='ms27Ne_351' href='#ms27Ne_351'>Ms 27Ne_351</a><strong>“Passaddhiyā satī”</strong>ti duvidhā passaddhi kāyikā ca cetasikā ca. Yaṃ kāyikaṃ sukhaṃ, ayaṃ kāyapassaddhi. Yaṃ cetasikaṃ sukhaṃ, ayaṃ cetasikā passaddhi. Passaddhakāyo sukhaṃ <span class='var' id='note166' title='veyaditi (bj) | vedayati (pts1, mr)'>vediyati</span>, sukhino cittaṃ samādhiyati, samāhito yathābhūtaṃ pajānāti, yathābhūtaṃ pajānanto nibbindati, nibbindanto virajjati, virāgā vimuccati, vimuttasmiṃ “<span class='var' id='note167' title='vimuttamiti (bj) | vimuttamhīti (pts1, mr)' href='#note166' title='veyaditi (bj) | vedayati (pts1, mr)'>vediyati</span>, sukhino cittaṃ samādhiyati, samāhito yathābhūtaṃ pajānāti, yathābhūtaṃ pajānanto nibbindati, nibbindanto virajjati, virāgā vimuccati, vimuttasmiṃ “<span class='var' id='note167' title='vimuttamiti (bj) | vimuttamhīti (pts1, mr)'>vimuttam”iti</span> ñāṇaṃ hoti, “khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā”ti pajānāti. So na namati rūpesu, na saddesu, na gandhesu, na rasesu, na phoṭṭhabbesu, na dhammesu khayā rāgassa khayā dosassa khayā mohassa yena rūpena tathāgataṃ tiṭṭhantaṃ carantaṃ paññāpayamāno paññāpeyya, tassa rūpassa khayā virāgā nirodhā cāgā paṭinissaggā rūpasaṅkhaye vimutto, tathāgato atthītipi na upeti, natthītipi na upeti, atthi natthītipi na upeti, nevatthi no natthītipi na upeti. Atha kho gambhīro appameyyo asaṅkheyyo nibbutotiyeva saṅkhaṃ gacchati khayā rāgassa, khayā dosassa, khayā mohassa.</p>
<p><a class='ref sc' id='sc26' href='#sc26'>SC 26</a><a class='ref pts-vp-pli' id='pts-vp-pli67' href='#pts-vp-pli67'></a><a class='ref ms' id='ms27Ne_352' href='#ms27Ne_352'>Ms 27Ne_352</a>Yāya vedanāya … pe … yāya saññāya. Yehi saṅkhārehi. Yena viññāṇena tathāgataṃ tiṭṭhantaṃ carantaṃ paññāpayamāno paññāpeyya, tassa viññāṇassa khayā virāgā nirodhā cāgā paṭinissaggā viññāṇasaṅkhaye vimutto, tathāgato atthītipi na upeti, natthītipi na upeti, atthi natthītipi na upeti, nevatthi no natthītipi na upeti. Atha kho gambhīro appameyyo asaṅkheyyo nibbutotiyeva saṅkhaṃ gacchati khayā rāgassa, khayā dosassa, khayā mohassa. <strong>“Āgatī”</strong>ti idhāgati. <strong>“Gatī”</strong>ti peccabhavo. Āgatigatīpi na bhavanti, <strong>“nevidhā”</strong>ti chasu ajjhattikesu āyatanesu. <strong>“Na huran”</strong>ti chasu bāhiresu āyatanesu. “Na ubhayamantarenā”ti phassasamuditesu dhammesu attānaṃ na passati. <strong>“Esevanto dukkhassā”</strong>ti paṭiccasamuppādo. So duvidho lokiyo ca lokuttaro ca. Tattha lokiyo avijjāpaccayā saṅkhārā, yāva jarāmaraṇā. Lokuttaro sīlavato avippaṭisāro jāyati, yāva nāparaṃ itthattāyāti pajānāti. Tenāha bhagavā “nissitassa calitaṃ anissitassa calitaṃ natthi … pe … esevanto dukkhassā”ti.</p>
<blockquote class='gatha'>
<p><a class='ref sc' id='sc27' href='#sc27'>SC 27</a> <a class='ref ms' id='ms27Ne_353' href='#ms27Ne_353'>Ms 27Ne_353</a><a class='ref msdiv' id='msdiv44' href='#msdiv44'>Msdiv 44</a>“Ye keci sokā paridevitā vā,<br>
<span class='var' id='note169' title='dukkhañ (bj, pts1, mr)' href='#note169' title='dukkhañ (bj, pts1, mr)'>Dukkhā</span> ca lokasmimanekarūpā;<br>
Piyaṃ paṭiccappabhavanti ete,<br>
Piye asante na bhavanti ete.</p>
<p><a class='ref sc' id='sc28' href='#sc28'>SC 28</a> <a class='ref ms' id='ms27Ne_354' href='#ms27Ne_354'>Ms 27Ne_354</a>Tasmā hi te sukhino vītasokā,<br>
Yesaṃ piyaṃ natthi kuhiñci loke;<br>
Tasmā asokaṃ virajaṃ patthayāno,<br>
Piyaṃ na kayirātha kuhiñci loke”ti.</p>
</blockquote>
<p><a class='ref sc' id='sc29' href='#sc29'>SC 29</a><a class='ref pts-vp-pli' id='pts-vp-pli68' href='#pts-vp-pli68'></a><a class='ref ms' id='ms27Ne_355' href='#ms27Ne_355'>Ms 27Ne_355</a>“Ye keci sokā paridevitā vā, dukkhā ca lokasmimanekarūpā piyaṃ paṭiccappabhavanti ete”ti—ayaṃ dukkhā vedanā. “Piye asante na bhavanti ete”ti—ayaṃ sukhā vedanā. Vedanā vedanākkhandho. Ayaṃ khandhehi otaraṇā.</p>
<p><a class='ref sc' id='sc30' href='#sc30'>SC 30</a><a class='ref ms' id='ms27Ne_356' href='#ms27Ne_356'>Ms 27Ne_356</a>Vedanāpaccayā taṇhā, taṇhāpaccayā upādānaṃ, upādānapaccayā bhavo, bhavapaccayā jāti, jātipaccayā jarāmaraṇaṃ, evaṃ sabbaṃ. Ayaṃ paṭiccasamuppādehi otaraṇā.</p>
<p><a class='ref sc' id='sc31' href='#sc31'>SC 31</a><a class='ref ms' id='ms27Ne_357' href='#ms27Ne_357'>Ms 27Ne_357</a>Tattha sukhā vedanā dve indriyāni—sukhindriyaṃ somanassindriyañca. Dukkhā vedanā dve indriyāni—dukkhindriyaṃ domanassindriyañca. Ayaṃ indriyehi otaraṇā.</p>
<p><a class='ref sc' id='sc32' href='#sc32'>SC 32</a><a class='ref ms' id='ms27Ne_358' href='#ms27Ne_358'>Ms 27Ne_358</a>Tāniyeva indriyāni saṅkhārapariyāpannāni, ye saṅkhārā sāsavā bhavaṅgā, te saṅkhārā dhammadhātusaṅgahitā. Ayaṃ dhātūhi otaraṇā.</p>
<p><a class='ref sc' id='sc33' href='#sc33'>SC 33</a><a class='ref ms' id='ms27Ne_359' href='#ms27Ne_359'>Ms 27Ne_359</a>Sā dhammadhātu dhammāyatanapariyāpannā, yaṃ āyatanaṃ sāsavaṃ bhavaṅgaṃ. Ayaṃ āyatanehi otaraṇā.</p>
<blockquote class='gatha'>
<p><a class='ref sc' id='sc34' href='#sc34'>SC 34</a><a class='ref ms' id='ms27Ne_360' href='#ms27Ne_360'>Ms 27Ne_360</a>“Tasmā hi te sukhino vītasokā,<br>
Yesaṃ piyaṃ natthi kuhiñci loke;<br>
Tasmā asokaṃ virajaṃ patthayāno,<br>
Piyaṃ na kayirātha kuhiñci loke”ti.</p>
</blockquote>
<p><a class='ref sc' id='sc35' href='#sc35'>SC 35</a><a class='ref ms' id='ms27Ne_361' href='#ms27Ne_361'>Ms 27Ne_361</a>Idaṃ taṇhāpahānaṃ. Taṇhānirodhā upādānanirodho, upādānanirodhā bhavanirodho, evaṃ sabbaṃ. Ayaṃ paṭiccasamuppādehi otaraṇā.</p>
<p><a class='ref sc' id='sc36' href='#sc36'>SC 36</a><a class='ref ms' id='ms27Ne_362' href='#ms27Ne_362'>Ms 27Ne_362</a>Taṃyeva taṇhāpahānaṃ samatho. So samatho dve indriyāni satindriyaṃ samādhindriyañca. Ayaṃ indriyehi otaraṇā.</p>
<p><a class='ref sc' id='sc37' href='#sc37'>SC 37</a><a class='ref ms' id='ms27Ne_363' href='#ms27Ne_363'>Ms 27Ne_363</a>Soyeva samatho samādhikkhandho. Ayaṃ khandhehi otaraṇā.</p>
<p><a class='ref sc' id='sc38' href='#sc38'>SC 38</a><a class='ref ms' id='ms27Ne_364' href='#ms27Ne_364'>Ms 27Ne_364</a>Soyeva samatho saṅkhārapariyāpanno, ye saṅkhārā anāsavā, no ca bhavaṅgā, te saṅkhārā dhammadhātusaṅgahitā. Ayaṃ dhātūhi otaraṇā.</p>
<p><a class='ref sc' id='sc39' href='#sc39'>SC 39</a><a class='ref ms' id='ms27Ne_365' href='#ms27Ne_365'>Ms 27Ne_365</a>Sā dhammadhātu dhammāyatanapariyāpannā, yaṃ āyatanaṃ anāsavaṃ, no ca bhavaṅgaṃ. Ayaṃ āyatanehi otaraṇā. Tenāha bhagavā “ye keci sokā”ti.</p>
<blockquote class='gatha'>
<p><a class='ref sc' id='sc40' href='#sc40'>SC 40</a> <a class='ref pts-vp-pli' id='pts-vp-pli69' href='#pts-vp-pli69'></a><a class='ref ms' id='ms27Ne_366' href='#ms27Ne_366'>Ms 27Ne_366</a>“Kāmaṃ kāmayamānassa,<br>
tassa ce taṃ samijjhati;<br>
Addhā pītimano hoti,<br>
laddhā macco yadicchati.</p>
<p><a class='ref sc' id='sc41' href='#sc41'>SC 41</a><a class='ref ms' id='ms27Ne_367' href='#ms27Ne_367'>Ms 27Ne_367</a>Tassa ce kāmayānassa,<br>
chandajātassa jantuno;<br>
Te kāmā parihāyanti,<br>
sallaviddhova ruppati.</p>
<p><a class='ref sc' id='sc42' href='#sc42'>SC 42</a><a class='ref ms' id='ms27Ne_368' href='#ms27Ne_368'>Ms 27Ne_368</a>Yo kāme parivajjeti,<br>
<span class='var' id='note172' title='sabbasseva (mr)' href='#note172' title='sabbasseva (mr)'>sappasseva</span> padā siro;<br>
Somaṃ visattikaṃ loke,<br>
sato samativattatī”ti.</p>
</blockquote>
<p><a class='ref sc' id='sc43' href='#sc43'>SC 43</a><a class='ref ms' id='ms27Ne_369' href='#ms27Ne_369'>Ms 27Ne_369</a>Tattha yā pītimanatā, ayaṃ anunayo. Yadāha sallaviddhova ruppatīti, idaṃ paṭighaṃ. Anunayaṃ paṭighañca pana taṇhāpakkho, taṇhāya ca pana dasarūpīni āyatanāni padaṭṭhānaṃ. Ayaṃ āyatanehi otaraṇā.</p>
<p><a class='ref sc' id='sc44' href='#sc44'>SC 44</a><a class='ref ms' id='ms27Ne_370' href='#ms27Ne_370'>Ms 27Ne_370</a>Tāniyeva dasa rūpīni rūpakāyo nāmasampayutto, tadubhayaṃ nāmarūpaṃ, nāmarūpapaccayā saḷāyatanaṃ, saḷāyatanapaccayā phasso, phassapaccayā vedanā, vedanāpaccayā taṇhā, evaṃ sabbaṃ. Ayaṃ paṭiccasamuppādehi otaraṇā.</p>
<p><a class='ref sc' id='sc45' href='#sc45'>SC 45</a><a class='ref ms' id='ms27Ne_371' href='#ms27Ne_371'>Ms 27Ne_371</a>Tadeva nāmarūpaṃ pañcakkhandho. Ayaṃ khandhehi otaraṇā.</p>
<p><a class='ref sc' id='sc46' href='#sc46'>SC 46</a><a class='ref ms' id='ms27Ne_372' href='#ms27Ne_372'>Ms 27Ne_372</a>Tadeva nāmarūpaṃ aṭṭhārasa dhātuyo. Ayaṃ dhātūhi otaraṇā.</p>
<p><a class='ref sc' id='sc47' href='#sc47'>SC 47</a><a class='ref ms' id='ms27Ne_373' href='#ms27Ne_373'>Ms 27Ne_373</a>Tattha yo rūpakāyo imāni pañca rūpīni indriyāni, yo nāmakāyo imāni pañca arūpīni indriyāni, imāni dasa indriyāni. Ayaṃ indriyehi otaraṇā.</p>
<p><a class='ref sc' id='sc48' href='#sc48'>SC 48</a><a class='ref ms' id='ms27Ne_374' href='#ms27Ne_374'>Ms 27Ne_374</a>Tattha yadāha—</p>
<blockquote class='gatha'>
<p><a class='ref sc' id='sc49' href='#sc49'>SC 49</a><a class='ref ms' id='ms27Ne_375' href='#ms27Ne_375'>Ms 27Ne_375</a>“Yo kāme parivajjeti,<br>
sappasseva padā siro;<br>
Somaṃ visattikaṃ loke,<br>
sato samativattatī”ti.</p>
</blockquote>
<p><a class='ref sc' id='sc50' href='#sc50'>SC 50</a><a class='ref ms' id='ms27Ne_376' href='#ms27Ne_376'>Ms 27Ne_376</a>Ayaṃ saupādisesā nibbānadhātu, ayaṃ dhātūhi otaraṇā.</p>
<p><a class='ref sc' id='sc51' href='#sc51'>SC 51</a><a class='ref pts-vp-pli' id='pts-vp-pli70' href='#pts-vp-pli70'></a><a class='ref ms' id='ms27Ne_377' href='#ms27Ne_377'>Ms 27Ne_377</a>Sāyeva saupādisesā nibbānadhātu vijjā, vijjuppādā avijjānirodho, avijjānirodhā saṅkhāranirodho, evaṃ sabbaṃ. Ayaṃ paṭiccasamuppādehi otaraṇā.</p>
<p><a class='ref sc' id='sc52' href='#sc52'>SC 52</a><a class='ref ms' id='ms27Ne_378' href='#ms27Ne_378'>Ms 27Ne_378</a>Sāyeva vijjā paññākkhandho. Ayaṃ khandhehi otaraṇā.</p>
<p><a class='ref sc' id='sc53' href='#sc53'>SC 53</a><a class='ref ms' id='ms27Ne_379' href='#ms27Ne_379'>Ms 27Ne_379</a>Sāyeva vijjā dve indriyāni—vīriyindriyaṃ paññindriyañca. Ayaṃ indriyehi otaraṇā.</p>
<p><a class='ref sc' id='sc54' href='#sc54'>SC 54</a><a class='ref ms' id='ms27Ne_380' href='#ms27Ne_380'>Ms 27Ne_380</a>Sāyeva vijjā saṅkhārapariyāpannā, ye saṅkhārā anāsavā, no ca bhavaṅgā, te saṅkhārā dhammadhātusaṅgahitā. Ayaṃ dhātūhi otaraṇā.</p>
<p><a class='ref sc' id='sc55' href='#sc55'>SC 55</a><a class='ref ms' id='ms27Ne_381' href='#ms27Ne_381'>Ms 27Ne_381</a>Sā dhammadhātu dhammāyatanapariyāpannā, yaṃ āyatanaṃ anāsavaṃ, no ca bhavaṅgaṃ. Ayaṃ āyatanehi otaraṇā. Tenāha bhagavā “kāmaṃ kāmayamānassā”ti.</p>
<p><a class='ref sc' id='sc56' href='#sc56'>SC 56</a><a class='ref ms' id='ms27Ne_382' href='#ms27Ne_382'>Ms 27Ne_382</a>Ettāvatā paṭicca indriyakhandhadhātuāyatanāni samosaraṇotaraṇāni bhavanti. Evaṃ paṭicca indriyakhandhadhātuāyatanāni otāretabbāni. Tenāha āyasmā mahākaccāyano “yo ca paṭiccuppādo”ti.</p>
<p class='endsutta'><a class='ref ms' id='ms27Ne_383' href='#ms27Ne_383'>Ms 27Ne_383</a>Niyutto otaraṇo hāro.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
