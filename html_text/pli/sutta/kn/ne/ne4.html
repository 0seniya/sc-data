<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ne4' lang='pli'>
<header>
<ul>
<li class='division'>Netti</li>
<li>Paṭiniddesavāra</li>
<li>Vibhaṅga 1</li>
</ul>
<h1>Desanāhāravibhaṅga</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms27Ne_52' href='#ms27Ne_52'>Ms 27Ne_52</a><a class='ref msdiv' id='msdiv5' href='#msdiv5'>Msdiv 5</a>Tattha katamo desanāhāro? “Assādādīnavatā”ti gāthā ayaṃ desanāhāro. Kiṃ desayati? Assādaṃ ādīnavaṃ nissaraṇaṃ phalaṃ upāyaṃ āṇattiṃ. “ Dhammaṃ vo, bhikkhave, desessāmi ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ pakāsessāmī”ti.</p>
<p><a class='ref sc' id='sc2' href='#sc2'>SC 2</a><a class='ref ms' id='ms27Ne_53' href='#ms27Ne_53'>Ms 27Ne_53</a>Tattha katamo assādo?</p>
<blockquote class='gatha'>
<p><a class='ref sc' id='sc3' href='#sc3'>SC 3</a> <a class='ref ms' id='ms27Ne_54' href='#ms27Ne_54'>Ms 27Ne_54</a>“Kāmaṃ kāmayamānassa,<br>
tassa cetaṃ samijjhati;<br>
Addhā pītimano hoti,<br>
laddhā macco yadicchatī”ti.</p>
</blockquote>
<p class='endsutta'><a class='ref ms' id='ms27Ne_55' href='#ms27Ne_55'>Ms 27Ne_55</a>Ayaṃ assādo. (1)</p>
<p><a class='ref sc' id='sc4' href='#sc4'>SC 4</a><a class='ref ms' id='ms27Ne_56' href='#ms27Ne_56'>Ms 27Ne_56</a>Tattha katamo ādīnavo?</p>
<blockquote class='gatha'>
<p><a class='ref sc' id='sc5' href='#sc5'>SC 5</a><a class='pts' id='pts6' href='#pts6'></a><a class='ref ms' id='ms27Ne_57' href='#ms27Ne_57'>Ms 27Ne_57</a>“Tassa ce kāmayānassa,<br>
chandajātassa jantuno;<br>
Te kāmā parihāyanti,<br>
sallaviddhova ruppatī”ti.</p>
</blockquote>
<p class='endsutta'><a class='ref ms' id='ms27Ne_58' href='#ms27Ne_58'>Ms 27Ne_58</a>Ayaṃ ādīnavo. (2)</p>
<p><a class='ref sc' id='sc6' href='#sc6'>SC 6</a><a class='ref ms' id='ms27Ne_59' href='#ms27Ne_59'>Ms 27Ne_59</a>Tattha katamaṃ nissaraṇaṃ?</p>
<blockquote class='gatha'>
<p><a class='ref sc' id='sc7' href='#sc7'>SC 7</a> <a class='ref ms' id='ms27Ne_60' href='#ms27Ne_60'>Ms 27Ne_60</a>“Yo kāme parivajjeti,<br>
sappasseva padā siro;<br>
Somaṃ visattikaṃ loke,<br>
sato samativattatī”ti.</p>
</blockquote>
<p class='endsutta'><a class='ref ms' id='ms27Ne_61' href='#ms27Ne_61'>Ms 27Ne_61</a>Idaṃ nissaraṇaṃ. (3)</p>
<p><a class='ref sc' id='sc8' href='#sc8'>SC 8</a><a class='ref ms' id='ms27Ne_62' href='#ms27Ne_62'>Ms 27Ne_62</a>Tattha katamo assādo?</p>
<blockquote class='gatha'>
<p><a class='ref sc' id='sc9' href='#sc9'>SC 9</a><a class='ref ms' id='ms27Ne_63' href='#ms27Ne_63'>Ms 27Ne_63</a>“Khettaṃ vatthuṃ hiraññaṃ vā,<br>
gavāssaṃ dāsaporisaṃ;<br>
Thiyo bandhū puthū kāme,<br>
yo naro anugijjhatī”ti.</p>
</blockquote>
<p class='endsutta'><a class='ref ms' id='ms27Ne_64' href='#ms27Ne_64'>Ms 27Ne_64</a>Ayaṃ assādo. (4)</p>
<p><a class='ref sc' id='sc10' href='#sc10'>SC 10</a><a class='ref ms' id='ms27Ne_65' href='#ms27Ne_65'>Ms 27Ne_65</a>Tattha katamo ādīnavo?</p>
<blockquote class='gatha'>
<p><a class='ref sc' id='sc11' href='#sc11'>SC 11</a><a class='ref ms' id='ms27Ne_66' href='#ms27Ne_66'>Ms 27Ne_66</a>“Abalā naṃ balīyanti,<br>
maddantenaṃ parissayā;<br>
Tato naṃ dukkhamanveti,<br>
nāvaṃ bhinnamivodakan”ti.</p>
</blockquote>
<p class='endsutta'><a class='ref ms' id='ms27Ne_67' href='#ms27Ne_67'>Ms 27Ne_67</a>Ayaṃ ādīnavo. (5)</p>
<p><a class='ref sc' id='sc12' href='#sc12'>SC 12</a><a class='ref ms' id='ms27Ne_68' href='#ms27Ne_68'>Ms 27Ne_68</a>Tattha katamaṃ nissaraṇaṃ?</p>
<blockquote class='gatha'>
<p><a class='ref sc' id='sc13' href='#sc13'>SC 13</a><a class='ref ms' id='ms27Ne_69' href='#ms27Ne_69'>Ms 27Ne_69</a>“Tasmā jantu sadā sato,<br>
kāmāni parivajjaye;<br>
Te pahāya tare oghaṃ,<br>
nāvaṃ sitvāva pāragū”ti.</p>
</blockquote>
<p class='endsutta'><a class='ref ms' id='ms27Ne_70' href='#ms27Ne_70'>Ms 27Ne_70</a>Idaṃ nissaraṇaṃ. (6)</p>
<p><a class='ref sc' id='sc14' href='#sc14'>SC 14</a><a class='ref ms' id='ms27Ne_71' href='#ms27Ne_71'>Ms 27Ne_71</a>Tattha katamaṃ phalaṃ?</p>
<blockquote class='gatha'>
<p><a class='ref sc' id='sc15' href='#sc15'>SC 15</a> <a class='ref ms' id='ms27Ne_72' href='#ms27Ne_72'>Ms 27Ne_72</a>“Dhammo have rakkhati dhammacāriṃ,<br>
Chattaṃ mahantaṃ yatha vassakāle;<br>
Esānisaṃso dhamme suciṇṇe,<br>
Na duggatiṃ gacchati dhammacārī”ti.</p>
</blockquote>
<p class='endsutta'><a class='ref ms' id='ms27Ne_73' href='#ms27Ne_73'>Ms 27Ne_73</a>Idaṃ phalaṃ. (7)</p>
<p><a class='ref sc' id='sc16' href='#sc16'>SC 16</a><a class='ref ms' id='ms27Ne_74' href='#ms27Ne_74'>Ms 27Ne_74</a>Tattha katamo upāyo?</p>
<blockquote class='gatha'>
<p><a class='ref sc' id='sc17' href='#sc17'>SC 17</a> <a class='ref ms' id='ms27Ne_75' href='#ms27Ne_75'>Ms 27Ne_75</a>“Sabbe saṅkhārā aniccāti,<br>
… pe …</p>
<p><a class='ref sc' id='sc18' href='#sc18'>SC 18</a><a class='ref ms' id='ms27Ne_76' href='#ms27Ne_76'>Ms 27Ne_76</a>“Sabbe saṅkhārā dukkhāti,<br>
… pe …</p>
<p><a class='ref sc' id='sc19' href='#sc19'>SC 19</a> <a class='ref ms' id='ms27Ne_77' href='#ms27Ne_77'>Ms 27Ne_77</a>“Sabbe dhammā anattāti,<br>
yadā paññāya passati;<br>
Atha nibbindati dukkhe,<br>
esa maggo visuddhiyā”ti.</p>
</blockquote>
<p class='endsutta'><a class='ref ms' id='ms27Ne_78' href='#ms27Ne_78'>Ms 27Ne_78</a>Ayaṃ upāyo. (8)</p>
<p><a class='ref sc' id='sc20' href='#sc20'>SC 20</a><a class='pts' id='pts7' href='#pts7'></a><a class='ref ms' id='ms27Ne_79' href='#ms27Ne_79'>Ms 27Ne_79</a>Tattha katamā āṇatti?</p>
<blockquote class='gatha'>
<p><a class='ref sc' id='sc21' href='#sc21'>SC 21</a> <a class='ref ms' id='ms27Ne_80' href='#ms27Ne_80'>Ms 27Ne_80</a>“Cakkhumā visamānīva,<br>
vijjamāne parakkame;<br>
Paṇḍito jīvalokasmiṃ,<br>
pāpāni parivajjaye”ti.</p>
</blockquote>
<p class='endsutta'><a class='ref ms' id='ms27Ne_81' href='#ms27Ne_81'>Ms 27Ne_81</a>Ayaṃ āṇatti. (9)</p>
<p><a class='ref sc' id='sc22' href='#sc22'>SC 22</a><a class='ref ms' id='ms27Ne_82' href='#ms27Ne_82'>Ms 27Ne_82</a>Tattha katamaṃ phalaṃ?</p>
<blockquote class='gatha'>
<p><a class='ref sc' id='sc23' href='#sc23'>SC 23</a> <a class='ref ms' id='ms27Ne_83' href='#ms27Ne_83'>Ms 27Ne_83</a>“‘Suññato lokaṃ avekkhassu,<br>
Mogharājā’ti āṇatti;<br>
‘Sadā sato’ti upāyo,<br>
‘Attānudiṭṭhiṃ <span class='var' id='note24' title='uhacca (bj, mr)' href='#note24' title='uhacca (bj, mr)'>ūhacca</span>;<br>
Evaṃ maccutaro siyā’”.</p>
</blockquote>
<p class='endsutta'><a class='ref ms' id='ms27Ne_84' href='#ms27Ne_84'>Ms 27Ne_84</a>Idaṃ phalaṃ. (10)</p>
<p><a class='ref sc' id='sc24' href='#sc24'>SC 24</a><a class='ref ms' id='ms27Ne_85' href='#ms27Ne_85'>Ms 27Ne_85</a><a class='ref msdiv' id='msdiv6' href='#msdiv6'>Msdiv 6</a>Tattha bhagavā ugghaṭitaññussa puggalassa nissaraṇaṃ desayati, vipañcitaññussa puggalassa ādīnavañca nissaraṇañca desayati, neyyassa puggalassa assādañca ādīnavañca nissaraṇañca desayati.</p>
<p><a class='ref sc' id='sc25' href='#sc25'>SC 25</a><a class='ref ms' id='ms27Ne_86' href='#ms27Ne_86'>Ms 27Ne_86</a>Tattha catasso paṭipadā, cattāro puggalā. Taṇhācarito mando satindriyena dukkhāya paṭipadāya dandhābhiññāya niyyāti satipaṭṭhānehi nissayehi. Taṇhācarito <span class='var' id='note25' title='udatthā (si) | udatto (mr)' href='#note25' title='udatthā (si) | udatto (mr)'>udattho</span> samādhindriyena dukkhāya paṭipadāya khippābhiññāya niyyāti jhānehi nissayehi. Diṭṭhicarito mando vīriyindriyena sukhāya paṭipadāya dandhābhiññāya niyyāti sammappadhānehi nissayehi. Diṭṭhicarito udatto paññindriyena sukhāya paṭipadāya khippābhiññāya niyyāti saccehi nissayehi.</p>
<p><a class='ref sc' id='sc26' href='#sc26'>SC 26</a><a class='ref ms' id='ms27Ne_87' href='#ms27Ne_87'>Ms 27Ne_87</a>Ubho taṇhācaritā samathapubbaṅgamāya vipassanāya niyyanti rāgavirāgāya cetovimuttiyā. Ubho diṭṭhicaritā vipassanāpubbaṅgamena samathena niyyanti avijjāvirāgāya paññāvimuttiyā.</p>
<p><a class='ref sc' id='sc27' href='#sc27'>SC 27</a><a class='ref ms' id='ms27Ne_88' href='#ms27Ne_88'>Ms 27Ne_88</a>Tattha ye samathapubbaṅgamāhi paṭipadāhi niyyanti, te nandiyāvaṭṭena nayena hātabbā, ye vipassanāpubbaṅgamāhi paṭipadāhi niyyanti, te sīhavikkīḷitena nayena hātabbā.</p>
<p><a class='ref sc' id='sc28' href='#sc28'>SC 28</a><a class='pts' id='pts8' href='#pts8'></a><a class='ref ms' id='ms27Ne_89' href='#ms27Ne_89'>Ms 27Ne_89</a><a class='ref msdiv' id='msdiv7' href='#msdiv7'>Msdiv 7</a>Svāyaṃ hāro kattha sambhavati, yassa satthā vā dhammaṃ desayati aññataro vā garuṭṭhānīyo sabrahmacārī, so taṃ dhammaṃ sutvā saddhaṃ paṭilabhati. Tattha yā vīmaṃsā ussāhanā tulanā upaparikkhā, ayaṃ sutamayī paññā. Tathā sutena nissayena yā vīmaṃsā tulanā upaparikkhā manasānupekkhaṇā, ayaṃ cintāmayī paññā. Imāhi dvīhi paññāhi manasikārasampayuttassa yaṃ ñāṇaṃ uppajjati dassanabhūmiyaṃ vā bhāvanābhūmiyaṃ vā, ayaṃ bhāvanāmayī paññā.</p>
<p><a class='ref sc' id='sc29' href='#sc29'>SC 29</a><a class='ref ms' id='ms27Ne_90' href='#ms27Ne_90'>Ms 27Ne_90</a><a class='ref msdiv' id='msdiv8' href='#msdiv8'>Msdiv 8</a>Paratoghosā sutamayī paññā. Paccattasamuṭṭhitā yoniso manasikārā cintāmayī paññā. Yaṃ parato ca ghosena paccattasamuṭṭhitena ca yonisomanasikārena ñāṇaṃ uppajjati, ayaṃ bhāvanāmayī paññā. Yassa imā dve paññā atthi sutamayī cintāmayī ca, ayaṃ ugghaṭitaññū. Yassa sutamayī paññā atthi, cintāmayī natthi, ayaṃ vipañcitaññū. Yassa neva sutamayī paññā atthi na cintāmayī, ayaṃ neyyo.</p>
<p><a class='ref sc' id='sc30' href='#sc30'>SC 30</a><a class='ref ms' id='ms27Ne_91' href='#ms27Ne_91'>Ms 27Ne_91</a><a class='ref msdiv' id='msdiv9' href='#msdiv9'>Msdiv 9</a>Sāyaṃ dhammadesanā kiṃ desayati? Cattāri saccāni dukkhaṃ samudayaṃ nirodhaṃ maggaṃ. Ādīnavo ca phalañca dukkhaṃ, assādo samudayo, nissaraṇaṃ nirodho, upāyo āṇatti ca maggo. Imāni cattāri saccāni. Idaṃ dhammacakkaṃ.</p>
<p><a class='ref sc' id='sc31' href='#sc31'>SC 31</a><a class='ref ms' id='ms27Ne_92' href='#ms27Ne_92'>Ms 27Ne_92</a>Yathāha bhagavā—“ idaṃ dukkhan”ti me, bhikkhave, bārāṇasiyaṃ isipatane migadāye anuttaraṃ dhammacakkaṃ pavattitaṃ appaṭivattiyaṃ samaṇena vā brāhmaṇena vā devena vā mārena vā brahmunā vā kenaci vā lokasmiṃ, sabbaṃ dhammacakkaṃ.</p>
<p><a class='ref sc' id='sc32' href='#sc32'>SC 32</a><a class='ref ms' id='ms27Ne_93' href='#ms27Ne_93'>Ms 27Ne_93</a>Tattha aparimāṇā padā, aparimāṇā akkharā, aparimāṇā byañjanā, aparimāṇā ākārā neruttā niddesā. Etasseva atthassa saṅkāsanā pakāsanā vivaraṇā vibhajanā <span class='var' id='note27' title='uttānikammaṃ (pts1, mr)' href='#note27' title='uttānikammaṃ (pts1, mr)'>uttānīkammaṃ</span> paññatti, itipidaṃ dukkhaṃ ariyasaccaṃ.</p>
<p><a class='ref sc' id='sc33' href='#sc33'>SC 33</a><a class='pts' id='pts9' href='#pts9'></a><a class='ref ms' id='ms27Ne_94' href='#ms27Ne_94'>Ms 27Ne_94</a>“Ayaṃ dukkhasamudayo”ti me, bhikkhave, bārāṇasiyaṃ isipatane migadāye anuttaraṃ dhammacakkaṃ pavattitaṃ … pe … “ayaṃ dukkhanirodho”ti me, bhikkhave … pe … “ayaṃ dukkhanirodhagāminī paṭipadā”ti me, bhikkhave, bārāṇasiyaṃ isipatane migadāye anuttaraṃ dhammacakkaṃ pavattitaṃ appaṭivattiyaṃ samaṇena vā brāhmaṇena vā devena vā mārena vā brahmunā vā kenaci vā lokasmiṃ.</p>
<p><a class='ref sc' id='sc34' href='#sc34'>SC 34</a><a class='ref ms' id='ms27Ne_95' href='#ms27Ne_95'>Ms 27Ne_95</a>Tattha aparimāṇā padā, aparimāṇā akkharā, aparimāṇā byañjanā, aparimāṇā ākārā neruttā niddesā. Etasseva atthassa saṅkāsanā pakāsanā vivaraṇā vibhajanā uttānīkammaṃ paññatti itipidaṃ dukkhanirodhagāminī paṭipadā ariyasaccaṃ.</p>
<p><a class='ref sc' id='sc35' href='#sc35'>SC 35</a><a class='ref ms' id='ms27Ne_96' href='#ms27Ne_96'>Ms 27Ne_96</a>Tattha bhagavā akkharehi saṅkāseti, padehi pakāseti, byañjanehi vivarati, ākārehi vibhajati, niruttīhi <span class='var' id='note28' title='uttānikaroti (pts1) | uttāniṃ karoti (mr)'>uttānīkaroti</span>, niddesehi paññapeti. Tattha bhagavā akkharehi ca padehi ca <span class='var' id='note29' title='ugghāṭeti (bj)'>ugghaṭeti</span>, byañjanehi ca ākārehi ca vipañcayati, niruttīhi ca niddesehi ca vitthāreti. Tattha <span class='var' id='note30' title='ugghāṭanā (bj)' href='#note28' title='uttānikaroti (pts1) | uttāniṃ karoti (mr)'>uttānīkaroti</span>, niddesehi paññapeti. Tattha bhagavā akkharehi ca padehi ca <span class='var' id='note29' title='ugghāṭeti (bj)'>ugghaṭeti</span>, byañjanehi ca ākārehi ca vipañcayati, niruttīhi ca niddesehi ca vitthāreti. Tattha <span class='var' id='note30' title='ugghāṭanā (bj)'>ugghaṭanā</span> ādi, vipañcanā majjhe, vitthāraṇā pariyosānaṃ. Soyaṃ dhammavinayo ugghaṭīyanto ugghaṭitaññūpuggalaṃ vineti, tena naṃ āhu “ādikalyāṇo”ti. Vipañcīyanto vipañcitaññūpuggalaṃ vineti, tena naṃ āhu “majjhekalyāṇo”ti. Vitthārīyanto neyyaṃ puggalaṃ vineti, tena naṃ āhu “pariyosānakalyāṇo”ti.</p>
<p><a class='ref sc' id='sc36' href='#sc36'>SC 36</a><a class='ref ms' id='ms27Ne_97' href='#ms27Ne_97'>Ms 27Ne_97</a><a class='ref msdiv' id='msdiv10' href='#msdiv10'>Msdiv 10</a>Tattha chappadāni attho saṅkāsanā pakāsanā vivaraṇā vibhajanā uttānīkammaṃ paññatti, imāni chappadāni attho. Chappadāni byañjanaṃ akkharaṃ padaṃ byañjanaṃ ākāro nirutti niddeso, imāni chappadāni byañjanaṃ. Tenāha bhagavā “dhammaṃ vo, bhikkhave, desessāmi ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanan”ti.</p>
<p><a class='ref sc' id='sc37' href='#sc37'>SC 37</a><a class='pts' id='pts10' href='#pts10'></a><a class='ref ms' id='ms27Ne_98' href='#ms27Ne_98'>Ms 27Ne_98</a><strong>Kevalan</strong>ti lokuttaraṃ, na missaṃ lokiyehi dhammehi. <strong>Paripuṇṇan</strong>ti paripūraṃ anūnaṃ anatirekaṃ. <strong>Parisuddhan</strong>ti nimmalaṃ sabbamalāpagataṃ pariyodātaṃ upaṭṭhitaṃ sabbavisesānaṃ, idaṃ vuccati tathāgatapadaṃitipi tathāgatanisevitaṃitipi tathāgatārañjitaṃitipi, ato cetaṃ brahmacariyaṃ paññāyati. Tenāha bhagavā “kevalaparipuṇṇaṃ parisuddhaṃ brahmacariyaṃ pakāsessāmī”ti.</p>
<p><a class='ref sc' id='sc38' href='#sc38'>SC 38</a><a class='ref ms' id='ms27Ne_99' href='#ms27Ne_99'>Ms 27Ne_99</a>Kesaṃ ayaṃ dhammadesanā, yogīnaṃ. Tenāha āyasmā mahākaccāyano—</p>
<blockquote class='gatha'>
<p><a class='ref sc' id='sc39' href='#sc39'>SC 39</a><a class='ref ms' id='ms27Ne_100' href='#ms27Ne_100'>Ms 27Ne_100</a>“Assādādīnavatā,<br>
Nissaraṇampi ca phalaṃ upāyo ca;<br>
Āṇattī ca bhagavato,<br>
Yogīnaṃ desanāhāro”ti.</p>
</blockquote>
<p class='endsutta'><a class='ref ms' id='ms27Ne_101' href='#ms27Ne_101'>Ms 27Ne_101</a>Niyutto desanāhāro.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
