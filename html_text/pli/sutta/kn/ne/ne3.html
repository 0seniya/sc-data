<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ne3' lang='pli'>
<header>
<ul>
<li class='division'>Netti</li>
</ul>
<h1>3. Niddesavāra</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms27Ne_24' href='#ms27Ne_24'>Ms 27Ne_24</a><a class='ref msdiv' id='msdiv4' href='#msdiv4'>Msdiv 4</a>Tattha saṅkhepato netti kittitā.</p>
<h3>3.1. Hārasaṅkhepa</h3>
<blockquote class='gatha'>
<p><a class='ref sc' id='sc2' href='#sc2'>SC 2</a><a class='ref ms' id='ms27Ne_25' href='#ms27Ne_25'>Ms 27Ne_25</a>Assādādīnavatā,<br>
Nissaraṇampi ca phalaṃ upāyo ca;<br>
Āṇattī ca bhagavato,<br>
Yogīnaṃ <strong>desanāhāro</strong>.</p>
<p><a class='ref sc' id='sc3' href='#sc3'>SC 3</a><a class='ref ms' id='ms27Ne_26' href='#ms27Ne_26'>Ms 27Ne_26</a>Yaṃ pucchitañca vissajjitañca,<br>
Suttassa yā ca anugīti;<br>
Suttassa yo pavicayo,<br>
Hāro <strong>vicayo</strong>ti niddiṭṭho.</p>
<p><a class='ref sc' id='sc4' href='#sc4'>SC 4</a> <a class='ref ms' id='ms27Ne_27' href='#ms27Ne_27'>Ms 27Ne_27</a>Sabbesaṃ hārānaṃ,<br>
Yā bhūmī yo ca gocaro tesaṃ;<br>
Yuttāyuttaparikkhā,<br>
Hāro <strong>yuttī</strong>ti niddiṭṭho.</p>
<p><a class='ref sc' id='sc5' href='#sc5'>SC 5</a> <a class='ref ms' id='ms27Ne_28' href='#ms27Ne_28'>Ms 27Ne_28</a>Dhammaṃ deseti jino,<br>
Tassa ca dhammassa yaṃ padaṭṭhānaṃ;<br>
Iti yāva sabbadhammā,<br>
Eso hāro <strong>padaṭṭhāno</strong>.</p>
<p><a class='ref sc' id='sc6' href='#sc6'>SC 6</a> <a class='ref ms' id='ms27Ne_29' href='#ms27Ne_29'>Ms 27Ne_29</a>Vuttamhi ekadhamme,<br>
Ye dhammā ekalakkhaṇā keci;<br>
Vuttā bhavanti sabbe,<br>
So hāro <strong>lakkhaṇo</strong> nāma.</p>
<p><a class='ref sc' id='sc7' href='#sc7'>SC 7</a><a class='ref ms' id='ms27Ne_30' href='#ms27Ne_30'>Ms 27Ne_30</a>Neruttamadhippāyo,<br>
Byañjanamatha desanānidānañca;<br>
Pubbāparānusandhī,<br>
Eso hāro <strong>catubyūho</strong>.</p>
<p><a class='ref sc' id='sc8' href='#sc8'>SC 8</a> <a class='ref ms' id='ms27Ne_31' href='#ms27Ne_31'>Ms 27Ne_31</a>Ekamhi padaṭṭhāne,<br>
Pariyesati sesakaṃ padaṭṭhānaṃ;<br>
Āvaṭṭati paṭipakkhe,<br>
<strong>Āvaṭṭo</strong> nāma so hāro.</p>
<p><a class='ref sc' id='sc9' href='#sc9'>SC 9</a><a class='ref ms' id='ms27Ne_32' href='#ms27Ne_32'>Ms 27Ne_32</a>Dhammañca padaṭṭhānaṃ,<br>
Bhūmiñca vibhajjate ayaṃ hāro;<br>
Sādhāraṇe asādhā-<br>
Raṇe ca neyyo <strong>vibhattī</strong>ti.</p>
<p><a class='ref sc' id='sc10' href='#sc10'>SC 10</a><a class='ref ms' id='ms27Ne_33' href='#ms27Ne_33'>Ms 27Ne_33</a>Kusalākusale dhamme,<br>
Niddiṭṭhe bhāvite pahīne ca;<br>
Parivattati paṭipakkhe,<br>
Hāro <strong>parivattano</strong> nāma.</p>
<p><a class='ref sc' id='sc11' href='#sc11'>SC 11</a><a class='ref pts-vp-pli' id='pts-vp-pli4' href='#pts-vp-pli4'>PTS vp Pali 4</a><a class='ref ms' id='ms27Ne_34' href='#ms27Ne_34'>Ms 27Ne_34</a>Vevacanāni bahūni tu,<br>
Sutte vuttāni ekadhammassa;<br>
Yo jānāti suttavidū,<br>
<strong>Vevacano</strong> nāma so hāro.</p>
<p><a class='ref sc' id='sc12' href='#sc12'>SC 12</a><a class='ref ms' id='ms27Ne_35' href='#ms27Ne_35'>Ms 27Ne_35</a>Ekaṃ bhagavā dhammaṃ,<br>
Paññattīhi vividhāhi deseti;<br>
So ākāro ñeyyo,<br>
<strong>Paññattī</strong> nāma hāroti.</p>
<p><a class='ref sc' id='sc13' href='#sc13'>SC 13</a><a class='ref ms' id='ms27Ne_36' href='#ms27Ne_36'>Ms 27Ne_36</a>Yo ca paṭiccuppādo,<br>
Indriyakhandhā ca dhātu āyatanā;<br>
Etehi otarati yo,<br>
<strong>Otaraṇo</strong> nāma so hāro.</p>
<p><a class='ref sc' id='sc14' href='#sc14'>SC 14</a><a class='ref ms' id='ms27Ne_37' href='#ms27Ne_37'>Ms 27Ne_37</a>Vissajjitamhi pañhe,<br>
Gāthāyaṃ pucchitā yamārabbha;<br>
Suddhāsuddhaparikkhā,<br>
Hāro so <strong>sodhano</strong> nāma.</p>
<p><a class='ref sc' id='sc15' href='#sc15'>SC 15</a><a class='ref ms' id='ms27Ne_38' href='#ms27Ne_38'>Ms 27Ne_38</a>Ekattatāya dhammā,<br>
Yepi ca vemattatāya niddiṭṭhā;<br>
Te na vikappayitabbā,<br>
Eso hāro <strong>adhiṭṭhāno</strong>.</p>
<p><a class='ref sc' id='sc16' href='#sc16'>SC 16</a><a class='ref ms' id='ms27Ne_39' href='#ms27Ne_39'>Ms 27Ne_39</a>Ye dhammā yaṃ dhammaṃ,<br>
Janayantippaccayā paramparato;<br>
Hetumavakaḍḍhayitvā,<br>
Eso hāro <strong>parikkhāro</strong>.</p>
<p><a class='ref sc' id='sc17' href='#sc17'>SC 17</a><a class='ref ms' id='ms27Ne_40' href='#ms27Ne_40'>Ms 27Ne_40</a>Ye dhammā yaṃmūlā,<br>
Ye cekatthā pakāsitā muninā;<br>
Te samaropayitabbā,<br>
Esa <strong>samāropano</strong> hāro.</p>
</blockquote>
<h3>3.2. Nayasaṅkhepa</h3>
<blockquote class='gatha'>
<p><a class='ref sc' id='sc18' href='#sc18'>SC 18</a><a class='ref ms' id='ms27Ne_41' href='#ms27Ne_41'>Ms 27Ne_41</a>Taṇhañca avijjampi ca,<br>
Samathena vipassanāya yo neti;<br>
Saccehi yojayitvā,<br>
Ayaṃ nayo <strong>nandiyāvaṭṭo</strong>.</p>
<p><a class='ref sc' id='sc19' href='#sc19'>SC 19</a><a class='ref ms' id='ms27Ne_42' href='#ms27Ne_42'>Ms 27Ne_42</a>Yo akusale samūlehi,<br>
Neti kusale ca kusalamūlehi;<br>
Bhūtaṃ tathaṃ avitathaṃ,<br>
<strong>Tipukkhalaṃ</strong> taṃ nayaṃ āhu.</p>
<p><a class='ref sc' id='sc20' href='#sc20'>SC 20</a><a class='ref ms' id='ms27Ne_43' href='#ms27Ne_43'>Ms 27Ne_43</a>Yo neti vipallāsehi,<br>
Kilese indriyehi saddhamme;<br>
Etaṃ nayaṃ nayavidū,<br>
<strong>Sīhavikkīḷitaṃ</strong> āhu.</p>
<p><a class='ref sc' id='sc21' href='#sc21'>SC 21</a><a class='ref ms' id='ms27Ne_44' href='#ms27Ne_44'>Ms 27Ne_44</a>Veyyākaraṇesu hi ye,<br>
Kusalākusalā tahiṃ tahiṃ vuttā;<br>
Manasā volokayate,<br>
Taṃ khu <strong>disālocanaṃ</strong> āhu.</p>
<p><a class='ref sc' id='sc22' href='#sc22'>SC 22</a> <a class='ref ms' id='ms27Ne_45' href='#ms27Ne_45'>Ms 27Ne_45</a>Oloketvā disalocanena,<br>
Ukkhipiya yaṃ samāneti;<br>
Sabbe kusalākusale,<br>
Ayaṃ nayo <strong>aṅkuso</strong> nāma.</p>
<p><a class='ref sc' id='sc23' href='#sc23'>SC 23</a><a class='ref ms' id='ms27Ne_46' href='#ms27Ne_46'>Ms 27Ne_46</a>Soḷasa hārā paṭhamaṃ,<br>
<span class='var' id='note14' title='disalocanena (pts1, mr)'>Disalocanato</span> disā viloketvā;<br>
Saṅkhipiya aṅkusena hi,<br>
Nayehi tīhi niddise suttaṃ.</p>
</blockquote>
<h3>3.3. Dvādasapada</h3>
<blockquote class='gatha'>
<p><a class='ref sc' id='sc24' href='#sc24'>SC 24</a><a class='ref ms' id='ms27Ne_47' href='#ms27Ne_47'>Ms 27Ne_47</a>Akkharaṃ padaṃ byañjanaṃ,<br>
nirutti tatheva niddeso;<br>
Ākārachaṭṭhavacanaṃ,<br>
ettāva byañjanaṃ sabbaṃ.</p>
<p><a class='ref sc' id='sc25' href='#sc25'>SC 25</a><a class='ref pts-vp-pli' id='pts-vp-pli5' href='#pts-vp-pli5'>PTS vp Pali 5</a><a class='ref ms' id='ms27Ne_48' href='#ms27Ne_48'>Ms 27Ne_48</a>Saṅkāsanā pakāsanā,<br>
Vivaraṇā vibhajanuttānīkammapaññatti;<br>
Etehi chahi padehi,<br>
Attho kammañca niddiṭṭhaṃ.</p>
<p><a class='ref sc' id='sc26' href='#sc26'>SC 26</a><a class='ref ms' id='ms27Ne_49' href='#ms27Ne_49'>Ms 27Ne_49</a>Tīṇi ca nayā anūnā,<br>
Atthassa ca chappadāni gaṇitāni;<br>
Navahi padehi bhagavato,<br>
Vacanassattho samāyutto.</p>
<p><a class='ref sc' id='sc27' href='#sc27'>SC 27</a><a class='ref ms' id='ms27Ne_50' href='#ms27Ne_50'>Ms 27Ne_50</a>Atthassa navappadāni,<br>
Byañjanapariyeṭṭhiyā catubbīsa;<br>
Ubhayaṃ <span class='var' id='note15' title='saṅkhepayato (pts1, mr)'>saṅkalayitvā</span>,<br>
Tettiṃsā ettikā nettīti.</p>
</blockquote>
<p class='endsutta'><a class='ref ms' id='ms27Ne_51' href='#ms27Ne_51'>Ms 27Ne_51</a>Niddesavāro.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
