<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ne37' lang='pli'>
<header>
<ul>
<li class='division'>Netti</li>
</ul>
<h1>37. Sāsanapaṭṭhāna</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli128' href='#pts-vp-pli128'>PTS vp Pali 128</a><a class='ref ms' id='ms27Ne_611' href='#ms27Ne_611'>Ms 27Ne_611</a><a class='ref msdiv' id='msdiv89' href='#msdiv89'>Msdiv 89</a>Tattha aṭṭhārasa mūlapadā kuhiṃ daṭṭhabbā? Sāsanapaṭṭhāne. Tattha katamaṃ sāsanapaṭṭhānaṃ? Saṃkilesabhāgiyaṃ suttaṃ, vāsanābhāgiyaṃ suttaṃ, nibbedhabhāgiyaṃ suttaṃ, asekkhabhāgiyaṃ suttaṃ, saṃkilesabhāgiyañca vāsanābhāgiyañca suttaṃ, saṃkilesabhāgiyañca nibbedhabhāgiyañca suttaṃ, saṃkilesabhāgiyañca asekkhabhāgiyañca suttaṃ, saṃkilesabhāgiyañca nibbedhabhāgiyañca asekkhabhāgiyañca suttaṃ, saṃkilesabhāgiyañca vāsanābhāgiyañca nibbedhabhāgiyañca suttaṃ, vāsanābhāgiyañca nibbedhabhāgiyañca suttaṃ, taṇhāsaṃkilesabhāgiyaṃ suttaṃ, diṭṭhisaṃkilesabhāgiyaṃ suttaṃ, duccaritasaṃkilesabhāgiyaṃ suttaṃ, taṇhāvodānabhāgiyaṃ suttaṃ, diṭṭhivodānabhāgiyaṃ suttaṃ, duccaritavodānabhāgiyaṃ suttaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms27Ne_612' href='#ms27Ne_612'>Ms 27Ne_612</a>Tattha saṃkileso tividho—taṇhāsaṃkileso diṭṭhisaṃkileso duccaritasaṃkileso. Tattha taṇhāsaṃkileso samathena visujjhati, so samatho samādhikkhandho. Diṭṭhisaṃkileso vipassanāya visujjhati, sā vipassanā paññākkhandho. Duccaritasaṃkileso sucaritena visujjhati, taṃ sucaritaṃ sīlakkhandho. Tassa sīle patiṭṭhitassa yadi āsatti uppajjati bhavesu, evaṃ sāyaṃ samathavipassanā bhāvanāmayaṃ puññakriyavatthu bhavati tatrūpapattiyā saṃvattati. Imāni cattāri suttāni, sādhāraṇāni katāni aṭṭha bhavanti, tāniyeva aṭṭha suttāni sādhāraṇāni katāni soḷasa bhavanti.</p>
<p><a class='ref sc' id='sc3' href='#sc3'>SC 3</a><a class='ref ms' id='ms27Ne_613' href='#ms27Ne_613'>Ms 27Ne_613</a>Imehi soḷasahi suttehi bhinnehi navavidhaṃ suttaṃ bhinnaṃ bhavati. Gāthāya gāthā anuminitabbā, veyyākaraṇena veyyākaraṇaṃ anuminitabbaṃ. Suttena suttaṃ anuminitabbaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms27Ne_614' href='#ms27Ne_614'>Ms 27Ne_614</a><a class='ref msdiv' id='msdiv90' href='#msdiv90'>Msdiv 90</a>Tattha katamaṃ saṃkilesabhāgiyaṃ suttaṃ?</p>
<blockquote class='gatha'>
<p><a class='ref sc' id='sc5' href='#sc5'>SC 5</a> <a class='ref pts-vp-pli' id='pts-vp-pli129' href='#pts-vp-pli129'>PTS vp Pali 129</a><a class='ref ms' id='ms27Ne_615' href='#ms27Ne_615'>Ms 27Ne_615</a>“Kāmandhā jālasañchannā,<br>
Taṇhāchadanachāditā;<br>
<span class='var' id='note231' title='pamattabandhunā (pts1 ^ud7.4#1 [Dutiyasattasutta])'>Pamattabandhanā</span> baddhā,<br>
Macchāva kumināmukhe;<br>
Jarāmaraṇamanventi,<br>
Vaccho <span class='var' id='note232' title='khīrūpakova (mr)'>khīrapakova</span> mātaran”ti.</p>
</blockquote>
<p><a class='ref sc' id='sc6' href='#sc6'>SC 6</a><a class='ref ms' id='ms27Ne_616' href='#ms27Ne_616'>Ms 27Ne_616</a>Idaṃ saṃkilesabhāgiyaṃ suttaṃ.</p>
<p><a class='ref sc' id='sc7' href='#sc7'>SC 7</a> <a class='ref ms' id='ms27Ne_617' href='#ms27Ne_617'>Ms 27Ne_617</a>Cattārimāni, bhikkhave, agatigamanāni. Katamāni cattāri? <span class='var' id='note234' title='chandā agatiṃ (bj, pts1, mr)'>Chandāgatiṃ</span> gacchati, dosāgatiṃ gacchati, mohāgatiṃ gacchati, bhayāgatiṃ gacchati. Imāni kho, bhikkhave, cattāri agatigamanāni. Idamavoca bhagavā. Idaṃ vatvāna sugato athāparaṃ etadavoca satthā—</p>
<blockquote class='gatha'>
<p><a class='ref sc' id='sc8' href='#sc8'>SC 8</a> <a class='ref ms' id='ms27Ne_618' href='#ms27Ne_618'>Ms 27Ne_618</a>“Chandā dosā bhayā mohā,<br>
yo dhammaṃ ativattati;<br>
Nihīyati tassa yaso,<br>
kāḷapakkheva candimā”ti.</p>
</blockquote>
<p><a class='ref sc' id='sc9' href='#sc9'>SC 9</a><a class='ref ms' id='ms27Ne_619' href='#ms27Ne_619'>Ms 27Ne_619</a>Idaṃ saṃkilesabhāgiyaṃ suttaṃ.</p>
<blockquote class='gatha'>
<p><a class='ref sc' id='sc10' href='#sc10'>SC 10</a> <a class='ref ms' id='ms27Ne_620' href='#ms27Ne_620'>Ms 27Ne_620</a>“Manopubbaṅgamā dhammā,<br>
Manoseṭṭhā manomayā;<br>
Manasā ce paduṭṭhena,<br>
Bhāsati vā karoti vā;<br>
Tato naṃ dukkhamanveti,<br>
Cakkaṃva vahato padan”ti.</p>
</blockquote>
<p><a class='ref sc' id='sc11' href='#sc11'>SC 11</a><a class='ref ms' id='ms27Ne_621' href='#ms27Ne_621'>Ms 27Ne_621</a>Idaṃ saṃkilesabhāgiyaṃ suttaṃ.</p>
<blockquote class='gatha'>
<p><a class='ref sc' id='sc12' href='#sc12'>SC 12</a> <a class='ref ms' id='ms27Ne_622' href='#ms27Ne_622'>Ms 27Ne_622</a>“Middhī yadā hoti mahagghaso ca,<br>
Niddāyitā samparivattasāyī;<br>
Mahāvarāhova nivāpapuṭṭho,<br>
Punappunaṃ gabbhamupeti mando”ti.</p>
</blockquote>
<p><a class='ref sc' id='sc13' href='#sc13'>SC 13</a><a class='ref ms' id='ms27Ne_623' href='#ms27Ne_623'>Ms 27Ne_623</a>Idaṃ saṃkilesabhāgiyaṃ suttaṃ.</p>
<blockquote class='gatha'>
<p><a class='ref sc' id='sc14' href='#sc14'>SC 14</a> <a class='ref ms' id='ms27Ne_624' href='#ms27Ne_624'>Ms 27Ne_624</a>“Ayasāva malaṃ samuṭṭhitaṃ,<br>
<span class='var' id='note239' title='taduṭṭhāya (bj, mr)'>Tatuṭṭhāya</span> tameva khādati;<br>
Evaṃ atidhonacārinaṃ,<br>
<span class='var' id='note240' title='tāni (si, mr)'>Sāni</span> kammāni nayanti duggatin”ti.</p>
</blockquote>
<p><a class='ref sc' id='sc15' href='#sc15'>SC 15</a><a class='ref ms' id='ms27Ne_625' href='#ms27Ne_625'>Ms 27Ne_625</a>Idaṃ saṃkilesabhāgiyaṃ suttaṃ.</p>
<blockquote class='gatha'>
<p><a class='ref sc' id='sc16' href='#sc16'>SC 16</a> <a class='ref pts-vp-pli' id='pts-vp-pli130' href='#pts-vp-pli130'>PTS vp Pali 130</a><a class='ref ms' id='ms27Ne_626' href='#ms27Ne_626'>Ms 27Ne_626</a>“Coro yathā sandhimukhe gahīto,<br>
Sakammunā haññati bajjhate ca;<br>
Evaṃ ayaṃ pecca pajā parattha,<br>
Sakammunā haññati bajjhate cā”ti.</p>
</blockquote>
<p><a class='ref sc' id='sc17' href='#sc17'>SC 17</a><a class='ref ms' id='ms27Ne_627' href='#ms27Ne_627'>Ms 27Ne_627</a>Idaṃ saṃkilesabhāgiyaṃ suttaṃ.</p>
<blockquote class='gatha'>
<p><a class='ref sc' id='sc18' href='#sc18'>SC 18</a> <a class='ref ms' id='ms27Ne_628' href='#ms27Ne_628'>Ms 27Ne_628</a>“Sukhakāmāni bhūtāni,<br>
Yo daṇḍena vihiṃsati;<br>
Attano sukhamesāno,<br>
Pecca so na <span class='var' id='note243' title='labhe (mr)'>labhate</span> sukhan”ti.</p>
</blockquote>
<p><a class='ref sc' id='sc19' href='#sc19'>SC 19</a><a class='ref ms' id='ms27Ne_629' href='#ms27Ne_629'>Ms 27Ne_629</a>Idaṃ saṃkilesabhāgiyaṃ suttaṃ.</p>
<blockquote class='gatha'>
<p><a class='ref sc' id='sc20' href='#sc20'>SC 20</a> <a class='ref ms' id='ms27Ne_630' href='#ms27Ne_630'>Ms 27Ne_630</a>“<span class='var' id='note245' title='gavañce (^ja334#1 [Rājovādajātaka])'>Gunnañce</span> taramānānaṃ,<br>
Jimhaṃ gacchati puṅgavo;<br>
Sabbā tā jimhaṃ gacchanti,<br>
Nette <span class='var' id='note246' title='jimhagate (bj, pts1, mr)'>jimhaṃ gate</span> sati.</p>
<p><a class='ref sc' id='sc21' href='#sc21'>SC 21</a><a class='ref ms' id='ms27Ne_631' href='#ms27Ne_631'>Ms 27Ne_631</a>Evameva manussesu,<br>
Yo hoti seṭṭhasammato;<br>
So ce adhammaṃ carati,<br>
Pageva itarā pajā;<br>
Sabbaṃ raṭṭhaṃ dukkhaṃ seti,<br>
Rājā ce hoti adhammiko”ti.</p>
</blockquote>
<p><a class='ref sc' id='sc22' href='#sc22'>SC 22</a><a class='ref ms' id='ms27Ne_632' href='#ms27Ne_632'>Ms 27Ne_632</a>Idaṃ saṃkilesabhāgiyaṃ suttaṃ.</p>
<blockquote class='gatha'>
<p><a class='ref sc' id='sc23' href='#sc23'>SC 23</a><a class='ref ms' id='ms27Ne_633' href='#ms27Ne_633'>Ms 27Ne_633</a>“Sukiccharūpāvatime manussā,<br>
Karonti pāpaṃ upadhīsu rattā;<br>
Gacchanti te bahujanasannivāsaṃ,<br>
Nirayaṃ avīciṃ kaṭukaṃ bhayānakan”ti.</p>
</blockquote>
<p><a class='ref sc' id='sc24' href='#sc24'>SC 24</a><a class='ref ms' id='ms27Ne_634' href='#ms27Ne_634'>Ms 27Ne_634</a>Idaṃ saṃkilesabhāgiyaṃ suttaṃ.</p>
<blockquote class='gatha'>
<p><a class='ref sc' id='sc25' href='#sc25'>SC 25</a> <a class='ref ms' id='ms27Ne_635' href='#ms27Ne_635'>Ms 27Ne_635</a>“Phalaṃ ve kadaliṃ hanti,<br>
phalaṃ veḷuṃ phalaṃ naḷaṃ;<br>
Sakkāro kāpurisaṃ hanti,<br>
gabbho assatariṃ yathā”ti.</p>
</blockquote>
<p><a class='ref sc' id='sc26' href='#sc26'>SC 26</a><a class='ref ms' id='ms27Ne_636' href='#ms27Ne_636'>Ms 27Ne_636</a>Idaṃ saṃkilesabhāgiyaṃ suttaṃ.</p>
<blockquote class='gatha'>
<p><a class='ref sc' id='sc27' href='#sc27'>SC 27</a> <a class='ref ms' id='ms27Ne_637' href='#ms27Ne_637'>Ms 27Ne_637</a>“Kodhamakkhagaru bhikkhu,<br>
<span class='var' id='note249' title='lābhasakkārakāraṇā (bj, pts1, mr)'>Lābhasakkāragāravo</span>;<br>
Sukhette pūtibījaṃva,<br>
Saddhamme na virūhatī”ti.</p>
</blockquote>
<p><a class='ref sc' id='sc28' href='#sc28'>SC 28</a><a class='ref ms' id='ms27Ne_638' href='#ms27Ne_638'>Ms 27Ne_638</a>Idaṃ saṃkilesabhāgiyaṃ suttaṃ.</p>
<p><a class='ref sc' id='sc29' href='#sc29'>SC 29</a> <a class='ref pts-vp-pli' id='pts-vp-pli131' href='#pts-vp-pli131'>PTS vp Pali 131</a><a class='ref ms' id='ms27Ne_639' href='#ms27Ne_639'>Ms 27Ne_639</a><a class='ref msdiv' id='msdiv91' href='#msdiv91'>Msdiv 91</a>“Idhāhaṃ, bhikkhave, ekaccaṃ puggalaṃ paduṭṭhacittaṃ evaṃ cetasā ceto paricca pajānāmi, <span class='var' id='note251' title=' etthantare pāṭho 15A1:91-93; 18It:103'>yathā kho ayaṃ puggalo iriyati, yañca paṭipadaṃ paṭipanno, yañca maggaṃ samārūḷho</span>. Imamhi cāyaṃ samaye kālaṃ kareyya, yathābhataṃ nikkhitto, evaṃ niraye. Taṃ kissa hetu? Cittaṃ hissa, bhikkhave, <span class='var' id='note253' title='padositaṃ (pts1, mr)'>paduṭṭhaṃ</span>, <span class='var' id='note254' title='cittappadosahetu (bj) | cittapadosahetu (pts1, mr)'>yathā kho ayaṃ puggalo iriyati, yañca paṭipadaṃ paṭipanno, yañca maggaṃ samārūḷho</span>. Imamhi cāyaṃ samaye kālaṃ kareyya, yathābhataṃ nikkhitto, evaṃ niraye. Taṃ kissa hetu? Cittaṃ hissa, bhikkhave, <span class='var' id='note253' title='padositaṃ (pts1, mr)'>paduṭṭhaṃ</span>, <span class='var' id='note254' title='cittappadosahetu (bj) | cittapadosahetu (pts1, mr)'>cetopadosahetu</span> kho pana, bhikkhave, evamidhekacce sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjantī”ti. Etamatthaṃ bhagavā avoca, tatthetaṃ iti vuccati—</p>
<blockquote class='gatha'>
<p><a class='ref sc' id='sc30' href='#sc30'>SC 30</a> <a class='ref ms' id='ms27Ne_640' href='#ms27Ne_640'>Ms 27Ne_640</a>“Paduṭṭhacittaṃ ñatvāna,<br>
ekaccaṃ idha puggalaṃ;<br>
Etamatthañca byākāsi,<br>
<span class='var' id='note256' title='satthā (pts1, mr)'>buddho</span> bhikkhūna santike.</p>
<p><a class='ref sc' id='sc31' href='#sc31'>SC 31</a><a class='ref ms' id='ms27Ne_641' href='#ms27Ne_641'>Ms 27Ne_641</a>Imamhi cāyaṃ samaye,<br>
kālaṃ kayirātha puggalo;<br>
Nirayaṃ upapajjeyya,<br>
cittaṃ hissa padūsitaṃ.</p>
<p><a class='ref sc' id='sc32' href='#sc32'>SC 32</a><a class='ref ms' id='ms27Ne_642' href='#ms27Ne_642'>Ms 27Ne_642</a>Cetopadosahetu hi,<br>
sattā gacchanti duggatiṃ;<br>
Yathābhataṃ nikkhipeyya,<br>
evameva tathāvidho;<br>
Kāyassa bhedā duppañño,<br>
nirayaṃ sopapajjatī”ti.</p>
</blockquote>
<p><a class='ref sc' id='sc33' href='#sc33'>SC 33</a><a class='ref ms' id='ms27Ne_643' href='#ms27Ne_643'>Ms 27Ne_643</a>Ayampi attho vutto bhagavatā iti me sutanti.</p>
<p><a class='ref sc' id='sc34' href='#sc34'>SC 34</a><a class='ref ms' id='ms27Ne_644' href='#ms27Ne_644'>Ms 27Ne_644</a>Idaṃ saṃkilesabhāgiyaṃ suttaṃ.</p>
<blockquote class='gatha'>
<p><a class='ref sc' id='sc35' href='#sc35'>SC 35</a> <a class='ref ms' id='ms27Ne_645' href='#ms27Ne_645'>Ms 27Ne_645</a>“Sace bhāyatha dukkhassa,<br>
sace vo dukkhamappiyaṃ;<br>
Mākattha pāpakaṃ kammaṃ,<br>
<span class='var' id='note258' title='āvī (bj)'>āvi</span> vā yadi vā raho.</p>
<p><a class='ref sc' id='sc36' href='#sc36'>SC 36</a> <a class='ref ms' id='ms27Ne_646' href='#ms27Ne_646'>Ms 27Ne_646</a>Sace ca pāpakaṃ kammaṃ,<br>
karissatha karotha vā;<br>
Na vo dukkhā pamutyatthi,<br>
upeccapi palāyatan”ti.</p>
</blockquote>
<p><a class='ref sc' id='sc37' href='#sc37'>SC 37</a><a class='ref ms' id='ms27Ne_647' href='#ms27Ne_647'>Ms 27Ne_647</a>Idaṃ saṃkilesabhāgiyaṃ suttaṃ.</p>
<blockquote class='gatha'>
<p><a class='ref sc' id='sc38' href='#sc38'>SC 38</a><a class='ref ms' id='ms27Ne_648' href='#ms27Ne_648'>Ms 27Ne_648</a>“Adhammena dhanaṃ laddhā,<br>
musāvādena cūbhayaṃ;<br>
Mameti bālā maññanti,<br>
taṃ kathaṃ nu bhavissati.</p>
<p><a class='ref sc' id='sc39' href='#sc39'>SC 39</a><a class='ref ms' id='ms27Ne_649' href='#ms27Ne_649'>Ms 27Ne_649</a>Antarāyā su bhavissanti,<br>
sambhatassa vinassati;<br>
Matā saggaṃ na gacchanti,<br>
nanu ettāvatā hatā”ti.</p>
</blockquote>
<p><a class='ref sc' id='sc40' href='#sc40'>SC 40</a><a class='ref ms' id='ms27Ne_650' href='#ms27Ne_650'>Ms 27Ne_650</a>Idaṃ saṃkilesabhāgiyaṃ suttaṃ.</p>
<blockquote class='gatha'>
<p><a class='ref sc' id='sc41' href='#sc41'>SC 41</a><a class='ref ms' id='ms27Ne_651' href='#ms27Ne_651'>Ms 27Ne_651</a>“Kathaṃ khaṇati attānaṃ,<br>
kathaṃ mittehi jīrati;<br>
Kathaṃ vivaṭṭate dhammā,<br>
kathaṃ saggaṃ na gacchati.</p>
<p><a class='ref sc' id='sc42' href='#sc42'>SC 42</a><a class='ref ms' id='ms27Ne_652' href='#ms27Ne_652'>Ms 27Ne_652</a>Lobhā khaṇati attānaṃ,<br>
luddho mittehi jīrati;<br>
Lobhā vivaṭṭate dhammā,<br>
lobhā saggaṃ na gacchatī”ti.</p>
</blockquote>
<p><a class='ref sc' id='sc43' href='#sc43'>SC 43</a><a class='ref ms' id='ms27Ne_653' href='#ms27Ne_653'>Ms 27Ne_653</a>Idaṃ saṃkilesabhāgiyaṃ suttaṃ.</p>
<blockquote class='gatha'>
<p><a class='ref sc' id='sc44' href='#sc44'>SC 44</a> <a class='ref ms' id='ms27Ne_654' href='#ms27Ne_654'>Ms 27Ne_654</a>“Caranti bālā dummedhā,<br>
amitteneva attanā;<br>
Karontā pāpakaṃ kammaṃ,<br>
yaṃ hoti <span class='var' id='note261' title='kaṭakaṃ phalaṃ (mr)'>kaṭukapphalaṃ</span>.</p>
<p><a class='ref sc' id='sc45' href='#sc45'>SC 45</a><a class='ref pts-vp-pli' id='pts-vp-pli132' href='#pts-vp-pli132'>PTS vp Pali 132</a><a class='ref ms' id='ms27Ne_655' href='#ms27Ne_655'>Ms 27Ne_655</a>Na taṃ kammaṃ kataṃ sādhu,<br>
yaṃ katvā anutappati;<br>
Yassa assumukho rodaṃ,<br>
vipākaṃ paṭisevatī”ti.</p>
</blockquote>
<p><a class='ref sc' id='sc46' href='#sc46'>SC 46</a><a class='ref ms' id='ms27Ne_656' href='#ms27Ne_656'>Ms 27Ne_656</a>Idaṃ saṃkilesabhāgiyaṃ suttaṃ.</p>
<blockquote class='gatha'>
<p><a class='ref sc' id='sc47' href='#sc47'>SC 47</a> <a class='ref ms' id='ms27Ne_657' href='#ms27Ne_657'>Ms 27Ne_657</a>“Dukkaraṃ duttitikkhañca,<br>
<span class='var' id='note263' title='aviyattena (bj, pts1, mr)'>abyattena ca</span> sāmaññaṃ;<br>
Bahū hi tattha sambādhā,<br>
yattha bālo visīdati.</p>
<p><a class='ref sc' id='sc48' href='#sc48'>SC 48</a><a class='ref ms' id='ms27Ne_658' href='#ms27Ne_658'>Ms 27Ne_658</a>Yo hi atthañca dhammañca,<br>
bhāsamāne tathāgate;<br>
Manaṃ padosaye bālo,<br>
moghaṃ kho tassa jīvitaṃ.</p>
<p><a class='ref sc' id='sc49' href='#sc49'>SC 49</a><a class='ref ms' id='ms27Ne_659' href='#ms27Ne_659'>Ms 27Ne_659</a>Etañcāhaṃ arahāmi,<br>
Dukkhañca ito ca pāpiyataraṃ bhante;<br>
Yo appameyyesu tathāgatesu,<br>
Cittaṃ padosemi avītarāgo”ti.</p>
</blockquote>
<p><a class='ref sc' id='sc50' href='#sc50'>SC 50</a><a class='ref ms' id='ms27Ne_660' href='#ms27Ne_660'>Ms 27Ne_660</a>Idaṃ saṃkilesabhāgiyaṃ suttaṃ.</p>
<blockquote class='gatha'>
<p><a class='ref sc' id='sc51' href='#sc51'>SC 51</a> <a class='ref ms' id='ms27Ne_661' href='#ms27Ne_661'>Ms 27Ne_661</a>“Appameyyaṃ paminanto,<br>
Kodha vidvā vikappaye;<br>
Appameyyaṃ <span class='var' id='note265' title='pamāyantaṃ (bj, pts1, mr)'>pamāyinaṃ</span>,<br>
Nivutaṃ taṃ maññe akissavan”ti.</p>
</blockquote>
<p><a class='ref sc' id='sc52' href='#sc52'>SC 52</a><a class='ref ms' id='ms27Ne_662' href='#ms27Ne_662'>Ms 27Ne_662</a>Idaṃ saṃkilesabhāgiyaṃ suttaṃ.</p>
<blockquote class='gatha'>
<p><a class='ref sc' id='sc53' href='#sc53'>SC 53</a> <a class='ref ms' id='ms27Ne_663' href='#ms27Ne_663'>Ms 27Ne_663</a>“Purisassa hi jātassa,<br>
<span class='var' id='note267' title='kudhārī (pts1, mr)'>kuṭhārī</span> jāyate mukhe;<br>
Yāya chindati attānaṃ,<br>
bālo dubbhāsitaṃ bhaṇaṃ.</p>
<p><a class='ref sc' id='sc54' href='#sc54'>SC 54</a><a class='ref ms' id='ms27Ne_664' href='#ms27Ne_664'>Ms 27Ne_664</a>Na hi satthaṃ sunisitaṃ,<br>
visaṃ halāhalaṃ iva;<br>
Evaṃ viraddhaṃ pāteti,<br>
vācā dubbhāsitā yathā”ti.</p>
</blockquote>
<p><a class='ref sc' id='sc55' href='#sc55'>SC 55</a><a class='ref ms' id='ms27Ne_665' href='#ms27Ne_665'>Ms 27Ne_665</a>Idaṃ saṃkilesabhāgiyaṃ suttaṃ.</p>
<blockquote class='gatha'>
<p><a class='ref sc' id='sc56' href='#sc56'>SC 56</a> <a class='ref ms' id='ms27Ne_666' href='#ms27Ne_666'>Ms 27Ne_666</a><a class='ref msdiv' id='msdiv92' href='#msdiv92'>Msdiv 92</a>“Yo nindiyaṃ pasaṃsati,<br>
Taṃ vā nindati yo pasaṃsiyo;<br>
Vicināti mukhena so kaliṃ,<br>
Kalinā tena sukhaṃ na vindati.</p>
<p><a class='ref sc' id='sc57' href='#sc57'>SC 57</a><a class='ref ms' id='ms27Ne_667' href='#ms27Ne_667'>Ms 27Ne_667</a>Appamatto ayaṃ kali,<br>
Yo akkhesu dhanaparājayo;<br>
Sabbassāpi sahāpi attanā,<br>
Ayameva <span class='var' id='note269' title='mahattaro (pts1, mr)'>mahantataro</span> kali;<br>
Yo sugatesu manaṃ padosaye.</p>
<p><a class='ref sc' id='sc58' href='#sc58'>SC 58</a><a class='ref pts-vp-pli' id='pts-vp-pli133' href='#pts-vp-pli133'>PTS vp Pali 133</a><a class='ref ms' id='ms27Ne_668' href='#ms27Ne_668'>Ms 27Ne_668</a>Sataṃ sahassānaṃ nirabbudānaṃ,<br>
Chattiṃsatī pañca ca abbudāni;<br>
Yamariyagarahī nirayaṃ upeti,<br>
Vācaṃ manañca paṇidhāya pāpakan”ti.</p>
</blockquote>
<p><a class='ref sc' id='sc59' href='#sc59'>SC 59</a><a class='ref ms' id='ms27Ne_669' href='#ms27Ne_669'>Ms 27Ne_669</a>Idaṃ saṃkilesabhāgiyaṃ suttaṃ.</p>
<blockquote class='gatha'>
<p><a class='ref sc' id='sc60' href='#sc60'>SC 60</a> <a class='ref ms' id='ms27Ne_670' href='#ms27Ne_670'>Ms 27Ne_670</a>“Yo lobhaguṇe anuyutto,<br>
So <span class='var' id='note271' title='vacasā ca (mr)'>vacasā</span> paribhāsati aññe;<br>
Assaddho <span class='var' id='note272' title='akadariyo (bj) | anariyo (si, pts1, mr)'>kadariyo</span> avadaññū,<br>
Macchari pesuṇiyaṃ anuyutto.</p>
<p><a class='ref sc' id='sc61' href='#sc61'>SC 61</a> <a class='ref ms' id='ms27Ne_671' href='#ms27Ne_671'>Ms 27Ne_671</a>Mukhadugga vibhūta anariya,<br>
Bhūnahu pāpaka dukkaṭakāri;<br>
Purisanta kalī <span class='var' id='note274' title='avajātakaputta (bj, pts1, mr)'>avajātaputta</span>,<br>
Mā bahubhāṇidha nerayikosi.</p>
<p><a class='ref sc' id='sc62' href='#sc62'>SC 62</a> <a class='ref ms' id='ms27Ne_672' href='#ms27Ne_672'>Ms 27Ne_672</a>Rajamākirasī ahitāya,<br>
Sante garahasi kibbisakārī;<br>
Bahūni duccaritāni caritvā,<br>
Gacchasi kho papataṃ cirarattan”ti.</p>
</blockquote>
<p><a class='ref sc' id='sc63' href='#sc63'>SC 63</a><a class='ref ms' id='ms27Ne_673' href='#ms27Ne_673'>Ms 27Ne_673</a>Idaṃ saṃkilesabhāgiyaṃ suttaṃ.</p>
<p><a class='ref sc' id='sc64' href='#sc64'>SC 64</a><a class='ref ms' id='ms27Ne_674' href='#ms27Ne_674'>Ms 27Ne_674</a>Tattha katamaṃ vāsanābhāgiyaṃ suttaṃ?</p>
<blockquote class='gatha'>
<p><a class='ref sc' id='sc65' href='#sc65'>SC 65</a> <a class='ref ms' id='ms27Ne_675' href='#ms27Ne_675'>Ms 27Ne_675</a>“Manopubbaṅgamā dhammā,<br>
Manoseṭṭhā manomayā;<br>
Manasā ce pasannena,<br>
Bhāsati vā karoti vā;<br>
Tato naṃ sukhamanveti,<br>
Chāyāva <span class='var' id='note277' title='anupāyinīti (pts1, mr)'>anapāyinī”ti</span>.</p>
</blockquote>
<p><a class='ref sc' id='sc66' href='#sc66'>SC 66</a><a class='ref ms' id='ms27Ne_676' href='#ms27Ne_676'>Ms 27Ne_676</a>Idaṃ vāsanābhāgiyaṃ suttaṃ.</p>
<p><a class='ref sc' id='sc67' href='#sc67'>SC 67</a> <a class='ref ms' id='ms27Ne_677' href='#ms27Ne_677'>Ms 27Ne_677</a><a class='ref msdiv' id='msdiv93' href='#msdiv93'>Msdiv 93</a>Mahānāmo sakko bhagavantaṃ etadavoca—“idaṃ, bhante, kapilavatthu iddhañceva phītañca <span class='var' id='note279' title='bahujanaṃ (bj, pts1, mr)'>bāhujaññaṃ</span> ākiṇṇamanussaṃ sambādhabyūhaṃ, so kho ahaṃ, bhante, bhagavantaṃ vā payirupāsitvā manobhāvanīye vā bhikkhū sāyanhasamayaṃ kapilavatthuṃ pavisanto bhantenapi hatthinā samāgacchāmi, bhantenapi assena samāgacchāmi, bhantenapi rathena samāgacchāmi, bhantenapi sakaṭena samāgacchāmi, bhantenapi purisena samāgacchāmi, tassa mayhaṃ, bhante, tasmiṃ samaye mussateva bhagavantaṃ ārabbha sati, mussati dhammaṃ ārabbha sati, mussati saṃghaṃ ārabbha sati. Tassa mayhaṃ, bhante, evaṃ hoti ‘imamhi cāhaṃ sāyanhasamaye kālaṃ kareyyaṃ, kā <span class='var' id='note280' title='mamassa (bj, pts1, mr)'>bāhujaññaṃ</span> ākiṇṇamanussaṃ sambādhabyūhaṃ, so kho ahaṃ, bhante, bhagavantaṃ vā payirupāsitvā manobhāvanīye vā bhikkhū sāyanhasamayaṃ kapilavatthuṃ pavisanto bhantenapi hatthinā samāgacchāmi, bhantenapi assena samāgacchāmi, bhantenapi rathena samāgacchāmi, bhantenapi sakaṭena samāgacchāmi, bhantenapi purisena samāgacchāmi, tassa mayhaṃ, bhante, tasmiṃ samaye mussateva bhagavantaṃ ārabbha sati, mussati dhammaṃ ārabbha sati, mussati saṃghaṃ ārabbha sati. Tassa mayhaṃ, bhante, evaṃ hoti ‘imamhi cāhaṃ sāyanhasamaye kālaṃ kareyyaṃ, kā <span class='var' id='note280' title='mamassa (bj, pts1, mr)'>mayhaṃ</span> gati, ko abhisamparāyo’”ti.</p>
<p><a class='ref sc' id='sc68' href='#sc68'>SC 68</a><a class='ref pts-vp-pli' id='pts-vp-pli134' href='#pts-vp-pli134'>PTS vp Pali 134</a><a class='ref ms' id='ms27Ne_678' href='#ms27Ne_678'>Ms 27Ne_678</a>“Mā bhāyi, mahānāma, mā bhāyi, mahānāma, apāpakaṃ te maraṇaṃ bhavissati, <span class='var' id='note281' title='apāpikā te (bj)'>apāpikā</span> kālaṃkiriyā. Catūhi kho, mahānāma, dhammehi samannāgato ariyasāvako nibbānaninno hoti nibbānapoṇo nibbānapabbhāro. Katamehi catūhi? Idha, mahānāma, ariyasāvako buddhe aveccappasādena samannāgato hoti, itipi so bhagavā arahaṃ … pe … buddho bhagavāti. Dhamme … pe … saṃghe … pe … ariyakantehi sīlehi samannāgato hoti akhaṇḍehi … pe … samādhisaṃvattanikehi. Seyyathāpi, mahānāma, rukkho pācīnaninno pācīnapoṇo pācīnapabbhāro, so <span class='var' id='note282' title='mūlehi chinno (bj, pts1, mr)'>apāpikā</span> kālaṃkiriyā. Catūhi kho, mahānāma, dhammehi samannāgato ariyasāvako nibbānaninno hoti nibbānapoṇo nibbānapabbhāro. Katamehi catūhi? Idha, mahānāma, ariyasāvako buddhe aveccappasādena samannāgato hoti, itipi so bhagavā arahaṃ … pe … buddho bhagavāti. Dhamme … pe … saṃghe … pe … ariyakantehi sīlehi samannāgato hoti akhaṇḍehi … pe … samādhisaṃvattanikehi. Seyyathāpi, mahānāma, rukkho pācīnaninno pācīnapoṇo pācīnapabbhāro, so <span class='var' id='note282' title='mūlehi chinno (bj, pts1, mr)'>mūlacchinno</span> katamena papateyyā”ti? “Yena, bhante, ninno yena poṇo yena pabbhāro”ti. “Evameva kho, mahānāma, imehi catūhi dhammehi samannāgato ariyasāvako nibbānaninno hoti nibbānapoṇo nibbānapabbhāro. Mā bhāyi, mahānāma, mā bhāyi, mahānāma, apāpakaṃ te maraṇaṃ bhavissati, apāpikā kālaṃkiriyā”ti.</p>
<p><a class='ref sc' id='sc69' href='#sc69'>SC 69</a><a class='ref ms' id='ms27Ne_679' href='#ms27Ne_679'>Ms 27Ne_679</a>Idaṃ vāsanābhāgiyaṃ suttaṃ.</p>
<blockquote class='gatha'>
<p><a class='ref sc' id='sc70' href='#sc70'>SC 70</a> <a class='ref ms' id='ms27Ne_680' href='#ms27Ne_680'>Ms 27Ne_680</a>“Sukhakāmāni bhūtāni,<br>
yo daṇḍena na hiṃsati;<br>
Attano sukhamesāno,<br>
pecca so labhate sukhan”ti.</p>
</blockquote>
<p><a class='ref sc' id='sc71' href='#sc71'>SC 71</a><a class='ref ms' id='ms27Ne_681' href='#ms27Ne_681'>Ms 27Ne_681</a>Idaṃ vāsanābhāgiyaṃ suttaṃ.</p>
<blockquote class='gatha'>
<p><a class='ref sc' id='sc72' href='#sc72'>SC 72</a> <a class='ref ms' id='ms27Ne_682' href='#ms27Ne_682'>Ms 27Ne_682</a>“Gunnañce taramānānaṃ,<br>
ujuṃ gacchati puṅgavo;<br>
Sabbā tā ujuṃ gacchanti,<br>
nette ujuṃ gate sati.</p>
<p><a class='ref sc' id='sc73' href='#sc73'>SC 73</a><a class='ref ms' id='ms27Ne_683' href='#ms27Ne_683'>Ms 27Ne_683</a>Evameva manussesu,<br>
yo hoti seṭṭhasammato;<br>
So <span class='var' id='note285' title='so ceva (bj, pts1)'>sace</span> dhammaṃ carati,<br>
pageva itarā pajā;<br>
Sabbaṃ raṭṭhaṃ sukhaṃ seti,<br>
rājā ce hoti dhammiko”ti.</p>
</blockquote>
<p><a class='ref sc' id='sc74' href='#sc74'>SC 74</a><a class='ref ms' id='ms27Ne_684' href='#ms27Ne_684'>Ms 27Ne_684</a>Idaṃ vāsanābhāgiyaṃ suttaṃ.</p>
<p><a class='ref sc' id='sc75' href='#sc75'>SC 75</a> <a class='ref pts-vp-pli' id='pts-vp-pli135' href='#pts-vp-pli135'>PTS vp Pali 135</a><a class='ref ms' id='ms27Ne_685' href='#ms27Ne_685'>Ms 27Ne_685</a><a class='ref msdiv' id='msdiv94' href='#msdiv94'>Msdiv 94</a>Bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena sambahulā bhikkhū bhagavato cīvarakammaṃ karonti “niṭṭhitacīvaro bhagavā temāsaccayena cārikaṃ pakkamissatī”ti. Tena kho pana samayena isidattapurāṇā thapatayo <span class='var' id='note287' title='sādhuke (^sn55.6#1 [6.&#160;Thapatisutta])'>sākete</span> paṭivasanti kenaci deva karaṇīyena. Assosuṃ kho isidattapurāṇā thapatayo “sambahulā kira bhikkhū bhagavato cīvarakammaṃ karonti. Niṭṭhitacīvaro bhagavā temāsaccayena cārikaṃ pakkamissatī”ti.</p>
<p><a class='ref sc' id='sc76' href='#sc76'>SC 76</a><a class='ref ms' id='ms27Ne_686' href='#ms27Ne_686'>Ms 27Ne_686</a>Atha kho isidattapurāṇā thapatayo magge purisaṃ ṭhapesuṃ “yadā tvaṃ, ambho purisa, passeyyāsi bhagavantaṃ āgacchantaṃ arahantaṃ sammāsambuddhaṃ, atha amhākaṃ āroceyyāsī”ti. Dvīhatīhaṃ ṭhito kho so puriso addasa bhagavantaṃ dūratova āgacchantaṃ, disvāna yena isidattapurāṇā thapatayo tenupasaṅkami, upasaṅkamitvā isidattapurāṇe thapatayo etadavoca—“<span class='var' id='note288' title='ayaṃ bhante (pts1, mr)'>ayaṃ so, bhante</span> bhagavā āgacchati arahaṃ sammāsambuddho, yassadāni kālaṃ maññathā”ti.</p>
<p><a class='ref sc' id='sc77' href='#sc77'>SC 77</a><a class='ref ms' id='ms27Ne_687' href='#ms27Ne_687'>Ms 27Ne_687</a>Atha kho isidattapurāṇā thapatayo yena bhagavā tenupasaṅkamiṃsu, upasaṅkamitvā bhagavantaṃ abhivādetvā bhagavantaṃ piṭṭhito piṭṭhito anubandhiṃsu. Atha kho bhagavā maggā okkamma yena aññataraṃ rukkhamūlaṃ tenupasaṅkami, upasaṅkamitvā paññatte āsane nisīdi. Isidattapurāṇā thapatayo bhagavantaṃ abhivādetvā ekamantaṃ nisīdiṃsu, ekamantaṃ nisinnā kho isidattapurāṇā thapatayo bhagavantaṃ etadavocuṃ—</p>
<p><a class='ref sc' id='sc78' href='#sc78'>SC 78</a><a class='ref ms' id='ms27Ne_688' href='#ms27Ne_688'>Ms 27Ne_688</a>“Yadā mayaṃ, bhante, bhagavantaṃ suṇoma ‘sāvatthiyā kosalesu cārikaṃ pakkamissatī’ti, hoti no tasmiṃ samaye anattamanatā hoti domanassaṃ ‘dūre no bhagavā bhavissatī’ti. Yadā pana mayaṃ bhante bhagavantaṃ suṇoma ‘sāvatthiyā kosalesu cārikaṃ pakkanto’ti, hoti no tasmiṃ samaye anattamanatā hoti domanassaṃ ‘dūre no bhagavā’ti … pe ….</p>
<p><a class='ref sc' id='sc79' href='#sc79'>SC 79</a><a class='ref pts-vp-pli' id='pts-vp-pli136' href='#pts-vp-pli136'>PTS vp Pali 136</a><a class='ref ms' id='ms27Ne_689' href='#ms27Ne_689'>Ms 27Ne_689</a>Yadā pana mayaṃ, bhante, bhagavantaṃ <span class='var' id='note289' title='kāsīhi māgadhe (^sn55.6#1 [6.&#160;Thapatisutta])'>suṇoma ‘kāsīsu magadhesu</span> cārikaṃ pakkamissatī’ti, hoti no tasmiṃ samaye anattamanatā hoti domanassaṃ ‘dūre no bhagavā bhavissatī’ti. Yadā pana mayaṃ, bhante, bhagavantaṃ suṇoma ‘kāsīsu magadhesu cārikaṃ pakkanto’ti, anappakā no tasmiṃ samaye anattamanatā hoti anappakaṃ domanassaṃ ‘dūre no bhagavā’ti.</p>
<p><a class='ref sc' id='sc80' href='#sc80'>SC 80</a><a class='ref ms' id='ms27Ne_690' href='#ms27Ne_690'>Ms 27Ne_690</a>Yadā pana mayaṃ, bhante, bhagavantaṃ suṇoma ‘<span class='var' id='note290' title='magadhehi kāsīsu (^sn55.6#1 [6.&#160;Thapatisutta])'>magadhesu kāsīsu</span> cārikaṃ pakkamissatī’ti, hoti no tasmiṃ samaye attamanatā hoti somanassaṃ ‘āsanne no bhagavā bhavissatī’ti. Yadā pana mayaṃ bhante bhagavantaṃ suṇoma ‘magadhesu kāsīsu cārikaṃ pakkanto’ti, hoti no tasmiṃ samaye attamanatā hoti somanassaṃ ‘āsanne no bhagavā’ti … pe ….</p>
<p><a class='ref sc' id='sc81' href='#sc81'>SC 81</a><a class='ref ms' id='ms27Ne_691' href='#ms27Ne_691'>Ms 27Ne_691</a>Yadā pana mayaṃ, bhante, bhagavantaṃ suṇoma ‘<span class='var' id='note291' title='kosalesu sāvatthiyaṃ (bj, pts1, mr) | kosalehi sāvatthiṃ (^sn55.6#1 [6.&#160;Thapatisutta])'>kosalesu sāvatthiṃ</span> cārikaṃ pakkamissatī’ti. Hoti no tasmiṃ samaye attamanatā hoti somanassaṃ ‘āsanne no bhagavā bhavissatī’ti.</p>
<p><a class='ref sc' id='sc82' href='#sc82'>SC 82</a><a class='ref ms' id='ms27Ne_692' href='#ms27Ne_692'>Ms 27Ne_692</a>Yadā pana mayaṃ, bhante, bhagavantaṃ suṇoma ‘sāvatthiyaṃ viharati jetavane anāthapiṇḍikassa ārāme’ti hoti anappakā no tasmiṃ samaye attamanatā, hoti anappakaṃ somanassaṃ ‘āsanne no bhagavā’”ti.</p>
<p><a class='ref sc' id='sc83' href='#sc83'>SC 83</a><a class='ref ms' id='ms27Ne_693' href='#ms27Ne_693'>Ms 27Ne_693</a>“Tasmātiha, thapatayo, sambādho gharāvāso rajāpatho, abbhokāso pabbajjā, alañca pana vo, thapatayo, appamādāyā”ti. “Atthi kho no, bhante, etamhā sambādhā añño sambādho sambādhataro ceva sambādhasaṅkhātataro cā”ti? “Katamo pana vo, thapatayo, etamhā sambādhā añño sambādho sambādhataro ceva sambādhasaṅkhātataro cā”ti?</p>
<p><a class='ref sc' id='sc84' href='#sc84'>SC 84</a><a class='ref pts-vp-pli' id='pts-vp-pli137' href='#pts-vp-pli137'>PTS vp Pali 137</a><a class='ref ms' id='ms27Ne_694' href='#ms27Ne_694'>Ms 27Ne_694</a>“Idha mayaṃ, bhante, yadā rājā pasenadi kosalo uyyānabhūmiṃ <span class='var' id='note292' title='gantukāmo (bj, pts1, mr)'>niyyātukāmo</span> hoti, ye te rañño pasenadissa kosalassa nāgā opavayhā, te kappetvā yā tā rañño pasenadissa kosalassa pajāpatiyo piyā manāpā, <span class='var' id='note293' title='tāsaṃ (si, pts1, mr)'>tā</span> ekaṃ purato ekaṃ pacchato nisīdāpema, tāsaṃ kho pana, bhante, bhaginīnaṃ evarūpo gandho hoti. Seyyathāpi nāma gandhakaraṇḍakassa tāvadeva vivariyamānassa, yathā taṃ <span class='var' id='note294' title='rājārahena (bj, pts1, mr)'>niyyātukāmo</span> hoti, ye te rañño pasenadissa kosalassa nāgā opavayhā, te kappetvā yā tā rañño pasenadissa kosalassa pajāpatiyo piyā manāpā, <span class='var' id='note293' title='tāsaṃ (si, pts1, mr)'>tā</span> ekaṃ purato ekaṃ pacchato nisīdāpema, tāsaṃ kho pana, bhante, bhaginīnaṃ evarūpo gandho hoti. Seyyathāpi nāma gandhakaraṇḍakassa tāvadeva vivariyamānassa, yathā taṃ <span class='var' id='note294' title='rājārahena (bj, pts1, mr)'>rājakaññānaṃ</span> gandhena vibhūsitānaṃ. Tāsaṃ kho pana, bhante, bhaginīnaṃ evarūpo kāyasamphasso hoti, seyyathāpi nāma tūlapicuno vā kappāsapicuno vā, yathā taṃ rājakaññānaṃ sukhedhitānaṃ. Tasmiṃ kho pana, bhante, samaye nāgopi rakkhitabbo hoti. Tāpi bhaginiyo rakkhitabbā honti. Attāpi rakkhitabbo hoti. Na kho pana mayaṃ, bhante, abhijānāma tāsu bhaginīsu pāpakaṃ cittaṃ uppādentā, ayaṃ kho no, bhante, etamhā sambādhā añño sambādho sambādhataro ceva sambādhasaṅkhātataro cā”ti.</p>
<p><a class='ref sc' id='sc85' href='#sc85'>SC 85</a><a class='ref ms' id='ms27Ne_695' href='#ms27Ne_695'>Ms 27Ne_695</a>“Tasmātiha, thapatayo, sambādho gharāvāso rajāpatho, abbhokāso pabbajjā. Alañca pana vo, thapatayo, appamādāya. Catūhi kho, thapatayo, dhammehi samannāgato ariyasāvako sotāpanno hoti avinipātadhammo niyato sambodhiparāyaṇo.</p>
<p><a class='ref sc' id='sc86' href='#sc86'>SC 86</a><a class='ref ms' id='ms27Ne_696' href='#ms27Ne_696'>Ms 27Ne_696</a>Katamehi catūhi? Idha, thapatayo, sutavā ariyasāvako buddhe aveccappasādena samannāgato hoti itipi so bhagavā arahaṃ … pe … buddho bhagavāti, dhamme … pe … saṃghe … pe … vigatamalamaccherena cetasā agāraṃ ajjhāvasati, muttacāgo payatapāṇi vossaggarato yācayogo dānasaṃvibhāgarato appaṭivibhattaṃ. Imehi kho, thapatayo, catūhi dhammehi samannāgato ariyasāvako sotāpanno hoti avinipātadhammo niyato sambodhiparāyaṇo.</p>
<p><a class='ref sc' id='sc87' href='#sc87'>SC 87</a><a class='ref ms' id='ms27Ne_697' href='#ms27Ne_697'>Ms 27Ne_697</a>Tumhe kho, thapatayo, buddhe aveccappasādena samannāgatā itipi so bhagavā arahaṃ … pe … buddho bhagavāti, dhamme … pe … saṃghe … pe … yaṃ kho pana kiñci kule deyyadhammaṃ, sabbaṃ taṃ appaṭivibhattaṃ sīlavantehi kalyāṇadhammehi, taṃ kiṃ maññatha, thapatayo, katividhā te kosalesu manussā ye tumhākaṃ samasamā yadidaṃ dānasaṃvibhāgehī”ti? “Lābhā no, bhante, suladdhaṃ no, bhante, yesaṃ no bhagavā evaṃ pajānātī”ti.</p>
<p><a class='ref sc' id='sc88' href='#sc88'>SC 88</a><a class='ref ms' id='ms27Ne_698' href='#ms27Ne_698'>Ms 27Ne_698</a>Idaṃ vāsanābhāgiyaṃ suttaṃ.</p>
<blockquote class='gatha'>
<p><a class='ref sc' id='sc89' href='#sc89'>SC 89</a> <a class='ref pts-vp-pli' id='pts-vp-pli138' href='#pts-vp-pli138'>PTS vp Pali 138</a><a class='ref ms' id='ms27Ne_699' href='#ms27Ne_699'>Ms 27Ne_699</a><a class='ref msdiv' id='msdiv95' href='#msdiv95'>Msdiv 95</a>“Ekapupphaṃ <span class='var' id='note296' title='pūjitvāna (pts1) | yajitvāna (mr)'>cajitvāna</span>,<br>
sahassaṃ kappakoṭiyo;<br>
Deve ceva manusse ca,<br>
sesena parinibbuto”ti.</p>
</blockquote>
<p><a class='ref sc' id='sc90' href='#sc90'>SC 90</a><a class='ref ms' id='ms27Ne_700' href='#ms27Ne_700'>Ms 27Ne_700</a>Idaṃ vāsanābhāgiyaṃ suttaṃ.</p>
<blockquote class='gatha'>
<p><a class='ref sc' id='sc91' href='#sc91'>SC 91</a><a class='ref ms' id='ms27Ne_701' href='#ms27Ne_701'>Ms 27Ne_701</a>“Assatthe haritobhāse,<br>
Saṃvirūḷhamhi pādape;<br>
Ekaṃ <span class='var' id='note297' title='buddhakataṃ (mr)'>buddhagataṃ</span> saññaṃ,<br>
<span class='var' id='note298' title='alabhissaṃ (bj) | alabhitthaṃ (mr ^thag2.49#1 [Sandhitattheragāthā])'>Alabhiṃhaṃ</span> patissato.</p>
<p><a class='ref sc' id='sc92' href='#sc92'>SC 92</a><a class='ref ms' id='ms27Ne_702' href='#ms27Ne_702'>Ms 27Ne_702</a>Ajja tiṃsaṃ tato kappā,<br>
nābhijānāmi duggatiṃ;<br>
Tisso vijjā sacchikatā,<br>
tassā saññāya vāsanā”ti.</p>
</blockquote>
<p><a class='ref sc' id='sc93' href='#sc93'>SC 93</a><a class='ref ms' id='ms27Ne_703' href='#ms27Ne_703'>Ms 27Ne_703</a>Idaṃ vāsanābhāgiyaṃ suttaṃ.</p>
<blockquote class='gatha'>
<p><a class='ref sc' id='sc94' href='#sc94'>SC 94</a><a class='ref ms' id='ms27Ne_704' href='#ms27Ne_704'>Ms 27Ne_704</a>“Piṇḍāya kosalaṃ puraṃ,<br>
pāvisi aggapuggalo;<br>
Anukampako purebhattaṃ,<br>
taṇhānighātako muni.</p>
<p><a class='ref sc' id='sc95' href='#sc95'>SC 95</a><a class='ref ms' id='ms27Ne_705' href='#ms27Ne_705'>Ms 27Ne_705</a>Purisassa vaṭaṃsako hatthe,<br>
Sabbapupphehilaṅkato;<br>
So addasāsi sambuddhaṃ,<br>
Bhikkhusaṃghapurakkhataṃ.</p>
<p><a class='ref sc' id='sc96' href='#sc96'>SC 96</a><a class='ref ms' id='ms27Ne_706' href='#ms27Ne_706'>Ms 27Ne_706</a>Pavisantaṃ rājamaggena,<br>
devamānusapūjitaṃ;<br>
Haṭṭho cittaṃ pasādetvā,<br>
sambuddhamupasaṅkami.</p>
<p><a class='ref sc' id='sc97' href='#sc97'>SC 97</a><a class='ref ms' id='ms27Ne_707' href='#ms27Ne_707'>Ms 27Ne_707</a>So taṃ vaṭaṃsakaṃ surabhiṃ,<br>
vaṇṇavantaṃ manoramaṃ;<br>
Sambuddhassupanāmesi,<br>
pasanno sehi pāṇibhi.</p>
<p><a class='ref sc' id='sc98' href='#sc98'>SC 98</a><a class='ref ms' id='ms27Ne_708' href='#ms27Ne_708'>Ms 27Ne_708</a>Tato aggisikhā vaṇṇā,<br>
buddhassa lapanantarā;<br>
Sahassaraṃsi vijjuriva,<br>
okkā nikkhami ānanā.</p>
<p><a class='ref sc' id='sc99' href='#sc99'>SC 99</a><a class='ref ms' id='ms27Ne_709' href='#ms27Ne_709'>Ms 27Ne_709</a>Padakkhiṇaṃ karitvāna,<br>
sīse ādiccabandhuno;<br>
Tikkhattuṃ parivaṭṭetvā,<br>
muddhanantaradhāyatha.</p>
<p><a class='ref sc' id='sc100' href='#sc100'>SC 100</a><a class='ref ms' id='ms27Ne_710' href='#ms27Ne_710'>Ms 27Ne_710</a>Idaṃ disvā acchariyaṃ,<br>
abbhutaṃ lomahaṃsanaṃ;<br>
Ekaṃsaṃ cīvaraṃ katvā,<br>
ānando etadabravi.</p>
<p><a class='ref sc' id='sc101' href='#sc101'>SC 101</a><a class='ref ms' id='ms27Ne_711' href='#ms27Ne_711'>Ms 27Ne_711</a>‘Ko hetu sitakammassa,<br>
byākarohi mahāmune;<br>
Dhammāloko bhavissati,<br>
kaṅkhaṃ vitara no mune.</p>
<p><a class='ref sc' id='sc102' href='#sc102'>SC 102</a><a class='ref pts-vp-pli' id='pts-vp-pli139' href='#pts-vp-pli139'>PTS vp Pali 139</a><a class='ref ms' id='ms27Ne_712' href='#ms27Ne_712'>Ms 27Ne_712</a>Yassa taṃ sabbadhammesu,<br>
sadā ñāṇaṃ pavattati;<br>
Kaṅkhiṃ vematikaṃ theraṃ,<br>
ānandaṃ etadabravi.</p>
<p><a class='ref sc' id='sc103' href='#sc103'>SC 103</a><a class='ref ms' id='ms27Ne_713' href='#ms27Ne_713'>Ms 27Ne_713</a>Yo so ānanda puriso,<br>
mayi cittaṃ pasādayi;<br>
Caturāsītikappāni,<br>
duggatiṃ na gamissati.</p>
<p><a class='ref sc' id='sc104' href='#sc104'>SC 104</a><a class='ref ms' id='ms27Ne_714' href='#ms27Ne_714'>Ms 27Ne_714</a>Devesu devasobhaggaṃ,<br>
dibbaṃ rajjaṃ pasāsiya;<br>
Manujesu manujindo,<br>
rājā raṭṭhe bhavissati.</p>
<p><a class='ref sc' id='sc105' href='#sc105'>SC 105</a><a class='ref ms' id='ms27Ne_715' href='#ms27Ne_715'>Ms 27Ne_715</a>So carimaṃ pabbajitvā,<br>
<span class='var' id='note299' title='sacchikatvāna (bj, pts1, c1)'>Sacchikatvā ca</span> dhammataṃ;<br>
Paccekabuddho dhutarāgo,<br>
Vaṭaṃsako nāma bhavissati.</p>
<p><a class='ref sc' id='sc106' href='#sc106'>SC 106</a> <a class='ref ms' id='ms27Ne_716' href='#ms27Ne_716'>Ms 27Ne_716</a>Natthi citte pasannamhi,<br>
appakā nāma dakkhiṇā;<br>
Tathāgate vā sambuddhe,<br>
atha vā tassa sāvake.</p>
<p><a class='ref sc' id='sc107' href='#sc107'>SC 107</a> <a class='ref ms' id='ms27Ne_717' href='#ms27Ne_717'>Ms 27Ne_717</a>Evaṃ acintiyā buddhā,<br>
Buddhadhammā acintiyā;<br>
Acintiye pasannānaṃ,<br>
Vipāko hoti acintiyo’”ti.</p>
</blockquote>
<p><a class='ref sc' id='sc108' href='#sc108'>SC 108</a><a class='ref ms' id='ms27Ne_718' href='#ms27Ne_718'>Ms 27Ne_718</a>Idaṃ vāsanābhāgiyaṃ suttaṃ.</p>
<p><a class='ref sc' id='sc109' href='#sc109'>SC 109</a> <a class='ref ms' id='ms27Ne_719' href='#ms27Ne_719'>Ms 27Ne_719</a><a class='ref msdiv' id='msdiv96' href='#msdiv96'>Msdiv 96</a>“Idhāhaṃ, bhikkhave, ekaccaṃ puggalaṃ pasannacittaṃ evaṃ cetasā ceto paricca pajānāmi <span class='var' id='note303' title=' etthantare pāṭho 15A1:91-93; 18It:113'>yathā kho ayaṃ puggalo iriyati, yañca paṭipadaṃ paṭipanno, yañca maggaṃ samārūḷho</span>. Imamhi cāyaṃ samaye kālaṃ kareyya, yathābhataṃ nikkhitto evaṃ sagge. Taṃ kissa hetu? Cittaṃ hissa, bhikkhave, pasannaṃ, <span class='var' id='note305' title='cittappasādahetu (bj, pts1, mr)'>yathā kho ayaṃ puggalo iriyati, yañca paṭipadaṃ paṭipanno, yañca maggaṃ samārūḷho</span>. Imamhi cāyaṃ samaye kālaṃ kareyya, yathābhataṃ nikkhitto evaṃ sagge. Taṃ kissa hetu? Cittaṃ hissa, bhikkhave, pasannaṃ, <span class='var' id='note305' title='cittappasādahetu (bj, pts1, mr)'>cetopasādahetu</span> kho pana evamidhekacce sattā kāyassa bhedā paraṃ maraṇā sugatiṃ saggaṃ lokaṃ upapajjantī”ti. Etamatthaṃ bhagavā avoca, tatthetaṃ iti vuccati—</p>
<blockquote class='gatha'>
<p><a class='ref sc' id='sc110' href='#sc110'>SC 110</a> <a class='ref ms' id='ms27Ne_720' href='#ms27Ne_720'>Ms 27Ne_720</a>“Pasannacittaṃ ñatvāna,<br>
ekaccaṃ idha puggalaṃ;<br>
Etamatthañca byākāsi,<br>
<span class='var' id='note307' title='satthā (si, pts1, mr)'>buddho</span> bhikkhūna santike.</p>
<p><a class='ref sc' id='sc111' href='#sc111'>SC 111</a><a class='ref ms' id='ms27Ne_721' href='#ms27Ne_721'>Ms 27Ne_721</a>Imamhi cāyaṃ samaye,<br>
kālaṃ kayirātha puggalo;<br>
Saggamhi upapajjeyya,<br>
cittaṃ hissa pasāditaṃ.</p>
<p><a class='ref sc' id='sc112' href='#sc112'>SC 112</a><a class='ref ms' id='ms27Ne_722' href='#ms27Ne_722'>Ms 27Ne_722</a>Cetopasādahetu hi,<br>
sattā gacchanti suggatiṃ;<br>
Yathābhataṃ nikkhipeyya,<br>
evamevaṃ tathāvidho;<br>
Kāyassa bhedā sappañño,<br>
saggaṃ so upapajjatī”ti.</p>
</blockquote>
<p><a class='ref sc' id='sc113' href='#sc113'>SC 113</a><a class='ref ms' id='ms27Ne_723' href='#ms27Ne_723'>Ms 27Ne_723</a>“Ayampi attho vutto bhagavatā iti me sutan”ti.</p>
<p><a class='ref sc' id='sc114' href='#sc114'>SC 114</a><a class='ref ms' id='ms27Ne_724' href='#ms27Ne_724'>Ms 27Ne_724</a>Idaṃ vāsanābhāgiyaṃ suttaṃ.</p>
<blockquote class='gatha'>
<p><a class='ref sc' id='sc115' href='#sc115'>SC 115</a> <a class='ref pts-vp-pli' id='pts-vp-pli140' href='#pts-vp-pli140'>PTS vp Pali 140</a><a class='ref ms' id='ms27Ne_725' href='#ms27Ne_725'>Ms 27Ne_725</a>“Suvaṇṇacchadanaṃ nāvaṃ,<br>
Nāri āruyha tiṭṭhasi;<br>
<span class='var' id='note309' title='ogāhase (bj, pts1, mr)'>Ogāhasi</span> pokkharaṇiṃ,<br>
Padmaṃ chindasi pāṇinā.</p>
<p><a class='ref sc' id='sc116' href='#sc116'>SC 116</a><a class='ref ms' id='ms27Ne_726' href='#ms27Ne_726'>Ms 27Ne_726</a>Kena te tādiso vaṇṇo,<br>
ānubhāvo juti ca te;<br>
Uppajjanti ca te bhogā,<br>
ye keci manasicchitā.</p>
<p><a class='ref sc' id='sc117' href='#sc117'>SC 117</a><a class='ref ms' id='ms27Ne_727' href='#ms27Ne_727'>Ms 27Ne_727</a>Pucchitā devate saṃsa,<br>
kissa kammassidaṃ phalaṃ;<br>
Sā devatā attamanā,<br>
devarājena pucchitā.</p>
<p><a class='ref sc' id='sc118' href='#sc118'>SC 118</a><a class='ref ms' id='ms27Ne_728' href='#ms27Ne_728'>Ms 27Ne_728</a>Pañhaṃ puṭṭhā viyākāsi,<br>
sakkassa iti me sutaṃ;<br>
Addhānaṃ paṭipannāhaṃ,<br>
disvā thūpaṃ manoramaṃ.</p>
<p><a class='ref sc' id='sc119' href='#sc119'>SC 119</a><a class='ref ms' id='ms27Ne_729' href='#ms27Ne_729'>Ms 27Ne_729</a>Tattha cittaṃ pasādesiṃ,<br>
Kassapassa yasassino;<br>
Paddhapupphehi pūjesiṃ,<br>
Pasannā sehi tasseva;<br>
Kammassa phalaṃ vipāko,<br>
Etādisaṃ katapuññā labhantī”ti.</p>
</blockquote>
<p><a class='ref sc' id='sc120' href='#sc120'>SC 120</a><a class='ref ms' id='ms27Ne_730' href='#ms27Ne_730'>Ms 27Ne_730</a>Idaṃ vāsanābhāgiyaṃ suttaṃ.</p>
<p><a class='ref sc' id='sc121' href='#sc121'>SC 121</a><a class='ref ms' id='ms27Ne_731' href='#ms27Ne_731'>Ms 27Ne_731</a>“Dānakathā sīlakathā saggakathā puññakathā puññavipākakathā”ti.</p>
<p><a class='ref sc' id='sc122' href='#sc122'>SC 122</a><a class='ref ms' id='ms27Ne_732' href='#ms27Ne_732'>Ms 27Ne_732</a>Idaṃ vāsanābhāgiyaṃ suttaṃ.</p>
<p><a class='ref sc' id='sc123' href='#sc123'>SC 123</a><a class='ref ms' id='ms27Ne_733' href='#ms27Ne_733'>Ms 27Ne_733</a>“Api cāpi paṃsuthūpesu uddissakatesu dasabaladharānaṃ tatthapi kāraṃ katvā saggesu narā pamodantī”ti.</p>
<p><a class='ref sc' id='sc124' href='#sc124'>SC 124</a><a class='ref ms' id='ms27Ne_734' href='#ms27Ne_734'>Ms 27Ne_734</a>Idaṃ vāsanābhāgiyaṃ suttaṃ.</p>
<blockquote class='gatha'>
<p><a class='ref sc' id='sc125' href='#sc125'>SC 125</a><a class='ref ms' id='ms27Ne_735' href='#ms27Ne_735'>Ms 27Ne_735</a><a class='ref msdiv' id='msdiv97' href='#msdiv97'>Msdiv 97</a>“Devaputtasarīravaṇṇā,<br>
sabbe subhagasaṇṭhitī;<br>
Udakena paṃsuṃ temetvā,<br>
thūpaṃ vaḍḍhetha kassapaṃ.</p>
<p><a class='ref sc' id='sc126' href='#sc126'>SC 126</a><a class='ref ms' id='ms27Ne_736' href='#ms27Ne_736'>Ms 27Ne_736</a>Ayaṃ sugatte sugatassa thūpo,<br>
Mahesino dasabaladhammadhārino;<br>
<span class='var' id='note310' title='yasmiṃ (bj, pts1)'>Tasmiṃ</span> ime devamanujā pasannā,<br>
Kāraṃ karontā jarāmaraṇā pamuccare”ti.</p>
</blockquote>
<p><a class='ref sc' id='sc127' href='#sc127'>SC 127</a><a class='ref ms' id='ms27Ne_737' href='#ms27Ne_737'>Ms 27Ne_737</a>Idaṃ vāsanābhāgiyaṃ suttaṃ.</p>
<blockquote class='gatha'>
<p><a class='ref sc' id='sc128' href='#sc128'>SC 128</a><a class='ref pts-vp-pli' id='pts-vp-pli141' href='#pts-vp-pli141'>PTS vp Pali 141</a><a class='ref ms' id='ms27Ne_738' href='#ms27Ne_738'>Ms 27Ne_738</a>“Uḷāraṃ vata taṃ āsi,<br>
yāhaṃ thūpaṃ mahesino;<br>
Uppalāni ca cattāri,<br>
mālañca abhiropayiṃ.</p>
<p><a class='ref sc' id='sc129' href='#sc129'>SC 129</a><a class='ref ms' id='ms27Ne_739' href='#ms27Ne_739'>Ms 27Ne_739</a>Ajja tiṃsaṃ tato kappā,<br>
Nābhijānāmi duggatiṃ;<br>
Vinipātaṃ na gacchāmi,<br>
Thūpaṃ <span class='var' id='note311' title='pūjetvā (pts1, mr)'>pūjetva</span> satthuno”ti.</p>
</blockquote>
<p><a class='ref sc' id='sc130' href='#sc130'>SC 130</a><a class='ref ms' id='ms27Ne_740' href='#ms27Ne_740'>Ms 27Ne_740</a>Idaṃ vāsanābhāgiyaṃ suttaṃ.</p>
<blockquote class='gatha'>
<p><a class='ref sc' id='sc131' href='#sc131'>SC 131</a><a class='ref ms' id='ms27Ne_741' href='#ms27Ne_741'>Ms 27Ne_741</a>“Bāttiṃsalakkhaṇadharassa,<br>
Vijitavijayassa lokanāthassa;<br>
Satasahassaṃ kappe,<br>
Mudito thūpaṃ apūjesi.</p>
<p><a class='ref sc' id='sc132' href='#sc132'>SC 132</a><a class='ref ms' id='ms27Ne_742' href='#ms27Ne_742'>Ms 27Ne_742</a>Yaṃ mayā pasutaṃ puññaṃ,<br>
Tena ca puññena deva sobhaggaṃ;<br>
Rajjāni ca kāritāni,<br>
Anāgantuna vinipātaṃ.</p>
<p><a class='ref sc' id='sc133' href='#sc133'>SC 133</a><a class='ref ms' id='ms27Ne_743' href='#ms27Ne_743'>Ms 27Ne_743</a>Yaṃ cakkhu adantadamakassa,<br>
Sāsane paṇihitaṃ tathā;<br>
Cittaṃ taṃ me sabbaṃ,<br>
Laddhaṃ vimuttacittamhi vidhūtalato”ti.</p>
</blockquote>
<p><a class='ref sc' id='sc134' href='#sc134'>SC 134</a><a class='ref ms' id='ms27Ne_744' href='#ms27Ne_744'>Ms 27Ne_744</a>Idaṃ vāsanābhāgiyaṃ suttaṃ.</p>
<blockquote class='gatha'>
<p><a class='ref sc' id='sc135' href='#sc135'>SC 135</a><a class='ref ms' id='ms27Ne_745' href='#ms27Ne_745'>Ms 27Ne_745</a><a class='ref msdiv' id='msdiv98' href='#msdiv98'>Msdiv 98</a>“Sāmākapatthodanamattameva hi,<br>
Paccekabuddhamhi adāsi dakkhiṇaṃ;<br>
Vimuttacitte akhile anāsave,<br>
Araṇavihārimhi asaṅgamānase.</p>
<p><a class='ref sc' id='sc136' href='#sc136'>SC 136</a><a class='ref ms' id='ms27Ne_746' href='#ms27Ne_746'>Ms 27Ne_746</a>Tasmiñca okappayi dhammamuttamaṃ,<br>
Tasmiñca dhamme paṇidhesiṃ mānasaṃ;<br>
Evaṃvihārīhi me saṅgamo siyā,<br>
Bhave kudāsupi ca mā apekkhavā.</p>
<p><a class='ref sc' id='sc137' href='#sc137'>SC 137</a><a class='ref ms' id='ms27Ne_747' href='#ms27Ne_747'>Ms 27Ne_747</a>Tasseva kammassa vipākato ahaṃ,<br>
Sahassakkhattuṃ <span class='var' id='note312' title='kurūsūpapajjatha (bj)'>kurusūpapajjatha</span>;<br>
Dīghāyukesu amamesu pāṇisu,<br>
Visesagāmīsu ahīnagāmisu.</p>
<p><a class='ref sc' id='sc138' href='#sc138'>SC 138</a><a class='ref ms' id='ms27Ne_748' href='#ms27Ne_748'>Ms 27Ne_748</a>Tasseva kammassa vipākato ahaṃ,<br>
Sahassakkhattuṃ tidasopapajjatha;<br>
Vicitramālābharaṇānulepisu,<br>
Visiṭṭhakāyūpagato yasassisu.</p>
<p><a class='ref sc' id='sc139' href='#sc139'>SC 139</a><a class='ref pts-vp-pli' id='pts-vp-pli142' href='#pts-vp-pli142'>PTS vp Pali 142</a><a class='ref ms' id='ms27Ne_749' href='#ms27Ne_749'>Ms 27Ne_749</a>Tasseva kammassa vipākato ahaṃ,<br>
Vimuttacitto akhilo anāsavo;<br>
Imehi me antimadehadhāribhi,<br>
Samāgamo āsi hitāhitāsihi.</p>
<p><a class='ref sc' id='sc140' href='#sc140'>SC 140</a><a class='ref ms' id='ms27Ne_750' href='#ms27Ne_750'>Ms 27Ne_750</a>Paccakkhaṃ khvimaṃ avaca tathāgato jino,<br>
Samijjhate sīlavato yadicchati;<br>
Yathā yathā me manasā vicintitaṃ,<br>
Tathā samiddhaṃ ayamantimo bhavo”ti.</p>
</blockquote>
<p><a class='ref sc' id='sc141' href='#sc141'>SC 141</a><a class='ref ms' id='ms27Ne_751' href='#ms27Ne_751'>Ms 27Ne_751</a>Idaṃ vāsanābhāgiyaṃ suttaṃ.</p>
<blockquote class='gatha'>
<p><a class='ref sc' id='sc142' href='#sc142'>SC 142</a><a class='ref ms' id='ms27Ne_752' href='#ms27Ne_752'>Ms 27Ne_752</a>“Ekatiṃsamhi kappamhi jino anejo,<br>
Anantadassī bhagavā sikhīti;<br>
Tassāpi rājā bhātā <span class='var' id='note313' title='sikhaṇḍī (bj, pts1)'>sikhiddhe</span>,<br>
Buddhe ca dhamme ca abhippasanno.</p>
<p><a class='ref sc' id='sc143' href='#sc143'>SC 143</a><a class='ref ms' id='ms27Ne_753' href='#ms27Ne_753'>Ms 27Ne_753</a>Parinibbute lokavināyakamhi,<br>
Thūpaṃ sakāsi vipulaṃ mahantaṃ;<br>
Samantato gāvutikaṃ mahesino,<br>
Devātidevassa naruttamassa.</p>
<p><a class='ref sc' id='sc144' href='#sc144'>SC 144</a><a class='ref ms' id='ms27Ne_754' href='#ms27Ne_754'>Ms 27Ne_754</a>Tasmiṃ manusso balimābhihārī,<br>
Paggayha jātisumanaṃ pahaṭṭho;<br>
Vātena pupphaṃ patitassa ekaṃ,<br>
Tāhaṃ gahetvāna tasseva dāsi.</p>
<p><a class='ref sc' id='sc145' href='#sc145'>SC 145</a><a class='ref ms' id='ms27Ne_755' href='#ms27Ne_755'>Ms 27Ne_755</a>So maṃ avocābhipasannacitto,<br>
Tuyhameva etaṃ pupphaṃ dadāmi;<br>
Tāhaṃ gahetvā abhiropayesiṃ,<br>
Punappunaṃ buddhamanussaranto.</p>
<p><a class='ref sc' id='sc146' href='#sc146'>SC 146</a><a class='ref ms' id='ms27Ne_756' href='#ms27Ne_756'>Ms 27Ne_756</a>Ajja tiṃsaṃ tato kappā,<br>
nābhijānāmi duggatiṃ;<br>
Vinipātañca na gacchāmi,<br>
thūpapūjāyidaṃ phalan”ti.</p>
</blockquote>
<p><a class='ref sc' id='sc147' href='#sc147'>SC 147</a><a class='ref ms' id='ms27Ne_757' href='#ms27Ne_757'>Ms 27Ne_757</a>Idaṃ vāsanābhāgiyaṃ suttaṃ.</p>
<blockquote class='gatha'>
<p><a class='ref sc' id='sc148' href='#sc148'>SC 148</a><a class='ref ms' id='ms27Ne_758' href='#ms27Ne_758'>Ms 27Ne_758</a>“Kapilaṃ nāma nagaraṃ,<br>
suvibhattaṃ mahāpathaṃ;<br>
Ākiṇṇamiddhaṃ phītañca,<br>
brahmadattassa rājino.</p>
<p><a class='ref sc' id='sc149' href='#sc149'>SC 149</a><a class='ref pts-vp-pli' id='pts-vp-pli143' href='#pts-vp-pli143'>PTS vp Pali 143</a><a class='ref ms' id='ms27Ne_759' href='#ms27Ne_759'>Ms 27Ne_759</a>Kummāsaṃ vikkiṇiṃ tattha,<br>
pañcālānaṃ puruttame;<br>
Sohaṃ addasiṃ sambuddhaṃ,<br>
upariṭṭhaṃ yasassinaṃ.</p>
<p><a class='ref sc' id='sc150' href='#sc150'>SC 150</a><a class='ref ms' id='ms27Ne_760' href='#ms27Ne_760'>Ms 27Ne_760</a>Haṭṭho cittaṃ pasādetvā,<br>
nimantesiṃ naruttamaṃ;<br>
Ariṭṭhaṃ dhuvabhattena,<br>
yaṃ me gehamhi vijjatha.</p>
<p><a class='ref sc' id='sc151' href='#sc151'>SC 151</a><a class='ref ms' id='ms27Ne_761' href='#ms27Ne_761'>Ms 27Ne_761</a>Tato <span class='var' id='note314' title='kattikā puṇṇā (si, mr)'>ca kattiko puṇṇo</span>,<br>
puṇṇamāsī upaṭṭhitā;<br>
Navaṃ dussayugaṃ gayha,<br>
ariṭṭhassopanāmayiṃ.</p>
<p><a class='ref sc' id='sc152' href='#sc152'>SC 152</a><a class='ref ms' id='ms27Ne_762' href='#ms27Ne_762'>Ms 27Ne_762</a>Pasannacittaṃ ñatvāna,<br>
paṭiggaṇhi naruttamo;<br>
Anukampako kāruṇiko,<br>
taṇhānighātako muni.</p>
<p><a class='ref sc' id='sc153' href='#sc153'>SC 153</a><a class='ref ms' id='ms27Ne_763' href='#ms27Ne_763'>Ms 27Ne_763</a>Tāhaṃ kammaṃ karitvāna,<br>
kalyāṇaṃ buddhavaṇṇitaṃ;<br>
Deve ceva manusse ca,<br>
sandhāvitvā tato cuto.</p>
<p><a class='ref sc' id='sc154' href='#sc154'>SC 154</a><a class='ref ms' id='ms27Ne_764' href='#ms27Ne_764'>Ms 27Ne_764</a>Bārāṇasiyaṃ nagare,<br>
seṭṭhissa ekaputtako;<br>
Aḍḍhe kulasmiṃ uppajjiṃ,<br>
pāṇehi ca piyataro.</p>
<p><a class='ref sc' id='sc155' href='#sc155'>SC 155</a><a class='ref ms' id='ms27Ne_765' href='#ms27Ne_765'>Ms 27Ne_765</a>Tato ca viññutaṃ patto,<br>
devaputtena codito;<br>
Pāsādā orūhitvāna,<br>
sambuddhamupasaṅkamiṃ.</p>
<p><a class='ref sc' id='sc156' href='#sc156'>SC 156</a><a class='ref ms' id='ms27Ne_766' href='#ms27Ne_766'>Ms 27Ne_766</a>So me dhammamadesayi,<br>
anukampāya gotamo;<br>
Dukkhaṃ dukkhasamuppādaṃ,<br>
dukkhassa ca atikkamaṃ.</p>
<p><a class='ref sc' id='sc157' href='#sc157'>SC 157</a><a class='ref ms' id='ms27Ne_767' href='#ms27Ne_767'>Ms 27Ne_767</a>Ariyaṃ aṭṭhaṅgikaṃ maggaṃ,<br>
dukkhūpasamagāminaṃ;<br>
Cattāri ariyasaccāni,<br>
muni dhammamadesayi.</p>
<p><a class='ref sc' id='sc158' href='#sc158'>SC 158</a><a class='ref ms' id='ms27Ne_768' href='#ms27Ne_768'>Ms 27Ne_768</a>Tassāhaṃ vacanaṃ sutvā,<br>
vihariṃ sāsane rato;<br>
Samathaṃ paṭivijjhāhaṃ,<br>
rattindivamatandito.</p>
<p><a class='ref sc' id='sc159' href='#sc159'>SC 159</a><a class='ref ms' id='ms27Ne_769' href='#ms27Ne_769'>Ms 27Ne_769</a>Ajjhattañca bahiddhā ca,<br>
ye me <span class='var' id='note315' title='vijjhiṃsu (si)'>vijjiṃsu</span> āsavā;<br>
Sabbe āsuṃ samucchinnā,<br>
na ca uppajjare puna.</p>
<p><a class='ref sc' id='sc160' href='#sc160'>SC 160</a><a class='ref ms' id='ms27Ne_770' href='#ms27Ne_770'>Ms 27Ne_770</a>Pariyantakataṃ dukkhaṃ,<br>
carimoyaṃ samussayo;<br>
Jātimaraṇasaṃsāro,<br>
natthi dāni punabbhavo”ti.</p>
</blockquote>
<p><a class='ref sc' id='sc161' href='#sc161'>SC 161</a><a class='ref ms' id='ms27Ne_771' href='#ms27Ne_771'>Ms 27Ne_771</a>Idaṃ vāsanābhāgiyaṃ suttaṃ.</p>
<p><a class='ref sc' id='sc162' href='#sc162'>SC 162</a><a class='ref ms' id='ms27Ne_772' href='#ms27Ne_772'>Ms 27Ne_772</a><a class='ref msdiv' id='msdiv99' href='#msdiv99'>Msdiv 99</a>Tattha katamaṃ nibbedhabhāgiyaṃ suttaṃ?</p>
<blockquote class='gatha'>
<p><a class='ref sc' id='sc163' href='#sc163'>SC 163</a> <a class='ref ms' id='ms27Ne_773' href='#ms27Ne_773'>Ms 27Ne_773</a>“Uddhaṃ adho sabbadhi vippamutto,<br>
<span class='var' id='note317' title='ayamahamasminti (bj)'>Ayaṃ ahasmīti</span> anānupassī;<br>
Evaṃ vimutto udatāri oghaṃ,<br>
Atiṇṇapubbaṃ apunabbhavāyā”ti.</p>
</blockquote>
<p><a class='ref sc' id='sc164' href='#sc164'>SC 164</a><a class='ref ms' id='ms27Ne_774' href='#ms27Ne_774'>Ms 27Ne_774</a>Idaṃ nibbedhabhāgiyaṃ suttaṃ.</p>
<p><a class='ref sc' id='sc165' href='#sc165'>SC 165</a><a class='ref pts-vp-pli' id='pts-vp-pli144' href='#pts-vp-pli144'>PTS vp Pali 144</a><a class='ref ms' id='ms27Ne_775' href='#ms27Ne_775'>Ms 27Ne_775</a>“Sīlavato, ānanda, na <span class='var' id='note318' title='cetanāya (^an10.2#1 [2.&#160;Cetanākaraṇīyasutta]; ^an11.2#1 [2.&#160;Cetanākaraṇīyasutta])'>cetanā</span> karaṇīyā ‘kinti me avippaṭisāro jāyeyyā’ti. Dhammatā esā, ānanda, yaṃ sīlavato avippaṭisāro jāyeyya. Avippaṭisārinā, ānanda, na cetanā karaṇīyā ‘kinti me pāmojjaṃ jāyeyyā’ti. Dhammatā esā, ānanda, yaṃ avippaṭisārino pāmojjaṃ jāyeyya. Pamuditena, ānanda, na cetanā karaṇīyā ‘kinti me pīti jāyeyyā’ti. Dhammatā esā, ānanda, yaṃ pamuditassa pīti jāyeyya. Pītimanassa, ānanda, na cetanā karaṇīyā ‘kinti me kāyo passambheyyā’ti. Dhammatā esā, ānanda, yaṃ pītimanassa kāyo passambheyya. Passaddhakāyassa, ānanda, na cetanā karaṇīyā ‘kintāhaṃ sukhaṃ vediyeyyan’ti. Dhammatā esā, ānanda, yaṃ passaddhakāyo sukhaṃ vediyeyya. Sukhino ānanda, na cetanā karaṇīyā ‘kinti me samādhi jāyeyyā’ti. Dhammatā esā, ānanda, yaṃ sukhino samādhi jāyeyya. Samāhitassa, ānanda, na cetanā karaṇīyā ‘kintāhaṃ yathābhūtaṃ pajāneyyan’ti. Dhammatā esā, ānanda, yaṃ samāhito yathābhūtaṃ pajāneyya. Yathābhūtaṃ pajānatā, ānanda, na cetanā karaṇīyā ‘kinti me nibbidā jāyeyyā’ti. Dhammatā esā, ānanda, yaṃ yathābhūtaṃ pajānanto nibbindeyya. Nibbindantena, ānanda, na cetanā karaṇīyā ‘kinti me virāgo jāyeyyā’ti. Dhammatā esā, ānanda, yaṃ nibbindanto virajjeyya. Virajjantena, ānanda, na cetanā karaṇīyā ‘kinti me vimutti jāyeyyā’ti. Dhammatā esā, ānanda, yaṃ virajjanto vimucceyya. Vimuttena, ānanda, na cetanā karaṇīyā ‘kinti me vimuttiñāṇadassanaṃ uppajjeyyā’ti. Dhammatā esā, ānanda, yaṃ vimuttassa vimuttiñāṇadassanaṃ uppajjeyyā”ti.</p>
<p><a class='ref sc' id='sc166' href='#sc166'>SC 166</a><a class='ref ms' id='ms27Ne_776' href='#ms27Ne_776'>Ms 27Ne_776</a>Idaṃ nibbedhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc167' href='#sc167'>SC 167</a> <a class='ref pts-vp-pli' id='pts-vp-pli145' href='#pts-vp-pli145'>PTS vp Pali 145</a><a class='ref ms' id='ms27Ne_777' href='#ms27Ne_777'>Ms 27Ne_777</a><a class='ref msdiv' id='msdiv100' href='#msdiv100'>Msdiv 100</a>“Yadā have pātubhavanti dhammā,<br>
Ātāpino jhāyato brāhmaṇassa;<br>
Athassa kaṅkhā vapayanti sabbā,<br>
Yato pajānāti sahetudhamman”ti.</p>
</blockquote>
<p><a class='ref sc' id='sc168' href='#sc168'>SC 168</a><a class='ref ms' id='ms27Ne_778' href='#ms27Ne_778'>Ms 27Ne_778</a>Idaṃ nibbedhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc169' href='#sc169'>SC 169</a><a class='ref ms' id='ms27Ne_779' href='#ms27Ne_779'>Ms 27Ne_779</a>“Yadā have pātubhavanti dhammā,<br>
Ātāpino jhāyato brāhmaṇassa;<br>
Athassa kaṅkhā vapayanti sabbā,<br>
Yato khayaṃ paccayānaṃ avedī”ti.</p>
</blockquote>
<p><a class='ref sc' id='sc170' href='#sc170'>SC 170</a><a class='ref ms' id='ms27Ne_780' href='#ms27Ne_780'>Ms 27Ne_780</a>Idaṃ nibbedhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc171' href='#sc171'>SC 171</a> <a class='ref ms' id='ms27Ne_781' href='#ms27Ne_781'>Ms 27Ne_781</a>“Kiṃ <span class='var' id='note321' title='kiṃ nu (^sn21.9#1 [9.&#160;Tissasutta])'>nu</span> kujjhasi mā kujjhi,<br>
Akkodho tissa te varaṃ;<br>
Kodhamānamakkhavinayatthaṃ hi,<br>
Tissa brahmacariyaṃ vussatī”ti.</p>
</blockquote>
<p><a class='ref sc' id='sc172' href='#sc172'>SC 172</a><a class='ref ms' id='ms27Ne_782' href='#ms27Ne_782'>Ms 27Ne_782</a>Idaṃ nibbedhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc173' href='#sc173'>SC 173</a> <a class='ref ms' id='ms27Ne_783' href='#ms27Ne_783'>Ms 27Ne_783</a>“Kadāhaṃ nandaṃ passeyyaṃ,<br>
<span class='var' id='note323' title='araññaṃ (si, mr)'>Āraññaṃ</span> paṃsukūlikaṃ;<br>
Aññātuñchena yāpentaṃ,<br>
Kāmesu anapekkhinan”ti.</p>
</blockquote>
<p><a class='ref sc' id='sc174' href='#sc174'>SC 174</a><a class='ref ms' id='ms27Ne_784' href='#ms27Ne_784'>Ms 27Ne_784</a>Idaṃ nibbedhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc175' href='#sc175'>SC 175</a> <a class='ref ms' id='ms27Ne_785' href='#ms27Ne_785'>Ms 27Ne_785</a>“Kiṃsu chetvā sukhaṃ seti,<br>
kiṃsu chetvā na socati;<br>
<span class='var' id='note325' title='kissassa (bj, pts1, mr)'>Kissassu</span> ekadhammassa,<br>
vadhaṃ rocesi gotamāti.</p>
<p><a class='ref sc' id='sc176' href='#sc176'>SC 176</a><a class='ref ms' id='ms27Ne_786' href='#ms27Ne_786'>Ms 27Ne_786</a>Kodhaṃ chetvā sukhaṃ seti,<br>
kodhaṃ chetvā na socati;<br>
Kodhassa visamūlassa,<br>
madhuraggassa brāhmaṇa;<br>
Vadhaṃ ariyā pasaṃsanti,<br>
taṃ hi chetvā na socatī”ti.</p>
</blockquote>
<p><a class='ref sc' id='sc177' href='#sc177'>SC 177</a><a class='ref ms' id='ms27Ne_787' href='#ms27Ne_787'>Ms 27Ne_787</a>Idaṃ nibbedhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc178' href='#sc178'>SC 178</a><a class='ref ms' id='ms27Ne_788' href='#ms27Ne_788'>Ms 27Ne_788</a>“Kiṃsu hane uppatitaṃ,<br>
kiṃsu jātaṃ vinodaye;<br>
Kiñcassu pajahe dhīro,<br>
kissābhisamayo sukho.</p>
<p><a class='ref sc' id='sc179' href='#sc179'>SC 179</a><a class='ref pts-vp-pli' id='pts-vp-pli146' href='#pts-vp-pli146'>PTS vp Pali 146</a><a class='ref ms' id='ms27Ne_789' href='#ms27Ne_789'>Ms 27Ne_789</a>Kodhaṃ hane uppatitaṃ,<br>
rāgaṃ jātaṃ vinodaye;<br>
Avijjaṃ pajahe dhīro,<br>
saccābhisamayo sukho”ti.</p>
</blockquote>
<p><a class='ref sc' id='sc180' href='#sc180'>SC 180</a><a class='ref ms' id='ms27Ne_790' href='#ms27Ne_790'>Ms 27Ne_790</a>Idaṃ nibbedhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc181' href='#sc181'>SC 181</a> <a class='ref ms' id='ms27Ne_791' href='#ms27Ne_791'>Ms 27Ne_791</a><a class='ref msdiv' id='msdiv101' href='#msdiv101'>Msdiv 101</a>“Sattiyā viya omaṭṭho,<br>
<span class='var' id='note327' title='dayhamāneva (pts1, mr)'>ḍayhamānova</span> matthake;<br>
Kāmarāgappahānāya,<br>
sato bhikkhu paribbaje.</p>
<p><a class='ref sc' id='sc182' href='#sc182'>SC 182</a><a class='ref ms' id='ms27Ne_792' href='#ms27Ne_792'>Ms 27Ne_792</a>Sattiyā viya omaṭṭho,<br>
ḍayhamānova matthake;<br>
Sakkāyadiṭṭhippahānāya,<br>
sato bhikkhu paribbaje”ti.</p>
</blockquote>
<p><a class='ref sc' id='sc183' href='#sc183'>SC 183</a><a class='ref ms' id='ms27Ne_793' href='#ms27Ne_793'>Ms 27Ne_793</a>Idaṃ nibbedhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc184' href='#sc184'>SC 184</a><a class='ref ms' id='ms27Ne_794' href='#ms27Ne_794'>Ms 27Ne_794</a>“Sabbe khayantā nicayā,<br>
Patanantā samussayā;<br>
Sabbesaṃ maraṇamāgamma,<br>
Sabbesaṃ jīvitamaddhuvaṃ;<br>
Etaṃ bhayaṃ <span class='var' id='note329' title='maraṇaṃ (pts1, mr)'>maraṇe</span> pekkhamāno,<br>
Puññāni kayirātha sukhāvahāni.</p>
<p><a class='ref sc' id='sc185' href='#sc185'>SC 185</a> <a class='ref ms' id='ms27Ne_795' href='#ms27Ne_795'>Ms 27Ne_795</a>Sabbe khayantā nicayā,<br>
Patanantā samussayā;<br>
Sabbesaṃ maraṇamāgamma,<br>
Sabbesaṃ jīvitamaddhuvaṃ;<br>
Etaṃ bhayaṃ maraṇe pekkhamāno,<br>
Lokāmisaṃ pajahe santipekkho”ti.</p>
</blockquote>
<p><a class='ref sc' id='sc186' href='#sc186'>SC 186</a><a class='ref ms' id='ms27Ne_796' href='#ms27Ne_796'>Ms 27Ne_796</a>Idaṃ nibbedhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc187' href='#sc187'>SC 187</a><a class='ref ms' id='ms27Ne_797' href='#ms27Ne_797'>Ms 27Ne_797</a>“Sukhaṃ sayanti munayo,<br>
Na te socanti māvidha;<br>
Yesaṃ jhānarataṃ cittaṃ,<br>
Paññavā susamāhito;<br>
Āraddhavīriyo pahitatto,<br>
Oghaṃ tarati duttaraṃ.</p>
<p><a class='ref sc' id='sc188' href='#sc188'>SC 188</a> <a class='ref ms' id='ms27Ne_798' href='#ms27Ne_798'>Ms 27Ne_798</a>Virato kāmasaññāya,<br>
<span class='var' id='note332' title='sabbasaṃyojanātigo (bj) | sabbasaṃyojanātito (pts1)'>sabbasaṃyojanātīto</span>;<br>
<span class='var' id='note333' title='nandībhavaparikkhīṇo (bj) | nandīrāgaparikkhīṇo (mr)'>Nandibhavaparikkhīṇo</span>,<br>
so gambhīre na sīdatī”ti.</p>
</blockquote>
<p><a class='ref sc' id='sc189' href='#sc189'>SC 189</a><a class='ref ms' id='ms27Ne_799' href='#ms27Ne_799'>Ms 27Ne_799</a>Idaṃ nibbedhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc190' href='#sc190'>SC 190</a> <a class='ref ms' id='ms27Ne_800' href='#ms27Ne_800'>Ms 27Ne_800</a>“Saddahāno arahataṃ,<br>
dhammaṃ nibbānapattiyā;<br>
Sussūsaṃ labhate paññaṃ,<br>
appamatto vicakkhaṇo.</p>
<p><a class='ref sc' id='sc191' href='#sc191'>SC 191</a><a class='ref pts-vp-pli' id='pts-vp-pli147' href='#pts-vp-pli147'>PTS vp Pali 147</a><a class='ref ms' id='ms27Ne_801' href='#ms27Ne_801'>Ms 27Ne_801</a>Patirūpakārī dhuravā,<br>
uṭṭhātā vindate dhanaṃ;<br>
Saccena kittiṃ pappoti,<br>
dadaṃ mittāni ganthati;<br>
Asmā lokā paraṃ lokaṃ,<br>
<span class='var' id='note335' title='save (bj)'>evaṃ</span> pecca na socatī”ti.</p>
</blockquote>
<p><a class='ref sc' id='sc192' href='#sc192'>SC 192</a><a class='ref ms' id='ms27Ne_802' href='#ms27Ne_802'>Ms 27Ne_802</a>Idaṃ nibbedhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc193' href='#sc193'>SC 193</a> <a class='ref ms' id='ms27Ne_803' href='#ms27Ne_803'>Ms 27Ne_803</a>“Sabbaganthapahīnassa,<br>
vippamuttassa te sato;<br>
Samaṇassa na taṃ sādhu,<br>
yadaññamanusāsasīti.</p>
<p><a class='ref sc' id='sc194' href='#sc194'>SC 194</a><a class='ref ms' id='ms27Ne_804' href='#ms27Ne_804'>Ms 27Ne_804</a>Yena kenaci vaṇṇena,<br>
saṃvāso sakka jāyati;<br>
Na taṃ arahati sappañño,<br>
manasā <span class='var' id='note337' title='ananukampituṃ (bj, mr)'>anukampituṃ</span>.</p>
<p><a class='ref sc' id='sc195' href='#sc195'>SC 195</a><a class='ref ms' id='ms27Ne_805' href='#ms27Ne_805'>Ms 27Ne_805</a>Manasā ce pasannena,<br>
yadaññamanusāsati;<br>
Na tena hoti saṃyutto,<br>
yānukampā anuddayā”ti.</p>
</blockquote>
<p><a class='ref sc' id='sc196' href='#sc196'>SC 196</a><a class='ref ms' id='ms27Ne_806' href='#ms27Ne_806'>Ms 27Ne_806</a>Idaṃ nibbedhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc197' href='#sc197'>SC 197</a> <a class='ref ms' id='ms27Ne_807' href='#ms27Ne_807'>Ms 27Ne_807</a><a class='ref msdiv' id='msdiv102' href='#msdiv102'>Msdiv 102</a>“Rāgo ca doso ca kutonidānā,<br>
<span class='var' id='note339' title='arati rati (pts1, mr)'>Aratī ratī</span> lomahaṃso kutojā;<br>
Kuto samuṭṭhāya manovitakkā,<br>
Kumārakā dhaṅkamivossajanti.</p>
<p><a class='ref sc' id='sc198' href='#sc198'>SC 198</a> <a class='ref ms' id='ms27Ne_808' href='#ms27Ne_808'>Ms 27Ne_808</a>Rāgo ca doso ca itonidānā,<br>
Aratī ratī lomahaṃso itojā;<br>
Ito samuṭṭhāya manovitakkā,<br>
Kumārakā dhaṅkamivossajanti.</p>
<p><a class='ref sc' id='sc199' href='#sc199'>SC 199</a><a class='ref ms' id='ms27Ne_809' href='#ms27Ne_809'>Ms 27Ne_809</a>Snehajā attasambhūtā,<br>
nigrodhasseva khandhajā;<br>
Puthu visattā kāmesu,<br>
māluvāva vitatā vane.</p>
<p><a class='ref sc' id='sc200' href='#sc200'>SC 200</a> <a class='ref ms' id='ms27Ne_810' href='#ms27Ne_810'>Ms 27Ne_810</a>Ye naṃ pajānanti yatonidānaṃ,<br>
Te naṃ vinodenti suṇohi yakkha;<br>
Te duttaraṃ oghamimaṃ taranti,<br>
Atiṇṇapubbaṃ apunabbhavāyā”ti.</p>
</blockquote>
<p><a class='ref sc' id='sc201' href='#sc201'>SC 201</a><a class='ref ms' id='ms27Ne_811' href='#ms27Ne_811'>Ms 27Ne_811</a>Idaṃ nibbedhabhāgiyaṃ suttaṃ.</p>
<p><a class='ref sc' id='sc202' href='#sc202'>SC 202</a> <a class='ref pts-vp-pli' id='pts-vp-pli148' href='#pts-vp-pli148'>PTS vp Pali 148</a><a class='ref ms' id='ms27Ne_812' href='#ms27Ne_812'>Ms 27Ne_812</a>“Dukkaraṃ bhagavā sudukkaraṃ bhagavā”ti.</p>
<blockquote class='gatha'>
<p><a class='ref sc' id='sc203' href='#sc203'>SC 203</a><a class='ref ms' id='ms27Ne_813' href='#ms27Ne_813'>Ms 27Ne_813</a>“Dukkaraṃ vāpi karonti, <span class='speaker'>(kāmadāti bhagavā)</span><br>
Sekkhā sīlasamāhitā;<br>
Ṭhitattā anagāriyupetassa,<br>
Tuṭṭhi hoti sukhāvahā”ti.</p>
</blockquote>
<p><a class='ref sc' id='sc204' href='#sc204'>SC 204</a><a class='ref ms' id='ms27Ne_814' href='#ms27Ne_814'>Ms 27Ne_814</a>“<span class='var' id='note343' title='dullabhaṃ (bj, pts1, mr)'>Dullabhā</span> bhagavā yadidaṃ tuṭṭhī”ti.</p>
<blockquote class='gatha'>
<p><a class='ref sc' id='sc205' href='#sc205'>SC 205</a><a class='ref ms' id='ms27Ne_815' href='#ms27Ne_815'>Ms 27Ne_815</a>“Dullabhaṃ vāpi labhanti, <span class='speaker'>(kāmadāti bhagavā)</span><br>
Cittavūpasame ratā;<br>
Yesaṃ divā ca ratto ca,<br>
Bhāvanāya rato mano”ti.</p>
</blockquote>
<p><a class='ref sc' id='sc206' href='#sc206'>SC 206</a><a class='ref ms' id='ms27Ne_816' href='#ms27Ne_816'>Ms 27Ne_816</a>“Dussamādahaṃ bhagavā yadidaṃ cittan”ti.</p>
<blockquote class='gatha'>
<p><a class='ref sc' id='sc207' href='#sc207'>SC 207</a><a class='ref ms' id='ms27Ne_817' href='#ms27Ne_817'>Ms 27Ne_817</a>“Dussamādahaṃ vāpi samādahanti, <span class='speaker'>(kāmadāti bhagavā)</span><br>
Indriyūpasame ratā;<br>
Te chetvā maccuno jālaṃ,<br>
Ariyā gacchanti kāmadā”ti.</p>
</blockquote>
<p><a class='ref sc' id='sc208' href='#sc208'>SC 208</a><a class='ref ms' id='ms27Ne_818' href='#ms27Ne_818'>Ms 27Ne_818</a>“Duggamo bhagavā visamo maggo”ti.</p>
<blockquote class='gatha'>
<p><a class='ref sc' id='sc209' href='#sc209'>SC 209</a><a class='ref ms' id='ms27Ne_819' href='#ms27Ne_819'>Ms 27Ne_819</a>“Duggame visame vāpi,<br>
Ariyā gacchanti <span class='var' id='note344' title='kāmadā (mr)'>kāmada</span>;<br>
Anariyā visame magge,<br>
Papatanti avaṃsirā;<br>
Ariyānaṃ samo maggo,<br>
Ariyā hi visame samā”ti.</p>
</blockquote>
<p><a class='ref sc' id='sc210' href='#sc210'>SC 210</a><a class='ref ms' id='ms27Ne_820' href='#ms27Ne_820'>Ms 27Ne_820</a>Idaṃ nibbedhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc211' href='#sc211'>SC 211</a> <a class='ref ms' id='ms27Ne_821' href='#ms27Ne_821'>Ms 27Ne_821</a><a class='ref msdiv' id='msdiv103' href='#msdiv103'>Msdiv 103</a>“Idaṃ hi taṃ jetavanaṃ,<br>
isisaṃghanisevitaṃ;<br>
Āvutthaṃ dhammarājena,<br>
pītisañjananaṃ mama.</p>
<p><a class='ref sc' id='sc212' href='#sc212'>SC 212</a><a class='ref ms' id='ms27Ne_822' href='#ms27Ne_822'>Ms 27Ne_822</a>Kammaṃ vijjā ca dhammo ca,<br>
sīlaṃ jīvitamuttamaṃ;<br>
Etena maccā sujjhanti,<br>
na gottena dhanena vā.</p>
<p><a class='ref sc' id='sc213' href='#sc213'>SC 213</a><a class='ref ms' id='ms27Ne_823' href='#ms27Ne_823'>Ms 27Ne_823</a>Tasmā hi paṇḍito poso,<br>
sampassaṃ atthamattano;<br>
Yoniso vicine dhammaṃ,<br>
evaṃ tattha visujjhati.</p>
<p><a class='ref sc' id='sc214' href='#sc214'>SC 214</a><a class='ref ms' id='ms27Ne_824' href='#ms27Ne_824'>Ms 27Ne_824</a>Sāriputtova paññāya,<br>
sīlena upasamena ca;<br>
Yopi pāraṅgato bhikkhu,<br>
etāvaparamo siyā”ti.</p>
</blockquote>
<p><a class='ref sc' id='sc215' href='#sc215'>SC 215</a><a class='ref ms' id='ms27Ne_825' href='#ms27Ne_825'>Ms 27Ne_825</a>Idaṃ nibbedhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc216' href='#sc216'>SC 216</a> <a class='ref ms' id='ms27Ne_826' href='#ms27Ne_826'>Ms 27Ne_826</a>“Atītaṃ nānvāgameyya,<br>
nappaṭikaṅkhe anāgataṃ;<br>
Yadatītaṃ pahīnaṃ taṃ,<br>
appattañca anāgataṃ.</p>
<p><a class='ref sc' id='sc217' href='#sc217'>SC 217</a> <a class='ref pts-vp-pli' id='pts-vp-pli149' href='#pts-vp-pli149'>PTS vp Pali 149</a><a class='ref ms' id='ms27Ne_827' href='#ms27Ne_827'>Ms 27Ne_827</a>Paccuppannañca yo <span class='var' id='note348' title='yaṃ dhammaṃ (c1)'>dhammaṃ</span>,<br>
Tattha tattha vipassati;<br>
Asaṃhīraṃ asaṃkuppaṃ,<br>
Taṃ vidvā manubrūhaye.</p>
<p><a class='ref sc' id='sc218' href='#sc218'>SC 218</a><a class='ref ms' id='ms27Ne_828' href='#ms27Ne_828'>Ms 27Ne_828</a>Ajjeva <span class='var' id='note349' title='kiccaṃ ātappaṃ (bj, pts1)'>kiccamātappaṃ</span>,<br>
ko jaññā maraṇaṃ suve;<br>
Na hi no saṅgaraṃ tena,<br>
mahāsenena maccunā.</p>
<p><a class='ref sc' id='sc219' href='#sc219'>SC 219</a><a class='ref ms' id='ms27Ne_829' href='#ms27Ne_829'>Ms 27Ne_829</a>Evaṃ vihāriṃ ātāpiṃ,<br>
ahorattamatanditaṃ;<br>
Taṃ ve bhaddekarattoti,<br>
santo ācikkhate munī”ti.</p>
</blockquote>
<p><a class='ref sc' id='sc220' href='#sc220'>SC 220</a><a class='ref ms' id='ms27Ne_830' href='#ms27Ne_830'>Ms 27Ne_830</a>Idaṃ nibbedhabhāgiyaṃ suttaṃ.</p>
<p><a class='ref sc' id='sc221' href='#sc221'>SC 221</a><a class='ref ms' id='ms27Ne_831' href='#ms27Ne_831'>Ms 27Ne_831</a>“Cattārimāni, bhikkhave, sacchikātabbāni. Katamāni cattāri? Atthi, bhikkhave, dhammā cakkhunā paññāya ca sacchikātabbā, atthi dhammā satiyā paññāya ca sacchikātabbā, atthi dhammā kāyena paññāya ca sacchikātabbā, atthi dhammā paññāya veditabbā, paññāya ca sacchikātabbā.</p>
<p><a class='ref sc' id='sc222' href='#sc222'>SC 222</a><a class='ref ms' id='ms27Ne_832' href='#ms27Ne_832'>Ms 27Ne_832</a>Katame ca, bhikkhave, dhammā cakkhunā paññāya ca sacchikātabbā? Dibbacakkhu suvisuddhaṃ atikkantamānusakaṃ cakkhunā paññāya ca sacchikātabbaṃ.</p>
<p><a class='ref sc' id='sc223' href='#sc223'>SC 223</a><a class='ref ms' id='ms27Ne_833' href='#ms27Ne_833'>Ms 27Ne_833</a>Katame ca, bhikkhave, dhammā satiyā paññāya ca sacchikātabbā? Pubbenivāsānussati satiyā paññāya ca sacchikātabbā.</p>
<p><a class='ref sc' id='sc224' href='#sc224'>SC 224</a><a class='ref ms' id='ms27Ne_834' href='#ms27Ne_834'>Ms 27Ne_834</a>Katame ca, bhikkhave, dhammā kāyena paññāya ca sacchikātabbā? Iddhividhā nirodhā kāyena paññāya ca sacchikātabbā.</p>
<p><a class='ref sc' id='sc225' href='#sc225'>SC 225</a><a class='ref ms' id='ms27Ne_835' href='#ms27Ne_835'>Ms 27Ne_835</a>Katame ca, bhikkhave, dhammā paññāya veditabbā, paññāya sacchikātabbā? Āsavānaṃ khaye ñāṇaṃ paññāya veditabbaṃ, paññāya ca sacchikātabban”ti.</p>
<p><a class='ref sc' id='sc226' href='#sc226'>SC 226</a><a class='ref ms' id='ms27Ne_836' href='#ms27Ne_836'>Ms 27Ne_836</a>Idaṃ nibbedhabhāgiyaṃ suttaṃ.</p>
<p><a class='ref sc' id='sc227' href='#sc227'>SC 227</a><a class='ref ms' id='ms27Ne_837' href='#ms27Ne_837'>Ms 27Ne_837</a><a class='ref msdiv' id='msdiv104' href='#msdiv104'>Msdiv 104</a>Tattha katamaṃ asekkhabhāgiyaṃ suttaṃ?</p>
<blockquote class='gatha'>
<p><a class='ref sc' id='sc228' href='#sc228'>SC 228</a> <a class='ref ms' id='ms27Ne_838' href='#ms27Ne_838'>Ms 27Ne_838</a>“Yassa selūpamaṃ cittaṃ,<br>
Ṭhitaṃ nānupakampati;<br>
Virattaṃ rajanīyesu,<br>
Kopaneyye na kuppati;<br>
Yassevaṃ bhāvitaṃ cittaṃ,<br>
Kuto <span class='var' id='note351' title='taṃ (^ud4.4#1 [Yakkhapahārasutta]; ^pe2#2 [Sāsanapaṭṭhānadutiyabhūmi])'>naṃ</span> dukkhamessatī”ti.</p>
</blockquote>
<p><a class='ref sc' id='sc229' href='#sc229'>SC 229</a><a class='ref pts-vp-pli' id='pts-vp-pli150' href='#pts-vp-pli150'>PTS vp Pali 150</a><a class='ref ms' id='ms27Ne_839' href='#ms27Ne_839'>Ms 27Ne_839</a>Idaṃ asekkhabhāgiyaṃ suttaṃ.</p>
<p><a class='ref sc' id='sc230' href='#sc230'>SC 230</a><a class='ref ms' id='ms27Ne_840' href='#ms27Ne_840'>Ms 27Ne_840</a>Āyasmato ca sāriputtassa cārikādasamaṃ veyyākaraṇaṃ kātabbanti.</p>
<p><a class='ref sc' id='sc231' href='#sc231'>SC 231</a><a class='ref ms' id='ms27Ne_841' href='#ms27Ne_841'>Ms 27Ne_841</a>Idaṃ asekkhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc232' href='#sc232'>SC 232</a> <a class='ref ms' id='ms27Ne_842' href='#ms27Ne_842'>Ms 27Ne_842</a>“Yo brāhmaṇo bāhitapāpadhammo,<br>
<span class='var' id='note353' title='nihuhuṅko (bj, pts1) | nihuhuṅkako (si)'>Nihuṃhuṅko</span> nikkasāvo yatatto;<br>
Vedantagū vūsitabrahmacariyo,<br>
Dhammena so brahmavādaṃ vadeyya;<br>
Yassussadā natthi kuhiñci loke”ti.</p>
</blockquote>
<p><a class='ref sc' id='sc233' href='#sc233'>SC 233</a><a class='ref ms' id='ms27Ne_843' href='#ms27Ne_843'>Ms 27Ne_843</a>Idaṃ asekkhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc234' href='#sc234'>SC 234</a> <a class='ref ms' id='ms27Ne_844' href='#ms27Ne_844'>Ms 27Ne_844</a>“Bāhitvā pāpake dhamme,<br>
ye caranti sadā satā;<br>
Khīṇasaṃyojanā buddhā,<br>
te ve <span class='var' id='note355' title='lokasmiṃ (bj, pts1, mr)'>lokasmi</span> brāhmaṇā”ti.</p>
</blockquote>
<p><a class='ref sc' id='sc235' href='#sc235'>SC 235</a><a class='ref ms' id='ms27Ne_845' href='#ms27Ne_845'>Ms 27Ne_845</a>Idaṃ asekkhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc236' href='#sc236'>SC 236</a> <a class='ref ms' id='ms27Ne_846' href='#ms27Ne_846'>Ms 27Ne_846</a>“Yattha āpo ca pathavī,<br>
tejo vāyo na gādhati;<br>
Na tattha sukkā jotanti,<br>
ādicco nappakāsati;<br>
Na tattha candimā bhāti,<br>
tamo tattha na vijjati.</p>
<p><a class='ref sc' id='sc237' href='#sc237'>SC 237</a><a class='ref ms' id='ms27Ne_847' href='#ms27Ne_847'>Ms 27Ne_847</a>Yadā ca <span class='var' id='note357' title='attanā vedī (bj)'>attanāvedi</span>,<br>
muni monena brāhmaṇo;<br>
Atha rūpā arūpā ca,<br>
sukhadukkhā pamuccatī”ti.</p>
</blockquote>
<p><a class='ref sc' id='sc238' href='#sc238'>SC 238</a><a class='ref ms' id='ms27Ne_848' href='#ms27Ne_848'>Ms 27Ne_848</a>Idaṃ asekkhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc239' href='#sc239'>SC 239</a> <a class='ref ms' id='ms27Ne_849' href='#ms27Ne_849'>Ms 27Ne_849</a>“Yadā sakesu dhammesu,<br>
pāragū hoti brāhmaṇo;<br>
Atha etaṃ pisācañca,<br>
pakkulañcātivattatī”ti.</p>
</blockquote>
<p><a class='ref sc' id='sc240' href='#sc240'>SC 240</a><a class='ref ms' id='ms27Ne_850' href='#ms27Ne_850'>Ms 27Ne_850</a>Idaṃ asekkhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc241' href='#sc241'>SC 241</a><a class='ref ms' id='ms27Ne_851' href='#ms27Ne_851'>Ms 27Ne_851</a>“<span class='var' id='note359' title='āyantiṃ nābhinandati (^ud1.8#1 [Saṅgāmajisutta])'>Nābhinandati āyantiṃ</span>,<br>
pakkamantiṃ na socati;<br>
Saṅgā saṅgāmajiṃ muttaṃ,<br>
tamahaṃ brūmi brāhmaṇan”ti.</p>
</blockquote>
<p><a class='ref sc' id='sc242' href='#sc242'>SC 242</a><a class='ref ms' id='ms27Ne_852' href='#ms27Ne_852'>Ms 27Ne_852</a>Idaṃ asekkhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc243' href='#sc243'>SC 243</a> <a class='ref pts-vp-pli' id='pts-vp-pli151' href='#pts-vp-pli151'>PTS vp Pali 151</a><a class='ref ms' id='ms27Ne_853' href='#ms27Ne_853'>Ms 27Ne_853</a>“Na udakena <span class='var' id='note361' title='suci (bj, mr)'>sucī</span> hoti,<br>
bahvettha <span class='var' id='note362' title='nahāyati (bj)'>nhāyatī</span> jano;<br>
Yamhi saccañca dhammo ca,<br>
so sucī so ca brāhmaṇo”ti.</p>
</blockquote>
<p><a class='ref sc' id='sc244' href='#sc244'>SC 244</a><a class='ref ms' id='ms27Ne_854' href='#ms27Ne_854'>Ms 27Ne_854</a>Idaṃ asekkhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc245' href='#sc245'>SC 245</a> <a class='ref ms' id='ms27Ne_855' href='#ms27Ne_855'>Ms 27Ne_855</a>“Yadā have pātubhavanti dhammā,<br>
Ātāpino jhāyato brāhmaṇassa;<br>
Vidhūpayaṃ tiṭṭhati mārasenaṃ,<br>
Sūriyova obhāsayamantalikkhan”ti.</p>
</blockquote>
<p><a class='ref sc' id='sc246' href='#sc246'>SC 246</a><a class='ref ms' id='ms27Ne_856' href='#ms27Ne_856'>Ms 27Ne_856</a>Idaṃ asekkhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc247' href='#sc247'>SC 247</a><a class='ref ms' id='ms27Ne_857' href='#ms27Ne_857'>Ms 27Ne_857</a>“Santindriyaṃ passatha iriyamānaṃ,<br>
Tevijjapattaṃ apahānadhammaṃ;<br>
Sabbāni yogāni upātivatto,<br>
Akiñcano iriyati paṃsukūliko.</p>
<p><a class='ref sc' id='sc248' href='#sc248'>SC 248</a><a class='ref ms' id='ms27Ne_858' href='#ms27Ne_858'>Ms 27Ne_858</a>Taṃ devatā sambahulā uḷārā,<br>
Brahmavimānaṃ upasaṅkamitvā;<br>
Ājāniyaṃ jātibalaṃ nisedhaṃ,<br>
<span class='var' id='note364' title='tidhā (bj) | nidha (pts1, c1)'>Nītaṃ</span> namassanti pasannacittā.</p>
<p><a class='ref sc' id='sc249' href='#sc249'>SC 249</a><a class='ref ms' id='ms27Ne_859' href='#ms27Ne_859'>Ms 27Ne_859</a>Namo te purisājañña,<br>
namo te purisuttama;<br>
Yassa te nābhijānāma,<br>
kiṃ tvaṃ nissāya jhāyasī”ti.</p>
</blockquote>
<p><a class='ref sc' id='sc250' href='#sc250'>SC 250</a><a class='ref ms' id='ms27Ne_860' href='#ms27Ne_860'>Ms 27Ne_860</a>Idaṃ asekkhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc251' href='#sc251'>SC 251</a> <a class='ref ms' id='ms27Ne_861' href='#ms27Ne_861'>Ms 27Ne_861</a>“Sahāyā vatime bhikkhū,<br>
cirarattasametikā;<br>
Sameti nesaṃ saddhammo,<br>
dhamme buddhappavedite.</p>
<p><a class='ref sc' id='sc252' href='#sc252'>SC 252</a><a class='ref ms' id='ms27Ne_862' href='#ms27Ne_862'>Ms 27Ne_862</a>Suvinītā kappinena,<br>
dhamme ariyappavedite;<br>
Dhārenti antimaṃ dehaṃ,<br>
jetvā māraṃ <span class='var' id='note366' title='savāhanan\ti mr'>savāhinin”ti</span>.</p>
</blockquote>
<p><a class='ref sc' id='sc253' href='#sc253'>SC 253</a><a class='ref ms' id='ms27Ne_863' href='#ms27Ne_863'>Ms 27Ne_863</a>Idaṃ asekkhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc254' href='#sc254'>SC 254</a> <a class='ref ms' id='ms27Ne_864' href='#ms27Ne_864'>Ms 27Ne_864</a>“Nayidaṃ sithilamārabbha,<br>
nayidaṃ appena thāmasā;<br>
Nibbānaṃ adhigantabbaṃ,<br>
<span class='var' id='note368' title='sabbaganthappamocanaṃ (bj, pts1) | sabbaganthapamocanaṃ (mr)'>sabbadukkhappamocanaṃ</span>.</p>
<p><a class='ref sc' id='sc255' href='#sc255'>SC 255</a><a class='ref pts-vp-pli' id='pts-vp-pli152' href='#pts-vp-pli152'>PTS vp Pali 152</a><a class='ref ms' id='ms27Ne_865' href='#ms27Ne_865'>Ms 27Ne_865</a>Ayañca daharo bhikkhu,<br>
ayamuttamaporiso;<br>
Dhāreti antimaṃ dehaṃ,<br>
jetvā māraṃ savāhinin”ti.</p>
</blockquote>
<p><a class='ref sc' id='sc256' href='#sc256'>SC 256</a><a class='ref ms' id='ms27Ne_866' href='#ms27Ne_866'>Ms 27Ne_866</a>Idaṃ asekkhabhāgiyaṃ suttaṃ.</p>
<blockquote class='gatha'>
<p><a class='ref sc' id='sc257' href='#sc257'>SC 257</a><a class='ref ms' id='ms27Ne_867' href='#ms27Ne_867'>Ms 27Ne_867</a>“Dubbaṇṇako lūkhacīvaro,<br>
mogharājā sadā sato;<br>
Khīṇāsavo visaṃyutto,<br>
katakicco anāsavo.</p>
<p><a class='ref sc' id='sc258' href='#sc258'>SC 258</a><a class='ref ms' id='ms27Ne_868' href='#ms27Ne_868'>Ms 27Ne_868</a>Tevijjo iddhippatto ca,<br>
<span class='var' id='note369' title='cetopariyakovido (c1)'>cetopariyāyakovido</span>;<br>
Dhāreti antimaṃ dehaṃ,<br>
jetvā māraṃ savāhinin”ti.</p>
</blockquote>
<p><a class='ref sc' id='sc259' href='#sc259'>SC 259</a><a class='ref ms' id='ms27Ne_869' href='#ms27Ne_869'>Ms 27Ne_869</a>Idaṃ asekkhabhāgiyaṃ suttaṃ.</p>
<p><a class='ref sc' id='sc260' href='#sc260'>SC 260</a> <a class='ref ms' id='ms27Ne_870' href='#ms27Ne_870'>Ms 27Ne_870</a><a class='ref msdiv' id='msdiv105' href='#msdiv105'>Msdiv 105</a>“Tathāgato, bhikkhave, arahaṃ sammāsambuddho rūpassa nibbidā virāgā nirodhā anupādā vimutto sammāsambuddhoti vuccati. Bhikkhupi, bhikkhave, paññāvimutto rūpassa nibbidā virāgā nirodhā anupādā vimutto paññāvimuttoti vuccati.</p>
<p><a class='ref sc' id='sc261' href='#sc261'>SC 261</a><a class='ref ms' id='ms27Ne_871' href='#ms27Ne_871'>Ms 27Ne_871</a>Tathāgato, bhikkhave, arahaṃ sammāsambuddho vedanāya … pe … saññāya … saṅkhārānaṃ … viññāṇassa nibbidā virāgā nirodhā anupādā vimutto sammāsambuddhoti vuccati. Bhikkhupi, bhikkhave, paññāvimutto viññāṇassa nibbidā virāgā nirodhā anupādā vimutto paññāvimuttoti vuccati.</p>
<p><a class='ref sc' id='sc262' href='#sc262'>SC 262</a><a class='ref ms' id='ms27Ne_872' href='#ms27Ne_872'>Ms 27Ne_872</a>Tatra kho, bhikkhave, ko viseso ko <span class='var' id='note371' title='adhippāyo (bj, mr) | adhippāyoso (pts1)'>adhippayāso</span> kiṃ nānākaraṇaṃ tathāgatassa arahato sammāsambuddhassa paññāvimuttena bhikkhunāti? Bhagavaṃmūlakā no, bhante, dhammā … pe …</p>
<p><a class='ref sc' id='sc263' href='#sc263'>SC 263</a><a class='ref ms' id='ms27Ne_873' href='#ms27Ne_873'>Ms 27Ne_873</a>Tathāgato, bhikkhave, arahaṃ sammāsambuddho anuppannassa maggassa uppādetā, asañjātassa maggassa sañjanetā, anakkhātassa maggassa akkhātā, maggaññū maggavidū maggakovido, maggānugā ca, bhikkhave, etarahi sāvakā viharanti pacchā samannāgatā. Ayaṃ kho, bhikkhave, viseso, ayaṃ adhippayāso, idaṃ nānākaraṇaṃ tathāgatassa arahato sammāsambuddhassa paññāvimuttena bhikkhunā”ti.</p>
<p><a class='ref sc' id='sc264' href='#sc264'>SC 264</a><a class='ref ms' id='ms27Ne_874' href='#ms27Ne_874'>Ms 27Ne_874</a>Idaṃ asekkhabhāgiyaṃ suttaṃ.</p>
<p><a class='ref sc' id='sc265' href='#sc265'>SC 265</a><a class='ref ms' id='ms27Ne_875' href='#ms27Ne_875'>Ms 27Ne_875</a><a class='ref msdiv' id='msdiv106' href='#msdiv106'>Msdiv 106</a>Tattha katamaṃ saṃkilesabhāgiyañca vāsanābhāgiyañca suttaṃ?</p>
<blockquote class='gatha'>
<p><a class='ref sc' id='sc266' href='#sc266'>SC 266</a> <a class='ref pts-vp-pli' id='pts-vp-pli153' href='#pts-vp-pli153'>PTS vp Pali 153</a><a class='ref ms' id='ms27Ne_876' href='#ms27Ne_876'>Ms 27Ne_876</a>“Channamativassati,<br>
vivaṭaṃ nātivassati;<br>
Tasmā channaṃ vivaretha,<br>
evaṃ taṃ nātivassatī”ti.</p>
</blockquote>
<p><a class='ref sc' id='sc267' href='#sc267'>SC 267</a><a class='ref ms' id='ms27Ne_877' href='#ms27Ne_877'>Ms 27Ne_877</a>“Channamativassatī”ti saṃkileso, “vivaṭaṃ nātivassatī”ti vāsanā, “tasmā channaṃ vivaretha, evaṃ taṃ nātivassatī”ti ayaṃ saṃkileso ca vāsanā ca. Idaṃ saṃkilesabhāgiyañca vāsanābhāgiyañca suttaṃ.</p>
<p><a class='ref sc' id='sc268' href='#sc268'>SC 268</a> <a class='ref ms' id='ms27Ne_878' href='#ms27Ne_878'>Ms 27Ne_878</a>“Cattārome, <span class='var' id='note374' title='bhikkhave (^an4.85#1 [85.&#160;Tamotamasutta])'>mahārāja</span>, puggalā santo saṃvijjamānā lokasmiṃ. Katame cattāro? Tamo tamaparāyaṇo tamo jotiparāyaṇo joti tamaparāyaṇo joti jotiparāyaṇo”ti. Tattha yo ca puggalo joti tamaparāyaṇo yo ca puggalo tamo tamaparāyaṇo, ime dve puggalā saṃkilesabhāgiyā, yo ca puggalo tamo jotiparāyaṇo yo ca puggalo joti jotiparāyaṇo, ime dve puggalā vāsanābhāgiyā. Idaṃ saṃkilesabhāgiyañca vāsanābhāgiyañca suttaṃ.</p>
<p><a class='ref sc' id='sc269' href='#sc269'>SC 269</a><a class='ref ms' id='ms27Ne_879' href='#ms27Ne_879'>Ms 27Ne_879</a>Tattha katamaṃ saṃkilesabhāgiyañca nibbedhabhāgiyañca suttaṃ?</p>
<blockquote class='gatha'>
<p><a class='ref sc' id='sc270' href='#sc270'>SC 270</a> <a class='ref ms' id='ms27Ne_880' href='#ms27Ne_880'>Ms 27Ne_880</a>“Na taṃ daḷhaṃ bandhanamāhu dhīrā,<br>
Yadāyasaṃ <span class='var' id='note376' title='dārujaṃ pabbajañca (bj, pts1)'>dārujapabbajañca</span>;<br>
Sārattarattā maṇikuṇḍalesu,<br>
Puttesu dāresu ca yā apekkhā”ti.</p>
</blockquote>
<p><a class='ref sc' id='sc271' href='#sc271'>SC 271</a><a class='ref ms' id='ms27Ne_881' href='#ms27Ne_881'>Ms 27Ne_881</a>Ayaṃ saṃkileso.</p>
<blockquote class='gatha'>
<p><a class='ref sc' id='sc272' href='#sc272'>SC 272</a><a class='ref ms' id='ms27Ne_882' href='#ms27Ne_882'>Ms 27Ne_882</a>“Etaṃ daḷhaṃ bandhanamāhu dhīrā,<br>
Ohārinaṃ sithilaṃ duppamuñcaṃ;<br>
Etampi chetvāna paribbajanti,<br>
Anapekkhino kāmasukhaṃ pahāyā”ti.</p>
</blockquote>
<p><a class='ref sc' id='sc273' href='#sc273'>SC 273</a><a class='ref ms' id='ms27Ne_883' href='#ms27Ne_883'>Ms 27Ne_883</a>Ayaṃ nibbedho. Idaṃ saṃkilesabhāgiyañca nibbedhabhāgiyañca suttaṃ.</p>
<p><a class='ref sc' id='sc274' href='#sc274'>SC 274</a> <a class='ref pts-vp-pli' id='pts-vp-pli154' href='#pts-vp-pli154'>PTS vp Pali 154</a><a class='ref ms' id='ms27Ne_884' href='#ms27Ne_884'>Ms 27Ne_884</a><a class='ref msdiv' id='msdiv107' href='#msdiv107'>Msdiv 107</a>“Yañca, bhikkhave, ceteti, yañca pakappeti, yañca anuseti. Ārammaṇametaṃ hoti viññāṇassa ṭhitiyā, ārammaṇe sati patiṭṭhā viññāṇassa hoti, tasmiṃ patiṭṭhite viññāṇe virūḷhe <span class='var' id='note378' title='āyati (pts1, mr)'>āyatiṃ</span> punabbhavābhinibbatti hoti, <span class='var' id='note379' title='āyati (pts1, mr)'>āyatiṃ</span> punabbhavābhinibbattiyā sati <span class='var' id='note380' title='āyati (pts1, mr)'>āyatiṃ</span> punabbhavābhinibbatti hoti, <span class='var' id='note379' title='āyati (pts1, mr)'>āyatiṃ</span> punabbhavābhinibbattiyā sati <span class='var' id='note380' title='āyati (pts1, mr)'>āyatiṃ</span> jātijarāmaraṇaṃ sokaparidevadukkhadomanassupāyāsā sambhavanti, evametassa kevalassa dukkhakkhandhassa samudayo hoti.</p>
<p><a class='ref sc' id='sc275' href='#sc275'>SC 275</a><a class='ref ms' id='ms27Ne_885' href='#ms27Ne_885'>Ms 27Ne_885</a>No ce, bhikkhave, ceteti, no ce pakappeti, atha ce anuseti. Ārammaṇametaṃ hoti viññāṇassa ṭhitiyā, ārammaṇe sati <span class='var' id='note381' title='tassa viññāṇassa (bj, mr)'>patiṭṭhā viññāṇassa</span> hoti, tasmiṃ patiṭṭhite viññāṇe virūḷhe āyatiṃ punabbhavābhinibbatti hoti, āyatiṃ punabbhavābhinibbattiyā sati āyatiṃ jātijarāmaraṇaṃ sokaparidevadukkhadomanassupāyāsā sambhavanti, evametassa kevalassa dukkhakkhandhassa samudayo hotī”ti. Ayaṃ saṃkileso.</p>
<p><a class='ref sc' id='sc276' href='#sc276'>SC 276</a><a class='ref ms' id='ms27Ne_886' href='#ms27Ne_886'>Ms 27Ne_886</a>“Yato ca kho, bhikkhave, no ceva <span class='var' id='note382' title='no ceteti (bj) | ca (pts1, mr)'>ceteti</span>, no ca pakappeti, no ca anuseti. Ārammaṇametaṃ na hoti viññāṇassa ṭhitiyā, ārammaṇe asati patiṭṭhā viññāṇassa na hoti, tasmiṃ appatiṭṭhite viññāṇe avirūḷhe āyatiṃ punabbhavābhinibbatti na hoti, āyatiṃ punabbhavābhinibbattiyā asati āyatiṃ jātijarāmaraṇaṃ sokaparidevadukkhadomanassupāyāsā nirujjhanti. Evametassa kevalassa dukkhakkhandhassa nirodho hotī”ti, ayaṃ nibbedho. Idaṃ saṃkilesabhāgiyañca nibbedhabhāgiyañca suttaṃ.</p>
<p><a class='ref sc' id='sc277' href='#sc277'>SC 277</a><a class='ref ms' id='ms27Ne_887' href='#ms27Ne_887'>Ms 27Ne_887</a><a class='ref msdiv' id='msdiv108' href='#msdiv108'>Msdiv 108</a>Tattha katamaṃ saṃkilesabhāgiyañca asekkhabhāgiyañca suttaṃ?</p>
<p><a class='ref sc' id='sc278' href='#sc278'>SC 278</a> <a class='ref ms' id='ms27Ne_888' href='#ms27Ne_888'>Ms 27Ne_888</a>“‘Samuddo samuddo’ti kho, bhikkhave, assutavā puthujjano bhāsati. Neso, bhikkhave, ariyassa vinaye samuddo. Mahā eso, bhikkhave, udakarāsi mahāudakaṇṇavo. Cakkhu, bhikkhave, purisassa samuddo, tassa rūpamayo vego”ti. Ayaṃ saṃkileso.</p>
<p><a class='ref sc' id='sc279' href='#sc279'>SC 279</a><a class='ref pts-vp-pli' id='pts-vp-pli155' href='#pts-vp-pli155'>PTS vp Pali 155</a><a class='ref ms' id='ms27Ne_889' href='#ms27Ne_889'>Ms 27Ne_889</a>“Yo taṃ rūpamayaṃ vegaṃ sahati ayaṃ vuccati, bhikkhave, <span class='var' id='note384' title='atāri (bj, pts1, mr)'>atari</span> cakkhusamuddaṃ saūmiṃ sāvaṭṭaṃ <span class='var' id='note385' title='sagāhaṃ (bj ^sn35.228#1 [228.&#160;Paṭhamasamuddasutta])'>atari</span> cakkhusamuddaṃ saūmiṃ sāvaṭṭaṃ <span class='var' id='note385' title='sagāhaṃ (bj ^sn35.228#1 [228.&#160;Paṭhamasamuddasutta])'>sagahaṃ</span> sarakkhasaṃ tiṇṇo pāraṅgato thale tiṭṭhati brāhmaṇo”ti. Ayaṃ asekkho.</p>
<p><a class='ref sc' id='sc280' href='#sc280'>SC 280</a><a class='ref ms' id='ms27Ne_890' href='#ms27Ne_890'>Ms 27Ne_890</a>“Sotaṃ, bhikkhave … pe … ghānaṃ … jivhā … kāyo … mano, bhikkhave, purisassa samuddo tassa dhammamayo vego”ti. Ayaṃ saṃkileso.</p>
<p><a class='ref sc' id='sc281' href='#sc281'>SC 281</a><a class='ref ms' id='ms27Ne_891' href='#ms27Ne_891'>Ms 27Ne_891</a>“Yo taṃ dhammamayaṃ vegaṃ sahati, ayaṃ vuccati, bhikkhave, atari manosamuddaṃ saūmiṃ sāvaṭṭaṃ sagahaṃ sarakkhasaṃ tiṇṇo pāraṅgato thale tiṭṭhati brāhmaṇo”ti. Ayaṃ asekkho. Idamavoca bhagavā. Idaṃ vatvāna sugato athāparaṃ etadavoca satthā—</p>
<blockquote class='gatha'>
<p><a class='ref sc' id='sc282' href='#sc282'>SC 282</a><a class='ref ms' id='ms27Ne_892' href='#ms27Ne_892'>Ms 27Ne_892</a>“Yo imaṃ samuddaṃ <span class='var' id='note386' title='sagāhaṃ (bj ^sn35.228#1 [228.&#160;Paṭhamasamuddasutta])'>sagahaṃ</span> sarakkhasaṃ,<br>
Saūmiṃ sāvaṭṭaṃ sabhayaṃ duttaraṃ accatari;<br>
Sa vedantagū vusitabrahmacariyo,<br>
Lokantagū pāragatoti vuccatī”ti.</p>
</blockquote>
<p><a class='ref sc' id='sc283' href='#sc283'>SC 283</a><a class='ref ms' id='ms27Ne_893' href='#ms27Ne_893'>Ms 27Ne_893</a>Ayaṃ asekkho. Idaṃ saṃkilesabhāgiyañca asekkhabhāgiyañca suttaṃ.</p>
<p><a class='ref sc' id='sc284' href='#sc284'>SC 284</a> <a class='ref ms' id='ms27Ne_894' href='#ms27Ne_894'>Ms 27Ne_894</a>“Chayime, bhikkhave, baḷisā lokasmiṃ anayāya sattānaṃ <span class='var' id='note388' title='byāpādāya (si, pts1) | vadhāya (^sn35.230#1 [230.&#160;Bāḷisikopamasutta])'>byābādhāya</span> pāṇīnaṃ. Katame cha? Santi, bhikkhave, cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, tañce bhikkhu abhinandati abhivadati ajjhosāya tiṭṭhati, ayaṃ vuccati, bhikkhave, bhikkhu <span class='var' id='note389' title='gilabaḷiso (bj, pts1, mr)'>gilitabaḷiso</span> mārassa anayaṃ āpanno, byasanaṃ āpanno, <span class='var' id='note390' title='yathākāmaṃ karaṇīyo (pts1, c1)'>byābādhāya</span> pāṇīnaṃ. Katame cha? Santi, bhikkhave, cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, tañce bhikkhu abhinandati abhivadati ajjhosāya tiṭṭhati, ayaṃ vuccati, bhikkhave, bhikkhu <span class='var' id='note389' title='gilabaḷiso (bj, pts1, mr)'>gilitabaḷiso</span> mārassa anayaṃ āpanno, byasanaṃ āpanno, <span class='var' id='note390' title='yathākāmaṃ karaṇīyo (pts1, c1)'>yathākāmakaraṇīyo</span> pāpimato.</p>
<p><a class='ref sc' id='sc285' href='#sc285'>SC 285</a><a class='ref pts-vp-pli' id='pts-vp-pli156' href='#pts-vp-pli156'>PTS vp Pali 156</a><a class='ref ms' id='ms27Ne_895' href='#ms27Ne_895'>Ms 27Ne_895</a>Santi, bhikkhave, sotaviññeyyā saddā … pe … ghānaviññeyyā gandhā … jivhāviññeyyā rasā … kāyaviññeyyā phoṭṭhabbā … manoviññeyyā dhammā iṭṭhā kantā manāpā piyarūpā kāmūpasaṃhitā rajanīyā, tañce bhikkhu abhinandati abhivadati ajjhosāya tiṭṭhati. Ayaṃ vuccati, bhikkhave, bhikkhu gilitabaḷiso mārassa anayaṃ āpanno, byasanaṃ āpanno, <span class='var' id='note391' title='yathākāmaṃ karaṇīyo (pts1, c1)'>yathākāmakaraṇīyo</span> pāpimato”ti. Ayaṃ saṃkileso.</p>
<p><a class='ref sc' id='sc286' href='#sc286'>SC 286</a><a class='ref ms' id='ms27Ne_896' href='#ms27Ne_896'>Ms 27Ne_896</a>Santi ca, bhikkhave, cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, tañce bhikkhu nābhinandati nābhivadati nājjhosāya tiṭṭhati, ayaṃ vuccati, bhikkhave, bhikkhu na gilitabaḷiso mārassa, abhedi baḷisaṃ, paribhedi baḷisaṃ, na anayaṃ āpanno, na byasanaṃ āpanno, na <span class='var' id='note392' title='yathākāmaṃ karaṇīyo (pts1, c1)'>yathākāmakaraṇīyo</span> pāpimato.</p>
<p><a class='ref sc' id='sc287' href='#sc287'>SC 287</a><a class='ref ms' id='ms27Ne_897' href='#ms27Ne_897'>Ms 27Ne_897</a>Santi ca, bhikkhave, sotaviññeyyā saddā … pe … manoviññeyyā dhammā iṭṭhā kantā manāpā piyarūpā kāmūpasaṃhitā rajanīyā, tañce bhikkhu nābhinandati nābhivadati, nājjhosāya tiṭṭhati. Ayaṃ vuccati, bhikkhave, bhikkhu na gilitabaḷiso mārassa, abhedi baḷisaṃ, paribhedi baḷisaṃ, na anayaṃ āpanno, na byasanaṃ āpanno, na <span class='var' id='note393' title='yathākāmaṃ karaṇīyo (pts1, c1)'>yathākāmakaraṇīyo</span> pāpimato”ti. Ayaṃ asekkho. Idaṃ saṃkilesabhāgiyañca asekkhabhāgiyañca suttaṃ.</p>
<p><a class='ref sc' id='sc288' href='#sc288'>SC 288</a><a class='ref ms' id='ms27Ne_898' href='#ms27Ne_898'>Ms 27Ne_898</a><a class='ref msdiv' id='msdiv109' href='#msdiv109'>Msdiv 109</a>Tattha katamaṃ saṃkilesabhāgiyañca nibbedhabhāgiyañca asekkhabhāgiyañca suttaṃ?</p>
<blockquote class='gatha'>
<p><a class='ref sc' id='sc289' href='#sc289'>SC 289</a> <a class='ref ms' id='ms27Ne_899' href='#ms27Ne_899'>Ms 27Ne_899</a>“Ayaṃ loko santāpajāto,<br>
Phassapareto rogaṃ vadati <span class='var' id='note395' title='attano (bj, pts1, mr)'>attato</span>;<br>
Yena yena hi <span class='var' id='note396' title='maññati (c1 ^ud3.10#1 [Lokasutta])'>maññanti</span>,<br>
Tato taṃ hoti aññathā.</p>
<p><a class='ref sc' id='sc290' href='#sc290'>SC 290</a><a class='ref ms' id='ms27Ne_900' href='#ms27Ne_900'>Ms 27Ne_900</a>Aññathābhāvī bhavasatto loko,<br>
Bhavapareto bhavamevābhinandati;<br>
Yadabhinandati taṃ bhayaṃ,<br>
Yassa bhāyati taṃ dukkhan”ti. Ayaṃ saṃkileso.</p>
</blockquote>
<p><a class='ref sc' id='sc291' href='#sc291'>SC 291</a> <a class='ref ms' id='ms27Ne_901' href='#ms27Ne_901'>Ms 27Ne_901</a>“Bhavavippahānāya kho panidaṃ brahmacariyaṃ vussatī”ti. Ayaṃ nibbedho.</p>
<p><a class='ref sc' id='sc292' href='#sc292'>SC 292</a><a class='ref pts-vp-pli' id='pts-vp-pli157' href='#pts-vp-pli157'>PTS vp Pali 157</a><a class='ref ms' id='ms27Ne_902' href='#ms27Ne_902'>Ms 27Ne_902</a>“Ye hi keci samaṇā vā brāhmaṇā vā bhavena bhavassa vippamokkhamāhaṃsu, sabbe te ‘avippamuttā bhavasmā’ti vadāmi. Ye vā pana keci samaṇā vā brāhmaṇā vā vibhavena bhavassa nissaraṇamāhaṃsu, sabbe te ‘anissaṭā bhavasmā’ti vadāmi. <span class='var' id='note398' title='upadhi (bj, mr)'>Upadhiṃ</span> hi paṭicca dukkhamidaṃ sambhotī”ti. Ayaṃ saṃkileso.</p>
<p><a class='ref sc' id='sc293' href='#sc293'>SC 293</a> <a class='ref ms' id='ms27Ne_903' href='#ms27Ne_903'>Ms 27Ne_903</a>“Sabbupādānakkhayā natthi dukkhassa sambhavo”ti. Ayaṃ nibbedho.</p>
<p><a class='ref sc' id='sc294' href='#sc294'>SC 294</a><a class='ref ms' id='ms27Ne_904' href='#ms27Ne_904'>Ms 27Ne_904</a>“Lokamimaṃ passa, puthū avijjāya <span class='var' id='note400' title='paretaṃ bhūtaṃ bhūtarataṃ (bj, pts1)'>paretā bhūtā bhūtaratā</span>, bhavā aparimuttā, ye hi keci bhavā sabbadhi sabbatthatāya, sabbe te bhavā aniccā dukkhā vipariṇāmadhammā”ti. Ayaṃ saṃkileso.</p>
<blockquote class='gatha'>
<p><a class='ref sc' id='sc295' href='#sc295'>SC 295</a> <a class='ref ms' id='ms27Ne_905' href='#ms27Ne_905'>Ms 27Ne_905</a>“Evametaṃ yathābhūtaṃ,<br>
Sammappaññāya passato;<br>
Bhavataṇhā pahīyati,<br>
Vibhavaṃ nābhinandati;<br>
Sabbaso taṇhānaṃ khayā,<br>
Asesavirāganirodho nibbānan”ti.</p>
</blockquote>
<p><a class='ref sc' id='sc296' href='#sc296'>SC 296</a><a class='ref ms' id='ms27Ne_906' href='#ms27Ne_906'>Ms 27Ne_906</a>Ayaṃ nibbedho.</p>
<blockquote class='gatha'>
<p><a class='ref sc' id='sc297' href='#sc297'>SC 297</a><a class='ref ms' id='ms27Ne_907' href='#ms27Ne_907'>Ms 27Ne_907</a>“Tassa nibbutassa bhikkhuno,<br>
Anupādā punabbhavo na hoti;<br>
Abhibhūto māro vijitasaṅgāmo,<br>
Upaccagā sabbabhavāni tādī”ti.</p>
</blockquote>
<p><a class='ref sc' id='sc298' href='#sc298'>SC 298</a><a class='ref ms' id='ms27Ne_908' href='#ms27Ne_908'>Ms 27Ne_908</a>Ayaṃ asekkho. Idaṃ saṃkilesabhāgiyañca nibbedhabhāgiyañca asekkhabhāgiyañca suttaṃ.</p>
<p><a class='ref sc' id='sc299' href='#sc299'>SC 299</a> <a class='ref pts-vp-pli' id='pts-vp-pli158' href='#pts-vp-pli158'>PTS vp Pali 158</a><a class='ref ms' id='ms27Ne_909' href='#ms27Ne_909'>Ms 27Ne_909</a>“Cattārome, bhikkhave, puggalā. Katame cattāro? Anusotagāmī paṭisotagāmī ṭhitatto tiṇṇo pāraṅgato thale tiṭṭhati brāhmaṇo”ti. Tattha yoyaṃ puggalo anusotagāmī, ayaṃ puggalo saṃkilesabhāgiyo. Tattha yoyaṃ puggalo paṭisotagāmī yo ca ṭhitatto, ime dve puggalā nibbedhabhāgiyā. Tattha yoyaṃ puggalo tiṇṇo pāraṅgato thale tiṭṭhati brāhmaṇo, ayaṃ asekkho. Idaṃ saṃkilesabhāgiyañca nibbedhabhāgiyañca asekkhabhāgiyañca suttaṃ.</p>
<p><a class='ref sc' id='sc300' href='#sc300'>SC 300</a><a class='ref ms' id='ms27Ne_910' href='#ms27Ne_910'>Ms 27Ne_910</a><a class='ref msdiv' id='msdiv110' href='#msdiv110'>Msdiv 110</a>Tattha katamaṃ saṃkilesabhāgiyañca vāsanābhāgiyañca nibbedhabhāgiyañca suttaṃ?</p>
<p><a class='ref sc' id='sc301' href='#sc301'>SC 301</a> <a class='ref ms' id='ms27Ne_911' href='#ms27Ne_911'>Ms 27Ne_911</a>Chaḷābhijātiko atthi puggalo kaṇho kaṇhābhijātiko kaṇhaṃ dhammaṃ abhijāyati, atthi puggalo kaṇho kaṇhābhijātiko sukkaṃ dhammaṃ abhijāyati, atthi puggalo kaṇho kaṇhābhijātiko akaṇhaṃ asukkaṃ akaṇhaasukkavipākaṃ <span class='var' id='note404' title='accantaṃ niṭṭhaṃ (pts1)'>accantadiṭṭhaṃ</span> nibbānaṃ ārādheti, atthi puggalo sukko sukkābhijātiko kaṇhaṃ dhammaṃ abhijāyati, atthi puggalo sukko sukkābhijātiko sukkaṃ dhammaṃ abhijāyati, atthi puggalo sukko sukkābhijātiko akaṇhaṃ asukkaṃ akaṇhaasukkavipākaṃ accantadiṭṭhaṃ nibbānaṃ ārādheti.</p>
<p><a class='ref sc' id='sc302' href='#sc302'>SC 302</a><a class='ref ms' id='ms27Ne_912' href='#ms27Ne_912'>Ms 27Ne_912</a>Tattha yo ca puggalo kaṇho kaṇhābhijātiko kaṇhaṃ dhammaṃ abhijāyati, yo ca puggalo sukko sukkābhijātiko kaṇhaṃ dhammaṃ abhijāyati, ime dve puggalā saṃkilesabhāgiyā.</p>
<p><a class='ref sc' id='sc303' href='#sc303'>SC 303</a><a class='ref ms' id='ms27Ne_913' href='#ms27Ne_913'>Ms 27Ne_913</a>Tattha yo ca puggalo kaṇho kaṇhābhijātiko sukkaṃ dhammaṃ abhijāyati, yo ca puggalo sukko sukkābhijātiko sukkaṃ dhammaṃ abhijāyati, ime dve puggalā vāsanābhāgiyā.</p>
<p><a class='ref sc' id='sc304' href='#sc304'>SC 304</a><a class='ref ms' id='ms27Ne_914' href='#ms27Ne_914'>Ms 27Ne_914</a>Tattha yo ca puggalo kaṇho kaṇhābhijātiko akaṇhaṃ asukkaṃ akaṇhaasukkavipākaṃ accantadiṭṭhaṃ nibbānaṃ ārādheti, yo ca puggalo sukko sukkābhijātiko akaṇhaṃ asukkaṃ akaṇhaasukkavipākaṃ accantadiṭṭhaṃ nibbānaṃ ārādheti, ime dve puggalā nibbedhabhāgiyā, idaṃ saṃkilesabhāgiyañca vāsanābhāgiyañca nibbedhabhāgiyañca suttaṃ.</p>
<p><a class='ref sc' id='sc305' href='#sc305'>SC 305</a> <a class='ref pts-vp-pli' id='pts-vp-pli159' href='#pts-vp-pli159'>PTS vp Pali 159</a><a class='ref ms' id='ms27Ne_915' href='#ms27Ne_915'>Ms 27Ne_915</a>“Cattārimāni, bhikkhave, kammāni. Katamāni cattāri? Atthi kammaṃ kaṇhaṃ kaṇhavipākaṃ, atthi kammaṃ sukkaṃ sukkavipākaṃ, atthi kammaṃ kaṇhasukkaṃ kaṇhasukkavipākaṃ, atthi kammaṃ akaṇhaṃ asukkaṃ akaṇhaasukkavipākaṃ kammuttamaṃ kammaseṭṭhaṃ kammakkhayāya saṃvattati”.</p>
<p><a class='ref sc' id='sc306' href='#sc306'>SC 306</a><a class='ref ms' id='ms27Ne_916' href='#ms27Ne_916'>Ms 27Ne_916</a>Tattha yañca kammaṃ kaṇhaṃ kaṇhavipākaṃ, yañca kammaṃ kaṇhasukkaṃ kaṇhasukkavipākaṃ, ayaṃ saṃkileso. Yañca kammaṃ sukkaṃ sukkavipākaṃ, ayaṃ vāsanā. Yañca kammaṃ akaṇhaṃ asukkaṃ akaṇhaasukkavipākaṃ kammuttamaṃ kammaseṭṭhaṃ kammakkhayāya saṃvattati, ayaṃ nibbedho. Idaṃ saṃkilesabhāgiyañca vāsanābhāgiyañca nibbedhabhāgiyañca suttaṃ.</p>
<p><a class='ref sc' id='sc307' href='#sc307'>SC 307</a><a class='ref ms' id='ms27Ne_917' href='#ms27Ne_917'>Ms 27Ne_917</a><a class='ref msdiv' id='msdiv111' href='#msdiv111'>Msdiv 111</a>Tattha katamaṃ vāsanābhāgiyañca, nibbedhabhāgiyañca suttaṃ?</p>
<blockquote class='gatha'>
<p><a class='ref sc' id='sc308' href='#sc308'>SC 308</a><a class='ref ms' id='ms27Ne_918' href='#ms27Ne_918'>Ms 27Ne_918</a>“Laddhāna mānusattaṃ dve,<br>
Kiccaṃ akiccameva ca;<br>
Sukiccaṃ ceva puññāni,<br>
Saṃyojanavippahānaṃ vā”ti.</p>
</blockquote>
<p><a class='ref sc' id='sc309' href='#sc309'>SC 309</a><a class='ref ms' id='ms27Ne_919' href='#ms27Ne_919'>Ms 27Ne_919</a>“Sukiccaṃ ceva puññānī”ti vāsanā. “Saṃyojanavippahānaṃ vā”ti nibbedho.</p>
<blockquote class='gatha'>
<p><a class='ref sc' id='sc310' href='#sc310'>SC 310</a><a class='ref ms' id='ms27Ne_920' href='#ms27Ne_920'>Ms 27Ne_920</a>“Puññāni karitvāna,<br>
Saggā saggaṃ vajanti katapuññā;<br>
Saṃyojanappahānā,<br>
Jarāmaraṇā vippamuccantī”ti.</p>
</blockquote>
<p><a class='ref sc' id='sc311' href='#sc311'>SC 311</a><a class='ref ms' id='ms27Ne_921' href='#ms27Ne_921'>Ms 27Ne_921</a>“Puññāni karitvāna, saggā saggaṃ vajanti katapuññā”ti vāsanā. “Saṃyojanappahānā jarāmaraṇā vippamuccantī”ti nibbedho. Idaṃ vāsanābhāgiyañca nibbedhabhāgiyañca suttaṃ.</p>
<p><a class='ref sc' id='sc312' href='#sc312'>SC 312</a> <a class='ref pts-vp-pli' id='pts-vp-pli160' href='#pts-vp-pli160'>PTS vp Pali 160</a><a class='ref ms' id='ms27Ne_922' href='#ms27Ne_922'>Ms 27Ne_922</a>“Dvemāni, bhikkhave, padhānāni. Katamāni dve? Yo ca agārasmā anagāriyaṃ pabbajitesu cīvarapiṇḍapātasenāsanagilānapaccayabhesajjaparikkhāraṃ pariccajati, yo ca agārasmā anagāriyaṃ pabbajitesu sabbūpadhipaṭinissaggo taṇhakkhayo virāgo nirodho nibbānan”ti. Tattha yo agārasmā anagāriyaṃ pabbajitesu cīvarapiṇḍapātasenāsanagilānapaccayabhesajjaparikkhāraṃ pariccajati, ayaṃ vāsanā.</p>
<p><a class='ref sc' id='sc313' href='#sc313'>SC 313</a><a class='ref ms' id='ms27Ne_923' href='#ms27Ne_923'>Ms 27Ne_923</a>Yo agārasmā anagāriyaṃ pabbajitesu sabbūpadhipaṭinissaggo taṇhakkhayo virāgo nirodho nibbānaṃ, ayaṃ nibbedho. Idaṃ vāsanābhāgiyañca nibbedhabhāgiyañca suttaṃ.</p>
<p><a class='ref sc' id='sc314' href='#sc314'>SC 314</a><a class='ref ms' id='ms27Ne_924' href='#ms27Ne_924'>Ms 27Ne_924</a>Tattha taṇhāsaṃkilesabhāgiyaṃ suttaṃ taṇhāpakkheneva niddisitabbaṃ tīhi taṇhāhi—kāmataṇhāya bhavataṇhāya vibhavataṇhāya. Yena yena vā pana vatthunā ajjhositā, tena teneva niddisitabbaṃ, tassā vitthāro chattiṃsataṇhājāliniyā vicaritāni.</p>
<p><a class='ref sc' id='sc315' href='#sc315'>SC 315</a><a class='ref ms' id='ms27Ne_925' href='#ms27Ne_925'>Ms 27Ne_925</a>Tattha diṭṭhisaṃkilesabhāgiyaṃ suttaṃ diṭṭhipakkheneva niddisitabbaṃ ucchedasassatena, yena yena vā pana vatthunā diṭṭhivasena abhinivisati “idameva saccaṃ moghamaññan”ti, tena teneva niddisitabbaṃ, tassā vitthāro dvāsaṭṭhidiṭṭhigatāni.</p>
<p><a class='ref sc' id='sc316' href='#sc316'>SC 316</a><a class='ref ms' id='ms27Ne_926' href='#ms27Ne_926'>Ms 27Ne_926</a>Tattha duccaritasaṃkilesabhāgiyaṃ suttaṃ cetanāya cetasikakammena niddisitabbaṃ tīhi duccaritehi—kāyaduccaritena vacīduccaritena manoduccaritena, tassa vitthāro dasaakusalakammapathā.</p>
<p><a class='ref sc' id='sc317' href='#sc317'>SC 317</a><a class='ref pts-vp-pli' id='pts-vp-pli161' href='#pts-vp-pli161'>PTS vp Pali 161</a><a class='ref ms' id='ms27Ne_927' href='#ms27Ne_927'>Ms 27Ne_927</a>Tattha taṇhāvodānabhāgiyaṃ suttaṃ samathena niddisitabbaṃ, diṭṭhivodānabhāgiyaṃ suttaṃ vipassanāya niddisitabbaṃ, duccaritavodānabhāgiyaṃ suttaṃ sucaritena niddisitabbaṃ—tīṇi akusalamūlāni. Taṃ kissa hetu? Saṃsārassa nibbattiyā. Tathā nibbatte saṃsāre kāyaduccaritaṃ kāyasucaritaṃ vacīduccaritaṃ vacīsucaritaṃ manoduccaritaṃ manosucaritaṃ iminā asubhena kammavipākena idaṃ bālalakkhaṇaṃ nibbattatīti. Idaṃ saṃkilesabhāgiyaṃ suttaṃ.</p>
<p><a class='ref sc' id='sc318' href='#sc318'>SC 318</a><a class='ref ms' id='ms27Ne_928' href='#ms27Ne_928'>Ms 27Ne_928</a>Iminā subhena kammavipākena idaṃ mahāpurisalakkhaṇaṃ nibbattatīti. Idaṃ vāsanābhāgiyaṃ suttaṃ.</p>
<p><a class='ref sc' id='sc319' href='#sc319'>SC 319</a><a class='ref ms' id='ms27Ne_929' href='#ms27Ne_929'>Ms 27Ne_929</a>Tattha saṃkilesabhāgiyaṃ suttaṃ catūhi kilesabhūmīhi niddisitabbaṃ— anusayabhūmiyā pariyuṭṭhānabhūmiyā saṃyojanabhūmiyā upādānabhūmiyā. Sānusayassa pariyuṭṭhānaṃ jāyati, pariyuṭṭhito saṃyujjati, saṃyujjanto upādiyati, upādānapaccayā bhavo, bhavapaccayā jāti, jātipaccayā jarāmaraṇaṃ sokaparidevadukkhadomanassupāyāsā sambhavanti, evametassa kevalassa dukkhakkhandhassa samudayo hoti. Imāhi catūhi kilesabhūmīhi sabbe kilesā saṅgahaṃ samosaraṇaṃ gacchanti, idaṃ saṃkilesabhāgiyaṃ suttaṃ.</p>
<p><a class='ref sc' id='sc320' href='#sc320'>SC 320</a><a class='ref ms' id='ms27Ne_930' href='#ms27Ne_930'>Ms 27Ne_930</a>Vāsanābhāgiyaṃ suttaṃ tīhi sucaritehi niddisitabbaṃ, nibbedhabhāgiyaṃ suttaṃ catūhi saccehi niddisitabbaṃ, asekkhabhāgiyaṃ suttaṃ tīhi dhammehi niddisitabbaṃ—buddhadhammehi paccekabuddhadhammehi sāvakabhūmiyā. Jhāyivisaye niddisitabbanti.</p>
<p><a class='ref sc' id='sc321' href='#sc321'>SC 321</a><a class='ref ms' id='ms27Ne_931' href='#ms27Ne_931'>Ms 27Ne_931</a><a class='ref msdiv' id='msdiv112' href='#msdiv112'>Msdiv 112</a>Tattha katame aṭṭhārasa mūlapadā? Lokiyaṃ lokuttaraṃ lokiyañca lokuttarañca, sattādhiṭṭhānaṃ dhammādhiṭṭhānaṃ sattādhiṭṭhānañca dhammādhiṭṭhānañca, ñāṇaṃ ñeyyaṃ ñāṇañca ñeyyañca, dassanaṃ bhāvanā dassanañca bhāvanā ca, sakavacanaṃ paravacanaṃ sakavacanañca paravacanañca, visajjanīyaṃ avisajjanīyaṃ visajjanīyañca avisajjanīyañca, kammaṃ vipāko kammañca vipāko ca, kusalaṃ akusalaṃ kusalañca akusalañca, anuññātaṃ paṭikkhittaṃ anuññātañca paṭikkhittañca, thavo cāti.</p>
<p><a class='ref sc' id='sc322' href='#sc322'>SC 322</a><a class='ref ms' id='ms27Ne_932' href='#ms27Ne_932'>Ms 27Ne_932</a>Tattha katamaṃ lokiyaṃ?</p>
<blockquote class='gatha'>
<p><a class='ref sc' id='sc323' href='#sc323'>SC 323</a> <a class='ref ms' id='ms27Ne_933' href='#ms27Ne_933'>Ms 27Ne_933</a>“Na hi pāpaṃ kataṃ kammaṃ,<br>
Sajjukhīraṃva muccati;<br>
<span class='var' id='note408' title='dahantaṃ (bj, pts1, mr)'>Ḍahantaṃ</span> bālamanveti,<br>
<span class='var' id='note409' title='bhasmāchannova (pts1, mr)'>Bhasmacchannova</span> pāvako”ti.</p>
</blockquote>
<p><a class='ref sc' id='sc324' href='#sc324'>SC 324</a><a class='ref pts-vp-pli' id='pts-vp-pli162' href='#pts-vp-pli162'>PTS vp Pali 162</a><a class='ref ms' id='ms27Ne_934' href='#ms27Ne_934'>Ms 27Ne_934</a>Idaṃ lokiyaṃ.</p>
<p><a class='ref sc' id='sc325' href='#sc325'>SC 325</a> <a class='ref ms' id='ms27Ne_935' href='#ms27Ne_935'>Ms 27Ne_935</a>“Cattārimāni, bhikkhave, agatigamanāni sabbaṃ … pe … nihīyate tassa yaso kāḷapakkheva candimā”ti. Idaṃ lokiyaṃ.</p>
<p><a class='ref sc' id='sc326' href='#sc326'>SC 326</a> <a class='ref ms' id='ms27Ne_936' href='#ms27Ne_936'>Ms 27Ne_936</a>“Aṭṭhime, bhikkhave, lokadhammā. Katame aṭṭha? Lābho alābho, yaso ayaso, nindā pasaṃsā, sukhaṃ dukkhaṃ. Ime kho, bhikkhave, aṭṭha lokadhammā”ti. Idaṃ lokiyaṃ.</p>
<p><a class='ref sc' id='sc327' href='#sc327'>SC 327</a><a class='ref ms' id='ms27Ne_937' href='#ms27Ne_937'>Ms 27Ne_937</a>Tattha katamaṃ lokuttaraṃ?</p>
<blockquote class='gatha'>
<p><a class='ref sc' id='sc328' href='#sc328'>SC 328</a> <a class='ref ms' id='ms27Ne_938' href='#ms27Ne_938'>Ms 27Ne_938</a>“Yassindriyāni <span class='var' id='note413' title='samathaṃ gatāni (bj)'>samathaṅgatāni</span>,<br>
Assā yathā sārathinā sudantā;<br>
Pahīnamānassa anāsavassa,<br>
Devāpi tassa pihayanti tādino”ti.</p>
</blockquote>
<p><a class='ref sc' id='sc329' href='#sc329'>SC 329</a><a class='ref ms' id='ms27Ne_939' href='#ms27Ne_939'>Ms 27Ne_939</a>Idaṃ lokuttaraṃ.</p>
<p><a class='ref sc' id='sc330' href='#sc330'>SC 330</a><a class='ref ms' id='ms27Ne_940' href='#ms27Ne_940'>Ms 27Ne_940</a>“Pañcimāni, bhikkhave, indriyāni lokuttarāni. Katamāni pañca? Saddhindriyaṃ vīriyindriyaṃ satindriyaṃ samādhindriyaṃ paññindriyaṃ. Imāni kho, bhikkhave, pañcindriyāni lokuttarānī”ti. Idaṃ lokuttaraṃ. (1)</p>
<p><a class='ref sc' id='sc331' href='#sc331'>SC 331</a><a class='ref ms' id='ms27Ne_941' href='#ms27Ne_941'>Ms 27Ne_941</a>Tattha katamaṃ lokiyañca lokuttarañca?</p>
<p><a class='ref sc' id='sc332' href='#sc332'>SC 332</a> <a class='ref ms' id='ms27Ne_942' href='#ms27Ne_942'>Ms 27Ne_942</a>“Laddhāna mānusattaṃ dve, kiccaṃ akiccameva cā”ti dve gāthā. Yaṃ iha “sukiccaṃ ceva puññānī”ti ca “puññāni karitvāna, saggā saggaṃ vajanti katapuññā”ti ca. Idaṃ lokiyaṃ.</p>
<p><a class='ref sc' id='sc333' href='#sc333'>SC 333</a><a class='ref ms' id='ms27Ne_943' href='#ms27Ne_943'>Ms 27Ne_943</a>Yaṃ iha “saṃyojanavippahānaṃ vā”ti ca “saṃyojanappahānā, jarāmaraṇā vippamuccantī”ti ca, idaṃ lokuttaraṃ. Idaṃ lokiyañca lokuttarañca.</p>
<p><a class='ref sc' id='sc334' href='#sc334'>SC 334</a><a class='ref pts-vp-pli' id='pts-vp-pli163' href='#pts-vp-pli163'>PTS vp Pali 163</a><a class='ref ms' id='ms27Ne_944' href='#ms27Ne_944'>Ms 27Ne_944</a>“Viññāṇe ce, bhikkhave, āhāre sati nāmarūpassa avakkanti hoti, nāmarūpassa avakkantiyā sati punabbhavo hoti, punabbhave sati jāti hoti, jātiyā sati jarāmaraṇaṃ sokaparidevadukkhadomanassupāyāsā sambhavanti. Evametassa kevalassa dukkhakkhandhassa samudayo hoti<span class='var' id='note415' title=' 12S2:403'>. Seyyathāpi, bhikkhave, mahārukkho, tassa yāni ceva mūlāni adhogamāni yāni ca tiriyaṅgamāni, sabbāni tāni uddhaṃ ojaṃ abhiharanti. Evaṃ hi so, bhikkhave, mahārukkho tadāhāro tadupādāno ciraṃ dīghamaddhānaṃ tiṭṭheyya</span>. Evameva kho, bhikkhave, viññāṇe āhāre sati nāmarūpassa avakkanti hoti sabbaṃ … pe … evametassa kevalassa dukkhakkhandhassa samudayo hotī”ti. Idaṃ lokiyaṃ.</p>
<p><a class='ref sc' id='sc335' href='#sc335'>SC 335</a><a class='ref pts-vp-pli' id='pts-vp-pli164' href='#pts-vp-pli164'>PTS vp Pali 164</a><a class='ref ms' id='ms27Ne_945' href='#ms27Ne_945'>Ms 27Ne_945</a>“Viññāṇe ce, bhikkhave, āhāre asati nāmarūpassa avakkanti na hoti, nāmarūpassa avakkantiyā asati punabbhavo na hoti, punabbhave asati jāti na hoti, jātiyā asati jarāmaraṇaṃ sokaparidevadukkhadomanassupāyāsā nirujjhanti. Evametassa kevalassa dukkhakkhandhassa nirodho hoti<span class='var' id='note417' title=' 12S2:403'>. Seyyathāpi, bhikkhave, mahārukkho atha puriso āgaccheyya <span class='var' id='note418' title='kadālapiṭakaṃ (mr)'>kuddālapiṭakaṃ</span> ādāya, so taṃ rukkhaṃ mūle chindeyya, <span class='var' id='note419' title='mūlaṃ chinditvā (^sn12.55#1 [55.&#160;Mahārukkhasutta])'>mūle chetvā</span> palikhaṇeyya, palikhaṇitvā mūlāni uddhareyya antamaso usīranāḷimattānipi. So taṃ rukkhaṃ khaṇḍākhaṇḍikaṃ chindeyya, khaṇḍākhaṇḍikaṃ <span class='var' id='note420' title='chetvā (bj, pts1, mr)'>chinditvā</span> phāleyya, phāletvā sakalikaṃ sakalikaṃ kareyya, sakalikaṃ sakalikaṃ karitvā vātātape visoseyya, vātātape visosetvā agginā ḍaheyya, agginā ḍahetvā masiṃ kareyya, masiṃ karitvā mahāvāte vā ophuṇeyya, nadiyā vā sīghasotāya pavāheyya, evaṃ hi so, bhikkhave, mahārukkho ucchinnamūlo assa tālāvatthukato <span class='var' id='note421' title='anabhāvaṃ gato (bj)'>. Seyyathāpi, bhikkhave, mahārukkho atha puriso āgaccheyya <span class='var' id='note418' title='kadālapiṭakaṃ (mr)'>kuddālapiṭakaṃ</span> ādāya, so taṃ rukkhaṃ mūle chindeyya, <span class='var' id='note419' title='mūlaṃ chinditvā (^sn12.55#1 [55.&#160;Mahārukkhasutta])'>mūle chetvā</span> palikhaṇeyya, palikhaṇitvā mūlāni uddhareyya antamaso usīranāḷimattānipi. So taṃ rukkhaṃ khaṇḍākhaṇḍikaṃ chindeyya, khaṇḍākhaṇḍikaṃ <span class='var' id='note420' title='chetvā (bj, pts1, mr)'>chinditvā</span> phāleyya, phāletvā sakalikaṃ sakalikaṃ kareyya, sakalikaṃ sakalikaṃ karitvā vātātape visoseyya, vātātape visosetvā agginā ḍaheyya, agginā ḍahetvā masiṃ kareyya, masiṃ karitvā mahāvāte vā ophuṇeyya, nadiyā vā sīghasotāya pavāheyya, evaṃ hi so, bhikkhave, mahārukkho ucchinnamūlo assa tālāvatthukato <span class='var' id='note421' title='anabhāvaṃ gato (bj)'>anabhāvaṃkato</span> āyatiṃ anuppādadhammo</span>. Evameva kho, bhikkhave, viññāṇe āhāre asati nāmarūpassa avakkanti na hoti, nāmarūpassa avakkantiyā asati sabbaṃ … pe … evametassa kevalassa dukkhakkhandhassa nirodho hotī”ti. Idaṃ lokuttaraṃ. Idaṃ lokiyañca lokuttarañca. (2)</p>
<p><a class='ref sc' id='sc336' href='#sc336'>SC 336</a><a class='ref ms' id='ms27Ne_946' href='#ms27Ne_946'>Ms 27Ne_946</a><a class='ref msdiv' id='msdiv113' href='#msdiv113'>Msdiv 113</a>Tattha katamaṃ sattādhiṭṭhānaṃ?</p>
<blockquote class='gatha'>
<p><a class='ref sc' id='sc337' href='#sc337'>SC 337</a> <a class='ref ms' id='ms27Ne_947' href='#ms27Ne_947'>Ms 27Ne_947</a>“Sabbā disā anuparigamma cetasā,<br>
Nevajjhagā piyataramattanā kvaci;<br>
Evaṃ piyo puthu attā paresaṃ,<br>
Tasmā na hiṃse <span class='var' id='note424' title='paraṃ attakāmoti (bj, pts1)'>paramattakāmo”ti</span>.</p>
</blockquote>
<p><a class='ref sc' id='sc338' href='#sc338'>SC 338</a><a class='ref ms' id='ms27Ne_948' href='#ms27Ne_948'>Ms 27Ne_948</a>Idaṃ sattādhiṭṭhānaṃ.</p>
<blockquote class='gatha'>
<p><a class='ref sc' id='sc339' href='#sc339'>SC 339</a> <a class='ref ms' id='ms27Ne_949' href='#ms27Ne_949'>Ms 27Ne_949</a>“Ye keci bhūtā bhavissanti ye <span class='var' id='note426' title='soca (si) | ye ca (pts1, mr)'>vāpi</span>,<br>
Sabbe gamissanti pahāya dehaṃ;<br>
Taṃ sabbajāniṃ kusalo viditvā,<br>
<span class='var' id='note427' title='ātāpī so (bj, mr) | ātāpi so (pts1)'>Ātāpiyo</span> brahmacariyaṃ careyyā”ti.</p>
</blockquote>
<p><a class='ref sc' id='sc340' href='#sc340'>SC 340</a><a class='ref ms' id='ms27Ne_950' href='#ms27Ne_950'>Ms 27Ne_950</a>Idaṃ sattādhiṭṭhānaṃ.</p>
<p><a class='ref sc' id='sc341' href='#sc341'>SC 341</a> <a class='ref ms' id='ms27Ne_951' href='#ms27Ne_951'>Ms 27Ne_951</a>“Sattahi, bhikkhave, aṅgehi samannāgataṃ kalyāṇamittaṃ api viveciyamānena paṇāmiyamānena <span class='var' id='note429' title='galepi panujjamānena (bj) | galepi pamajjamānena (pts1)'>gale pisanamajjamānena</span> yāvajīvaṃ na vijahitabbaṃ. Katamehi sattahi? Piyo ca hoti manāpo ca garu ca bhāvanīyo ca vattā ca vacanakkhamo ca gambhīrañca kathaṃ kattā <span class='var' id='note430' title='na ca aṭṭhāne (bj, pts1, mr)'>gale pisanamajjamānena</span> yāvajīvaṃ na vijahitabbaṃ. Katamehi sattahi? Piyo ca hoti manāpo ca garu ca bhāvanīyo ca vattā ca vacanakkhamo ca gambhīrañca kathaṃ kattā <span class='var' id='note430' title='na ca aṭṭhāne (bj, pts1, mr)'>hoti, no ca aṭṭhāne</span> niyojeti. Imehi kho, bhikkhave, sattahi … pe … na vijahitabbaṃ. Idamavoca bhagavā. Idaṃ vatvāna sugato, athāparaṃ etadavoca satthā—</p>
<blockquote class='gatha'>
<p><a class='ref sc' id='sc342' href='#sc342'>SC 342</a><a class='ref ms' id='ms27Ne_952' href='#ms27Ne_952'>Ms 27Ne_952</a>“Piyo garu bhāvanīyo,<br>
vattā ca vacanakkhamo;<br>
Gambhīrañca kathaṃ kattā,<br>
na caṭṭhāne niyojako;<br>
Taṃ mittaṃ mittakāmena,<br>
yāvajīvampi seviyan”ti.</p>
</blockquote>
<p><a class='ref sc' id='sc343' href='#sc343'>SC 343</a><a class='ref ms' id='ms27Ne_953' href='#ms27Ne_953'>Ms 27Ne_953</a>Idaṃ sattādhiṭṭhānaṃ.</p>
<p><a class='ref sc' id='sc344' href='#sc344'>SC 344</a><a class='ref pts-vp-pli' id='pts-vp-pli165' href='#pts-vp-pli165'>PTS vp Pali 165</a><a class='ref ms' id='ms27Ne_954' href='#ms27Ne_954'>Ms 27Ne_954</a>Tattha katamaṃ dhammādhiṭṭhānaṃ?</p>
<blockquote class='gatha'>
<p><a class='ref sc' id='sc345' href='#sc345'>SC 345</a> <a class='ref ms' id='ms27Ne_955' href='#ms27Ne_955'>Ms 27Ne_955</a>“Yañca kāmasukhaṃ loke,<br>
yañcidaṃ diviyaṃ sukhaṃ;<br>
Taṇhakkhayasukhassete,<br>
kalaṃ nāgghanti soḷasin”ti.</p>
</blockquote>
<p><a class='ref sc' id='sc346' href='#sc346'>SC 346</a><a class='ref ms' id='ms27Ne_956' href='#ms27Ne_956'>Ms 27Ne_956</a>Idaṃ dhammādhiṭṭhānaṃ.</p>
<blockquote class='gatha'>
<p><a class='ref sc' id='sc347' href='#sc347'>SC 347</a> <a class='ref ms' id='ms27Ne_957' href='#ms27Ne_957'>Ms 27Ne_957</a>“Susukhaṃ vata nibbānaṃ,<br>
sammāsambuddhadesitaṃ;<br>
Asokaṃ virajaṃ khemaṃ,<br>
yattha dukkhaṃ nirujjhatī”ti.</p>
</blockquote>
<p><a class='ref sc' id='sc348' href='#sc348'>SC 348</a><a class='ref ms' id='ms27Ne_958' href='#ms27Ne_958'>Ms 27Ne_958</a>Idaṃ dhammādhiṭṭhānaṃ. (3)</p>
<p><a class='ref sc' id='sc349' href='#sc349'>SC 349</a><a class='ref ms' id='ms27Ne_959' href='#ms27Ne_959'>Ms 27Ne_959</a>Tattha katamaṃ sattādhiṭṭhānañca dhammādhiṭṭhānañca</p>
<blockquote class='gatha'>
<p><a class='ref sc' id='sc350' href='#sc350'>SC 350</a> <a class='ref ms' id='ms27Ne_960' href='#ms27Ne_960'>Ms 27Ne_960</a>“Mātaraṃ pitaraṃ hantvā,<br>
rājāno dve ca khattiye;<br>
Raṭṭhaṃ sānucaraṃ hantvā”ti.</p>
</blockquote>
<p><a class='ref sc' id='sc351' href='#sc351'>SC 351</a><a class='ref ms' id='ms27Ne_961' href='#ms27Ne_961'>Ms 27Ne_961</a>Idaṃ dhammādhiṭṭhānaṃ.</p>
<blockquote class='gatha'>
<p><a class='ref sc' id='sc352' href='#sc352'>SC 352</a><a class='ref ms' id='ms27Ne_962' href='#ms27Ne_962'>Ms 27Ne_962</a>“Anīgho yāti brāhmaṇo”ti.</p>
</blockquote>
<p><a class='ref sc' id='sc353' href='#sc353'>SC 353</a><a class='ref ms' id='ms27Ne_963' href='#ms27Ne_963'>Ms 27Ne_963</a>Idaṃ sattādhiṭṭhānaṃ.</p>
<p><a class='ref sc' id='sc354' href='#sc354'>SC 354</a><a class='ref ms' id='ms27Ne_964' href='#ms27Ne_964'>Ms 27Ne_964</a>Idaṃ sattādhiṭṭhānañca dhammādhiṭṭhānañca.</p>
<p><a class='ref sc' id='sc355' href='#sc355'>SC 355</a> <a class='ref ms' id='ms27Ne_965' href='#ms27Ne_965'>Ms 27Ne_965</a>“Cattārome, bhikkhave, iddhipādā. Katame cattāro? Chandasamādhipadhānasaṅkhārasamannāgato iddhipādo, vīriya … pe … citta … vīmaṃsāsamādhipadhānasaṅkhārasamannāgato iddhipādo”ti. Idaṃ dhammādhiṭṭhānaṃ.</p>
<p><a class='ref sc' id='sc356' href='#sc356'>SC 356</a><a class='ref ms' id='ms27Ne_966' href='#ms27Ne_966'>Ms 27Ne_966</a>So kāyepi cittaṃ samodahati, cittepi kāyaṃ samodahati, kāye sukhasaññañca lahusaññañca okkamitvā upasampajja viharati. Idaṃ sattādhiṭṭhānaṃ, idaṃ sattādhiṭṭhānañca dhammādhiṭṭhānañca. (4)</p>
<p><a class='ref sc' id='sc357' href='#sc357'>SC 357</a><a class='ref ms' id='ms27Ne_967' href='#ms27Ne_967'>Ms 27Ne_967</a><a class='ref msdiv' id='msdiv114' href='#msdiv114'>Msdiv 114</a>Tattha katamaṃ ñāṇaṃ?</p>
<blockquote class='gatha'>
<p><a class='ref sc' id='sc358' href='#sc358'>SC 358</a><a class='ref ms' id='ms27Ne_968' href='#ms27Ne_968'>Ms 27Ne_968</a>“Yaṃ taṃ lokuttaraṃ ñāṇaṃ,<br>
sabbaññū yena vuccati;<br>
Na tassa parihānatthi,<br>
sabbakāle pavattatī”ti.</p>
</blockquote>
<p><a class='ref sc' id='sc359' href='#sc359'>SC 359</a><a class='ref ms' id='ms27Ne_969' href='#ms27Ne_969'>Ms 27Ne_969</a>Idaṃ ñāṇaṃ.</p>
<blockquote class='gatha'>
<p><a class='ref sc' id='sc360' href='#sc360'>SC 360</a><a class='ref pts-vp-pli' id='pts-vp-pli166' href='#pts-vp-pli166'>PTS vp Pali 166</a><a class='ref ms' id='ms27Ne_970' href='#ms27Ne_970'>Ms 27Ne_970</a>“Paññā hi seṭṭhā lokasmiṃ,<br>
<span class='var' id='note435' title='yāyanibbānagāmini (pts1) | yāyaṃ nibbedhagāminī (^it41#1 [Paññāparihīnasutta]; ^pe2#129 [Sāsanapaṭṭhānadutiyabhūmi], ^pe3#32 [Suttādhiṭṭhānatatiyabhūmi])'>yāyaṃ nibbānagāminī</span>;<br>
Yāya sammā pajānāti,<br>
jātimaraṇasaṅkhayan”ti.</p>
</blockquote>
<p><a class='ref sc' id='sc361' href='#sc361'>SC 361</a><a class='ref ms' id='ms27Ne_971' href='#ms27Ne_971'>Ms 27Ne_971</a>Idaṃ ñāṇaṃ.</p>
<p><a class='ref sc' id='sc362' href='#sc362'>SC 362</a><a class='ref ms' id='ms27Ne_972' href='#ms27Ne_972'>Ms 27Ne_972</a>Tattha katamaṃ ñeyyaṃ?</p>
<blockquote class='gatha'>
<p><a class='ref sc' id='sc363' href='#sc363'>SC 363</a> <a class='ref ms' id='ms27Ne_973' href='#ms27Ne_973'>Ms 27Ne_973</a>“Kittayissāmi <span class='var' id='note437' title='vo (pts1, mr)'>te</span> santiṃ, <span class='speaker'>te</span> santiṃ, <span class='speaker'>(dhotakāti bhagavā)</span><br>
Diṭṭhe dhamme anītihaṃ;<br>
Yaṃ viditvā sato caraṃ,<br>
Tare loke visattikaṃ.</p>
<p><a class='ref sc' id='sc364' href='#sc364'>SC 364</a><a class='ref ms' id='ms27Ne_974' href='#ms27Ne_974'>Ms 27Ne_974</a>Tañcāhaṃ abhinandāmi,<br>
mahesi santimuttamaṃ;<br>
Yaṃ viditvā sato caraṃ,<br>
tare loke visattikaṃ.</p>
<p><a class='ref sc' id='sc365' href='#sc365'>SC 365</a><a class='ref ms' id='ms27Ne_975' href='#ms27Ne_975'>Ms 27Ne_975</a>Yaṃ kiñci sampajānāsi, <span class='speaker'>(dhotakāti bhagavā)</span><br>
Uddhaṃ adho tiriyañcāpi majjhe;<br>
Etaṃ viditvā saṅgoti loke,<br>
Bhavābhavāya mākāsi taṇhan”ti.</p>
</blockquote>
<p><a class='ref sc' id='sc366' href='#sc366'>SC 366</a><a class='ref ms' id='ms27Ne_976' href='#ms27Ne_976'>Ms 27Ne_976</a>Idaṃ ñeyyaṃ.</p>
<p><a class='ref sc' id='sc367' href='#sc367'>SC 367</a> <a class='ref ms' id='ms27Ne_977' href='#ms27Ne_977'>Ms 27Ne_977</a>“Catunnaṃ, bhikkhave, ariyasaccānaṃ ananubodhā appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva tumhākañca … pe … tayidaṃ, bhikkhave, dukkhaṃ ariyasaccaṃ anubuddhaṃ paṭividdhaṃ, <span class='var' id='note439' title='dukkhasamudayo (bj, pts1, mr)'>dukkhasamudayaṃ</span> ariyasaccaṃ anubuddhaṃ paṭividdhaṃ, <span class='var' id='note440' title='dukkhanirodho (bj, pts1, mr)'>dukkhasamudayaṃ</span> ariyasaccaṃ anubuddhaṃ paṭividdhaṃ, <span class='var' id='note440' title='dukkhanirodho (bj, pts1, mr)'>dukkhanirodhaṃ</span> ariyasaccaṃ anubuddhaṃ paṭividdhaṃ, dukkhanirodhagāminī paṭipadā ariyasaccaṃ anubuddhaṃ paṭividdhaṃ. Ucchinnā bhavataṇhā, khīṇā bhavanetti, natthi dāni punabbhavo”ti. Idamavoca bhagavā. Idaṃ vatvāna sugato athāparaṃ etadavoca satthā—</p>
<blockquote class='gatha'>
<p><a class='ref sc' id='sc368' href='#sc368'>SC 368</a> <a class='ref ms' id='ms27Ne_978' href='#ms27Ne_978'>Ms 27Ne_978</a>“Catunnaṃ ariyasaccānaṃ,<br>
Yathābhūtaṃ adassanā;<br>
<span class='var' id='note442' title='saṃsaritaṃ (si, mr)'>Saṃsitaṃ</span> dīghamaddhānaṃ,<br>
Tāsu tāsveva jātisu.</p>
<p><a class='ref sc' id='sc369' href='#sc369'>SC 369</a><a class='ref ms' id='ms27Ne_979' href='#ms27Ne_979'>Ms 27Ne_979</a>Tāni etāni diṭṭhāni,<br>
bhavanetti samūhatā;<br>
Ucchinnaṃ mūlaṃ dukkhassa,<br>
natthi dāni punabbhavo”ti.</p>
</blockquote>
<p><a class='ref sc' id='sc370' href='#sc370'>SC 370</a><a class='ref pts-vp-pli' id='pts-vp-pli167' href='#pts-vp-pli167'>PTS vp Pali 167</a><a class='ref ms' id='ms27Ne_980' href='#ms27Ne_980'>Ms 27Ne_980</a>Idaṃ ñeyyaṃ. (5)</p>
<p><a class='ref sc' id='sc371' href='#sc371'>SC 371</a><a class='ref ms' id='ms27Ne_981' href='#ms27Ne_981'>Ms 27Ne_981</a>Tattha katamaṃ ñāṇañca ñeyyañca? Rūpaṃ aniccaṃ, vedanā aniccā, saññā aniccā, saṅkhārā aniccā, viññāṇaṃ aniccanti. Idaṃ ñeyyaṃ.</p>
<p><a class='ref sc' id='sc372' href='#sc372'>SC 372</a><a class='ref ms' id='ms27Ne_982' href='#ms27Ne_982'>Ms 27Ne_982</a>Evaṃ jānaṃ evaṃ passaṃ ariyasāvako “rūpaṃ aniccan”ti passati, “vedanā aniccā”ti passati, “saññaṃ … saṅkhāre … viññāṇaṃ aniccan”ti passatīti. Idaṃ ñāṇaṃ.</p>
<p><a class='ref sc' id='sc373' href='#sc373'>SC 373</a><a class='ref ms' id='ms27Ne_983' href='#ms27Ne_983'>Ms 27Ne_983</a>So parimuccati rūpena, parimuccati vedanāya, parimuccati saññāya, parimuccati saṅkhārehi, parimuccati viññāṇamhā, parimuccati dukkhasmāti vadāmīti. Idaṃ ñāṇañca ñeyyañca.</p>
<p><a class='ref sc' id='sc374' href='#sc374'>SC 374</a><a class='ref ms' id='ms27Ne_984' href='#ms27Ne_984'>Ms 27Ne_984</a>“Sabbe saṅkhārā aniccā”ti idaṃ ñeyyaṃ. “Yadā paññāya passatī”ti idaṃ ñāṇaṃ. “Atha nibbindati dukkhe esa maggo visuddhiyā”ti idaṃ ñāṇañca ñeyyañca.</p>
<p><a class='ref sc' id='sc375' href='#sc375'>SC 375</a><a class='ref ms' id='ms27Ne_985' href='#ms27Ne_985'>Ms 27Ne_985</a>“Sabbe saṅkhārā dukkhā”ti idaṃ ñeyyaṃ. “Yadā paññāya passatī”ti idaṃ ñāṇaṃ. “Atha nibbindati dukkhe esa maggo visuddhiyā”ti idaṃ ñāṇañca ñeyyañca.</p>
<p><a class='ref sc' id='sc376' href='#sc376'>SC 376</a><a class='ref ms' id='ms27Ne_986' href='#ms27Ne_986'>Ms 27Ne_986</a>“Sabbe dhammā anattā”ti idaṃ ñeyyaṃ. “Yadā paññāya passatī”ti idaṃ ñāṇaṃ. “Atha nibbindati dukkhe esa maggo visuddhiyā”ti idaṃ ñāṇañca ñeyyañca.</p>
<p><a class='ref sc' id='sc377' href='#sc377'>SC 377</a> <a class='ref pts-vp-pli' id='pts-vp-pli168' href='#pts-vp-pli168'>PTS vp Pali 168</a><a class='ref ms' id='ms27Ne_987' href='#ms27Ne_987'>Ms 27Ne_987</a>“Ye hi keci, soṇa, samaṇā vā brāhmaṇā vā aniccena rūpena dukkhena vipariṇāmadhammena ‘seyyohamasmī’ti vā samanupassanti, ‘sadisohamasmī’ti vā samanupassanti, ‘hīnohamasmī’ti vā samanupassanti. Kimaññatra yathābhūtassa adassanā. Aniccāya vedanāya … pe … aniccāya saññāya … aniccehi saṅkhārehi … aniccena viññāṇena dukkhena vipariṇāmadhammena ‘seyyohamasmī’ti vā samanupassanti, ‘sadisohamasmī’ti vā samanupassanti, ‘hīnohamasmī’ti vā samanupassanti, kimaññatra yathābhūtassa adassanā”ti. Idaṃ ñeyyaṃ.</p>
<p><a class='ref sc' id='sc378' href='#sc378'>SC 378</a><a class='ref ms' id='ms27Ne_988' href='#ms27Ne_988'>Ms 27Ne_988</a>“Ye ca kho keci, soṇa, samaṇā vā brāhmaṇā vā aniccena rūpena dukkhena vipariṇāmadhammena ‘seyyohamasmī’tipi na samanupassanti, ‘sadisohamasmī’tipi na samanupassanti, ‘hīnohamasmī’tipi na samanupassanti, kimaññatra yathābhūtassa dassanā. Aniccāya vedanāya … pe … aniccāya saññāya … aniccehi saṅkhārehi … aniccena viññāṇena dukkhena vipariṇāmadhammena ‘seyyohamasmī’tipi na samanupassanti, ‘sadisohamasmī’tipi na samanupassanti, ‘hīnohamasmī’tipi na samanupassanti, kimaññatra yathābhūtassa dassanā”ti. Idaṃ ñāṇaṃ.</p>
<p><a class='ref sc' id='sc379' href='#sc379'>SC 379</a><a class='ref ms' id='ms27Ne_989' href='#ms27Ne_989'>Ms 27Ne_989</a>Idaṃ ñāṇañca ñeyyañca. (6)</p>
<p><a class='ref sc' id='sc380' href='#sc380'>SC 380</a><a class='ref ms' id='ms27Ne_990' href='#ms27Ne_990'>Ms 27Ne_990</a>Tattha katamaṃ dassanaṃ?</p>
<blockquote class='gatha'>
<p><a class='ref sc' id='sc381' href='#sc381'>SC 381</a> <a class='ref ms' id='ms27Ne_991' href='#ms27Ne_991'>Ms 27Ne_991</a><a class='ref msdiv' id='msdiv115' href='#msdiv115'>Msdiv 115</a>“Ye ariyasaccāni vibhāvayanti,<br>
Gambhīrapaññena sudesitāni;<br>
Kiñcāpi te honti <span class='var' id='note445' title='bhusappamattā (bj)'>bhusaṃ pamattā</span>,<br>
Na te bhavaṃ aṭṭhamamādiyantī”ti.</p>
</blockquote>
<p><a class='ref sc' id='sc382' href='#sc382'>SC 382</a><a class='ref ms' id='ms27Ne_992' href='#ms27Ne_992'>Ms 27Ne_992</a>Idaṃ dassanaṃ.</p>
<blockquote class='gatha'>
<p><a class='ref sc' id='sc383' href='#sc383'>SC 383</a> <a class='ref pts-vp-pli' id='pts-vp-pli169' href='#pts-vp-pli169'>PTS vp Pali 169</a><a class='ref ms' id='ms27Ne_993' href='#ms27Ne_993'>Ms 27Ne_993</a>“Yathindakhīlo pathavissito siyā,<br>
Catubbhi vātehi asampakampiyo;<br>
Tathūpamaṃ sappurisaṃ vadāmi,<br>
Yo ariyasaccāni avecca passatī”ti.</p>
</blockquote>
<p><a class='ref sc' id='sc384' href='#sc384'>SC 384</a><a class='ref ms' id='ms27Ne_994' href='#ms27Ne_994'>Ms 27Ne_994</a>Idaṃ dassanaṃ.</p>
<p><a class='ref sc' id='sc385' href='#sc385'>SC 385</a><a class='ref ms' id='ms27Ne_995' href='#ms27Ne_995'>Ms 27Ne_995</a>“Catūhi, bhikkhave, sotāpattiyaṅgehi samannāgato ariyasāvako ākaṅkhamāno attanāva attānaṃ byākareyya ‘khīṇanirayomhi, khīṇatiracchānayoni, khīṇapettivisayo, khīṇāpāyaduggativinipāto, sotāpannohamasmi avinipātadhammo niyato sambodhiparāyaṇo, <span class='var' id='note447' title='sattakkhattuparamo (si)'>sattakkhattuparamaṃ</span> deve ca manusse ca sandhāvitvā saṃsaritvā dukkhassantaṃ karissāmī’ti. Katamehi catūhi? Idha, bhikkhave, ariyasāvakassa tathāgate saddhā niviṭṭhā patiṭṭhitā virūḷhā mūlajātā asaṃhāriyā samaṇena vā brāhmaṇena vā devena vā mārena vā brahmunā vā kenaci vā lokasmiṃ saha dhammena, dhamme kho pana niṭṭhaṃ gato hoti, svākkhāto bhagavatā dhammo sandiṭṭhiko akāliko ehipassiko opaneyyiko paccattaṃ veditabbo viññūhi, yadidaṃ madanimmadano … pe … nirodho nibbānaṃ, saha dhammiyā kho panassa honti iṭṭhā kantā piyā manāpā gihī ceva pabbajitā ca. Ariyakantehi kho pana sīlehi samannāgato hoti akhaṇḍehi acchiddehi asabalehi akammāsehi bhujissehi viññuppasaṭṭhehi aparāmaṭṭhehi samādhisaṃvattanikehi. Imehi kho, bhikkhave, catūhi sotāpattiyaṅgehi samannāgato ariyasāvako ākaṅkhamāno attanāva attānaṃ byākareyya ‘khīṇanirayomhi, khīṇatiracchānayoni, khīṇapettivisayo, khīṇāpāyaduggativinipāto, sotāpannohamasmi avinipātadhammo niyato sambodhiparāyaṇo, sattakkhattuparamaṃ deve ca manusse ca sandhāvitvā saṃsaritvā dukkhassantaṃ karissāmī’”ti.</p>
<p><a class='ref sc' id='sc386' href='#sc386'>SC 386</a><a class='ref pts-vp-pli' id='pts-vp-pli170' href='#pts-vp-pli170'>PTS vp Pali 170</a><a class='ref ms' id='ms27Ne_996' href='#ms27Ne_996'>Ms 27Ne_996</a>Idaṃ dassanaṃ.</p>
<p><a class='ref sc' id='sc387' href='#sc387'>SC 387</a><a class='ref ms' id='ms27Ne_997' href='#ms27Ne_997'>Ms 27Ne_997</a>Tattha katamā bhāvanā?</p>
<blockquote class='gatha'>
<p><a class='ref sc' id='sc388' href='#sc388'>SC 388</a> <a class='ref ms' id='ms27Ne_998' href='#ms27Ne_998'>Ms 27Ne_998</a>“Yassindriyāni <span class='var' id='note449' title='subhāvitāni (bj, pts1, mr)'>bhāvitāni</span>,<br>
Ajjhattaṃ bahiddhā ca sabbaloke;<br>
Nibbijjha imaṃ parañca lokaṃ,<br>
Kālaṃ kaṅkhati bhāvito sa danto”ti.</p>
</blockquote>
<p><a class='ref sc' id='sc389' href='#sc389'>SC 389</a><a class='ref ms' id='ms27Ne_999' href='#ms27Ne_999'>Ms 27Ne_999</a>Ayaṃ bhāvanā.</p>
<p><a class='ref sc' id='sc390' href='#sc390'>SC 390</a> <a class='ref ms' id='ms27Ne_1000' href='#ms27Ne_1000'>Ms 27Ne_1000</a>“Cattārimāni, bhikkhave, dhammapadāni. Katamāni cattāri? Anabhijjhā dhammapadaṃ, abyāpādo dhammapadaṃ, sammāsati dhammapadaṃ, sammāsamādhi dhammapadaṃ, imāni kho, bhikkhave, cattāri dhammapadānī”ti. Ayaṃ bhāvanā. (7)</p>
<p><a class='ref sc' id='sc391' href='#sc391'>SC 391</a><a class='ref ms' id='ms27Ne_1001' href='#ms27Ne_1001'>Ms 27Ne_1001</a>Tattha katamaṃ dassanañca bhāvanā ca? “Pañca chinde pañca jahe”ti idaṃ dassanaṃ. “ Pañca cuttari bhāvaye. Pañca saṅgātigo bhikkhu, oghatiṇṇoti vuccatī”ti ayaṃ bhāvanā. Idaṃ dassanañca bhāvanā ca.</p>
<p><a class='ref sc' id='sc392' href='#sc392'>SC 392</a><a class='ref pts-vp-pli' id='pts-vp-pli171' href='#pts-vp-pli171'>PTS vp Pali 171</a><a class='ref ms' id='ms27Ne_1002' href='#ms27Ne_1002'>Ms 27Ne_1002</a><span class='var' id='note452' title=' 14S5:1065'>“Tīṇimāni, bhikkhave, indriyāni. Katamāni tīṇi, anaññātaññassāmītindriyaṃ aññindriyaṃ aññātāvindriyaṃ</span>. Katamañca, bhikkhave, anaññātaññassāmītindriyaṃ? Idha, bhikkhave, bhikkhu anabhisametassa dukkhassa ariyasaccassa abhisamayāya chandaṃ janeti vāyamati vīriyaṃ ārabhati cittaṃ paggaṇhāti padahati, anabhisametassa dukkhasamudayassa ariyasaccassa … pe … dukkhanirodhassa … pe … dukkhanirodhagāminiyā paṭipadāya ariyasaccassa abhisamayāya chandaṃ janeti vāyamati vīriyaṃ ārabhati cittaṃ paggaṇhāti padahati. Idaṃ, bhikkhave, anaññātaññassāmītindriyan”ti. Idaṃ dassanaṃ.</p>
<p><a class='ref sc' id='sc393' href='#sc393'>SC 393</a><a class='ref ms' id='ms27Ne_1003' href='#ms27Ne_1003'>Ms 27Ne_1003</a>“Katamañca, bhikkhave, aññindriyaṃ? Idha, bhikkhave, bhikkhu ‘idaṃ dukkhan’ti yathābhūtaṃ pajānāti, ‘ayaṃ dukkhasamudayo’ti yathābhūtaṃ pajānāti, ‘ayaṃ dukkhanirodho’ti … pe … ‘ayaṃ dukkhanirodhagāminī paṭipadā’ti yathābhūtaṃ pajānāti. Idaṃ, bhikkhave, aññindriyaṃ.</p>
<p><a class='ref sc' id='sc394' href='#sc394'>SC 394</a><a class='ref ms' id='ms27Ne_1004' href='#ms27Ne_1004'>Ms 27Ne_1004</a>Katamañca, bhikkhave, aññātāvindriyaṃ? Idha, bhikkhave, bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati, khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānāti. Idaṃ, bhikkhave, aññātāvindriyan”ti. Ayaṃ bhāvanā.</p>
<p><a class='ref sc' id='sc395' href='#sc395'>SC 395</a><a class='ref ms' id='ms27Ne_1005' href='#ms27Ne_1005'>Ms 27Ne_1005</a>Idaṃ dassanañca bhāvanā ca. (8)</p>
<p><a class='ref sc' id='sc396' href='#sc396'>SC 396</a><a class='ref ms' id='ms27Ne_1006' href='#ms27Ne_1006'>Ms 27Ne_1006</a><a class='ref msdiv' id='msdiv116' href='#msdiv116'>Msdiv 116</a>Tattha katamaṃ sakavacanaṃ?</p>
<blockquote class='gatha'>
<p><a class='ref sc' id='sc397' href='#sc397'>SC 397</a> <a class='ref ms' id='ms27Ne_1007' href='#ms27Ne_1007'>Ms 27Ne_1007</a>“Sabbapāpassa akaraṇaṃ,<br>
kusalassa upasampadā;<br>
Sacittapariyodāpanaṃ,<br>
etaṃ buddhāna sāsanan”ti.</p>
</blockquote>
<p><a class='ref sc' id='sc398' href='#sc398'>SC 398</a><a class='ref ms' id='ms27Ne_1008' href='#ms27Ne_1008'>Ms 27Ne_1008</a>Idaṃ sakavacanaṃ.</p>
<p><a class='ref sc' id='sc399' href='#sc399'>SC 399</a> <a class='ref ms' id='ms27Ne_1009' href='#ms27Ne_1009'>Ms 27Ne_1009</a>“Tīṇimāni, bhikkhave, bālassa bālalakkhaṇāni bālanimittāni bālāpadānāni, yehi bālaṃ bāloti pare sañjānanti. Katamāni tīṇi? Bālo, bhikkhave, duccintitacintī ca hoti, dubbhāsitabhāsī ca hoti, <span class='var' id='note456' title='dukkatakammakārī (bj)'>dukkaṭakammakārī</span> ca hoti. Imāni kho, bhikkhave, tīṇi bālassa bālalakkhaṇāni bālanimittāni bālāpadānāni.</p>
<p><a class='ref sc' id='sc400' href='#sc400'>SC 400</a> <a class='ref pts-vp-pli' id='pts-vp-pli172' href='#pts-vp-pli172'>PTS vp Pali 172</a><a class='ref ms' id='ms27Ne_1010' href='#ms27Ne_1010'>Ms 27Ne_1010</a>Tīṇimāni, bhikkhave, paṇḍitassa paṇḍitalakkhaṇāni paṇḍitanimittāni paṇḍitāpadānāni, yehi paṇḍitaṃ paṇḍitoti pare sañjānanti. Katamāni tīṇi? Paṇḍito, bhikkhave, sucintitacintī ca hoti, subhāsitabhāsī ca hoti, sukatakammakārī ca hoti. Imāni kho, bhikkhave, tīṇi paṇḍitassa paṇḍitalakkhaṇāni paṇḍitanimittāni paṇḍitāpadānānī”ti.</p>
<p><a class='ref sc' id='sc401' href='#sc401'>SC 401</a><a class='ref ms' id='ms27Ne_1011' href='#ms27Ne_1011'>Ms 27Ne_1011</a>Idaṃ sakavacanaṃ.</p>
<p><a class='ref sc' id='sc402' href='#sc402'>SC 402</a><a class='ref ms' id='ms27Ne_1012' href='#ms27Ne_1012'>Ms 27Ne_1012</a>Tattha katamaṃ paravacanaṃ?</p>
<blockquote class='gatha'>
<p><a class='ref sc' id='sc403' href='#sc403'>SC 403</a><a class='ref ms' id='ms27Ne_1013' href='#ms27Ne_1013'>Ms 27Ne_1013</a>“Pathavīsamo natthi vitthato,<br>
Ninno pātālasamo na vijjati;<br>
Merusamo natthi unnato,<br>
Cakkavattisadiso natthi poriso”ti.</p>
</blockquote>
<p><a class='ref sc' id='sc404' href='#sc404'>SC 404</a><a class='ref ms' id='ms27Ne_1014' href='#ms27Ne_1014'>Ms 27Ne_1014</a>Idaṃ paravacanaṃ.</p>
<p><a class='ref sc' id='sc405' href='#sc405'>SC 405</a> <a class='ref ms' id='ms27Ne_1015' href='#ms27Ne_1015'>Ms 27Ne_1015</a>“‘Hotu, devānaminda, subhāsitena jayoti. Hotu, vepacitti, subhāsitena jayoti. Bhaṇa, vepacitti, gāthan’ti. Atha kho, bhikkhave, vepacitti asurindo imaṃ gāthaṃ abhāsi—</p>
<blockquote class='gatha'>
<p><a class='ref sc' id='sc406' href='#sc406'>SC 406</a><a class='ref ms' id='ms27Ne_1016' href='#ms27Ne_1016'>Ms 27Ne_1016</a>‘Bhiyyo bālā <span class='var' id='note459' title='pabhijjeyyuṃ (c1)'>pakujjheyyuṃ</span>,<br>
no cassa paṭisedhako;<br>
Tasmā bhusena daṇḍena,<br>
dhīro bālaṃ nisedhaye’ti.</p>
</blockquote>
<p><a class='ref sc' id='sc407' href='#sc407'>SC 407</a><a class='ref ms' id='ms27Ne_1017' href='#ms27Ne_1017'>Ms 27Ne_1017</a>Bhāsitāya kho pana, bhikkhave, vepacittinā asurindena gāthāya asurā anumodiṃsu, devā tuṇhī ahesuṃ. Atha kho, bhikkhave, vepacitti asurindo sakkaṃ devānamindaṃ etadavoca—‘bhaṇa, devānaminda, gāthan’ti. Evaṃ vutte, bhikkhave, sakko devānamindo imaṃ gāthaṃ abhāsi—</p>
<blockquote class='gatha'>
<p><a class='ref sc' id='sc408' href='#sc408'>SC 408</a><a class='ref ms' id='ms27Ne_1018' href='#ms27Ne_1018'>Ms 27Ne_1018</a>‘Etadeva ahaṃ maññe,<br>
bālassa paṭisedhanaṃ;<br>
Paraṃ saṅkupitaṃ ñatvā,<br>
yo sato upasammatī’ti.</p>
</blockquote>
<p><a class='ref sc' id='sc409' href='#sc409'>SC 409</a><a class='ref ms' id='ms27Ne_1019' href='#ms27Ne_1019'>Ms 27Ne_1019</a>Bhāsitāya kho pana, bhikkhave, sakkena devānamindena gāthāya devā anumodiṃsu, asurā tuṇhī ahesuṃ. Atha kho, bhikkhave, sakko devānamindo vepacittiṃ asurindaṃ etadavoca—‘bhaṇa, vepacitti, gāthan’ti. Evaṃ vutte, bhikkhave, vepacitti asurindo imaṃ gāthaṃ abhāsi—</p>
<blockquote class='gatha'>
<p><a class='ref sc' id='sc410' href='#sc410'>SC 410</a><a class='ref pts-vp-pli' id='pts-vp-pli173' href='#pts-vp-pli173'>PTS vp Pali 173</a><a class='ref ms' id='ms27Ne_1020' href='#ms27Ne_1020'>Ms 27Ne_1020</a>‘Etadeva titikkhāya,<br>
vajjaṃ passāmi vāsava;<br>
Yadā naṃ <span class='var' id='note460' title='maññatī (bj)'>maññati</span> bālo,<br>
bhayā myāyaṃ titikkhati;<br>
Ajjhāruhati dummedho,<br>
gova bhiyyo palāyinan’ti.</p>
</blockquote>
<p><a class='ref sc' id='sc411' href='#sc411'>SC 411</a><a class='ref ms' id='ms27Ne_1021' href='#ms27Ne_1021'>Ms 27Ne_1021</a>Bhāsitāya kho pana, bhikkhave, vepacittinā asurindena gāthāya asurā anumodiṃsu, devā tuṇhī ahesuṃ. Atha kho vepacitti asurindo sakkaṃ devānamindaṃ etadavoca— ‘bhaṇa, devānaminda, gāthan’ti. Evaṃ vutte, bhikkhave, sakko devānamindo imā gāthāyo abhāsi—</p>
<blockquote class='gatha'>
<p><a class='ref sc' id='sc412' href='#sc412'>SC 412</a><a class='ref ms' id='ms27Ne_1022' href='#ms27Ne_1022'>Ms 27Ne_1022</a>‘Kāmaṃ maññatu vā mā vā,<br>
bhayā myāyaṃ titikkhati;<br>
Sadatthaparamā atthā,<br>
khantyā bhiyyo na vijjati.</p>
<p><a class='ref sc' id='sc413' href='#sc413'>SC 413</a><a class='ref ms' id='ms27Ne_1023' href='#ms27Ne_1023'>Ms 27Ne_1023</a>Yo have balavā santo,<br>
dubbalassa titikkhati;<br>
Tamāhu paramaṃ khantiṃ,<br>
niccaṃ khamati dubbalo.</p>
<p><a class='ref sc' id='sc414' href='#sc414'>SC 414</a><a class='ref ms' id='ms27Ne_1024' href='#ms27Ne_1024'>Ms 27Ne_1024</a>Abalaṃ taṃ balaṃ āhu,<br>
yassa bālabalaṃ balaṃ;<br>
Balassa dhammaguttassa,<br>
paṭivattā na vijjati.</p>
<p><a class='ref sc' id='sc415' href='#sc415'>SC 415</a><a class='ref ms' id='ms27Ne_1025' href='#ms27Ne_1025'>Ms 27Ne_1025</a>Tasseva tena pāpiyo,<br>
yo kuddhaṃ paṭikujjhati;<br>
Kuddhaṃ appaṭikujjhanto,<br>
saṅgāmaṃ jeti dujjayaṃ.</p>
<p><a class='ref sc' id='sc416' href='#sc416'>SC 416</a><a class='ref ms' id='ms27Ne_1026' href='#ms27Ne_1026'>Ms 27Ne_1026</a>Ubhinnamatthaṃ carati,<br>
attano ca parassa ca;<br>
Paraṃ saṅkupitaṃ ñatvā,<br>
yo sato upasammati.</p>
<p><a class='ref sc' id='sc417' href='#sc417'>SC 417</a><a class='ref ms' id='ms27Ne_1027' href='#ms27Ne_1027'>Ms 27Ne_1027</a>Ubhinnaṃ tikicchantānaṃ,<br>
attano ca parassa ca;<br>
Janā maññanti bāloti,<br>
ye dhammassa akovidā’ti.</p>
</blockquote>
<p><a class='ref sc' id='sc418' href='#sc418'>SC 418</a><a class='ref ms' id='ms27Ne_1028' href='#ms27Ne_1028'>Ms 27Ne_1028</a>Bhāsitāsu kho pana, bhikkhave, sakkena devānamindena gāthāsu devā anumodiṃsu, asurā tuṇhī ahesun”ti. Idaṃ paravacanaṃ. (9)</p>
<p><a class='ref sc' id='sc419' href='#sc419'>SC 419</a><a class='ref ms' id='ms27Ne_1029' href='#ms27Ne_1029'>Ms 27Ne_1029</a><a class='ref msdiv' id='msdiv117' href='#msdiv117'>Msdiv 117</a>Tattha katamaṃ sakavacanañca paravacanañca?</p>
<p><a class='ref sc' id='sc420' href='#sc420'>SC 420</a><a class='ref pts-vp-pli' id='pts-vp-pli174' href='#pts-vp-pli174'>PTS vp Pali 174</a><a class='ref ms' id='ms27Ne_1030' href='#ms27Ne_1030'>Ms 27Ne_1030</a>Yañca pattaṃ yañca pattabbaṃ ubhayametaṃ rajānukiṇṇaṃ āturassānusikkhato. Ye ca sikkhāsārā sīlaṃ vataṃ jīvitaṃ brahmacariyaṃ upaṭṭhānasārā, ayameko anto. Ye ca evaṃvādino evaṃdiṭṭhino “natthi kāmesu doso”ti, ayaṃ dutiyo anto. Iccete ubho antā kaṭasivaḍḍhanā kaṭasiyo diṭṭhiṃ vaḍḍhenti. Ete ubho ante anabhiññāya olīyanti eke atidhāvanti eketi. Idaṃ paravacanaṃ.</p>
<p><a class='ref sc' id='sc421' href='#sc421'>SC 421</a><a class='ref ms' id='ms27Ne_1031' href='#ms27Ne_1031'>Ms 27Ne_1031</a>Ye ca kho te ubho ante abhiññāya tatra ca na ahesuṃ, tena ca amaññiṃsu, vaṭṭaṃ tesaṃ natthi paññāpanāyāti. Idaṃ sakavacanaṃ. Ayaṃ udāno sakavacanañca paravacanañca.</p>
<p><a class='ref sc' id='sc422' href='#sc422'>SC 422</a> <a class='ref ms' id='ms27Ne_1032' href='#ms27Ne_1032'>Ms 27Ne_1032</a>Rājā <span class='var' id='note462' title='pasenadī (pts1) | passenadi (mr)'>pasenadi</span> kosalo bhagavantaṃ etadavoca—idha mayhaṃ, bhante, rahogatassa paṭisallīnassa evaṃ cetaso parivitakko udapādi “kesaṃ nu kho piyo attā, kesaṃ appiyo attā”ti. Tassa mayhaṃ, bhante, etadahosi—“ye ca kho keci kāyena duccaritaṃ caranti, vācāya duccaritaṃ caranti, manasā duccaritaṃ caranti, tesaṃ appiyo attā. Kiñcāpi te evaṃ vadeyyuṃ ‘piyo no attā’ti, atha kho tesaṃ appiyo attā. Taṃ kissa hetu? Yaṃ hi appiyo appiyassa kareyya, taṃ te attanāva attano karonti, tasmā tesaṃ appiyo attā. Ye ca kho keci kāyena sucaritaṃ caranti, vācāya sucaritaṃ caranti, manasā sucaritaṃ caranti, tesaṃ piyo attā. Kiñcāpi te evaṃ vadeyyuṃ ‘appiyo no attā’ti, atha kho tesaṃ piyo attā. Taṃ kissa hetu? Yaṃ hi piyo piyassa kareyya. Taṃ te attanāva attano karonti. Tasmā tesaṃ piyo attā”ti.</p>
<p><a class='ref sc' id='sc423' href='#sc423'>SC 423</a><a class='ref pts-vp-pli' id='pts-vp-pli175' href='#pts-vp-pli175'>PTS vp Pali 175</a><a class='ref ms' id='ms27Ne_1033' href='#ms27Ne_1033'>Ms 27Ne_1033</a>“Evametaṃ, mahārāja, evametaṃ, mahārāja, ye hi keci, mahārāja, kāyena duccaritaṃ caranti, vācāya duccaritaṃ caranti, manasā duccaritaṃ caranti tasmā tesaṃ appiyo attā. Kiñcāpi te evaṃ vadeyyuṃ ‘piyo no attā’ti, atha kho tesaṃ appiyo attā. Taṃ kissa hetu? Yaṃ hi, mahārāja, appiyo appiyassa kareyya, taṃ te attanāva attano karonti, tasmā tesaṃ appiyo attā. Ye ca kho keci mahārāja kāyena sucaritaṃ caranti, vācāya sucaritaṃ caranti, manasā sucaritaṃ caranti, tesaṃ piyo attā. Kiñcāpi te evaṃ vadeyyuṃ ‘appiyo no attā’ti, atha kho tesaṃ piyo attā. Taṃ kissa hetu? Yaṃ hi, mahārāja, piyo piyassa kareyya, taṃ te attanāva attano karonti, tasmā tesaṃ piyo attāti. Idamavoca bhagavā … pe … satthā—</p>
<blockquote class='gatha'>
<p><a class='ref sc' id='sc424' href='#sc424'>SC 424</a><a class='ref ms' id='ms27Ne_1034' href='#ms27Ne_1034'>Ms 27Ne_1034</a>“Attānañce piyaṃ jaññā,<br>
na naṃ pāpena saṃyuje;<br>
Na hi taṃ sulabhaṃ hoti,<br>
sukhaṃ dukkaṭakārinā.</p>
<p><a class='ref sc' id='sc425' href='#sc425'>SC 425</a> <a class='ref ms' id='ms27Ne_1035' href='#ms27Ne_1035'>Ms 27Ne_1035</a><span class='var' id='note464' title='maraṇenābhibhūtassa (mr)'>Antakenādhipannassa</span>,<br>
jahato mānusaṃ bhavaṃ;<br>
Kiṃ hi tassa sakaṃ hoti,<br>
kiñca ādāya gacchati;<br>
Kiñcassa anugaṃ hoti,<br>
chāyāva anapāyinī.</p>
<p><a class='ref sc' id='sc426' href='#sc426'>SC 426</a><a class='ref ms' id='ms27Ne_1036' href='#ms27Ne_1036'>Ms 27Ne_1036</a>Ubho puññañca pāpañca,<br>
yaṃ macco kurute idha;<br>
Tañhi tassa sakaṃ hoti,<br>
taṃva ādāya gacchati;<br>
Taṃvassa anugaṃ hoti,<br>
chāyāva anapāyinī.</p>
<p><a class='ref sc' id='sc427' href='#sc427'>SC 427</a><a class='ref ms' id='ms27Ne_1037' href='#ms27Ne_1037'>Ms 27Ne_1037</a>Tasmā kareyya kalyāṇaṃ,<br>
nicayaṃ samparāyikaṃ;<br>
Puññāni paralokasmiṃ,<br>
patiṭṭhā honti pāṇinan”ti.</p>
</blockquote>
<p><a class='ref sc' id='sc428' href='#sc428'>SC 428</a><a class='ref ms' id='ms27Ne_1038' href='#ms27Ne_1038'>Ms 27Ne_1038</a>Idaṃ suttaṃ paravacanaṃ. Anugīti sakavacanaṃ. Idaṃ sakavacanañca paravacanañca. (10)</p>
<p><a class='ref sc' id='sc429' href='#sc429'>SC 429</a><a class='ref ms' id='ms27Ne_1039' href='#ms27Ne_1039'>Ms 27Ne_1039</a><a class='ref msdiv' id='msdiv118' href='#msdiv118'>Msdiv 118</a>Tattha katamaṃ visajjanīyaṃ?</p>
<p><a class='ref sc' id='sc430' href='#sc430'>SC 430</a><a class='ref ms' id='ms27Ne_1040' href='#ms27Ne_1040'>Ms 27Ne_1040</a>Pañhe pucchite idaṃ abhiññeyyaṃ, idaṃ pariññeyyaṃ, idaṃ pahātabbaṃ, idaṃ bhāvetabbaṃ, idaṃ sacchikātabbaṃ, ime dhammā evaṃgahitā idaṃ phalaṃ nibbattayanti. Tesaṃ evaṃgahitānaṃ ayamattho iti idaṃ visajjanīyaṃ. “Uḷāro buddho bhagavā”ti buddhauḷārataṃ dhammasvākkhātataṃ saṃghasuppaṭipattiñca ekaṃseneva niddise. “Sabbe saṅkhārā aniccā”ti “sabbe saṅkhārā dukkhā”ti “sabbe dhammā anattā”ti ekaṃseneva niddise. Yaṃ vā panaññampi evaṃ jātiyaṃ. Idaṃ visajjanīyaṃ.</p>
<p><a class='ref sc' id='sc431' href='#sc431'>SC 431</a><a class='ref pts-vp-pli' id='pts-vp-pli176' href='#pts-vp-pli176'>PTS vp Pali 176</a><a class='ref ms' id='ms27Ne_1041' href='#ms27Ne_1041'>Ms 27Ne_1041</a>Tattha katamaṃ avisajjanīyaṃ?</p>
<blockquote class='gatha'>
<p><a class='ref sc' id='sc432' href='#sc432'>SC 432</a> <a class='ref ms' id='ms27Ne_1042' href='#ms27Ne_1042'>Ms 27Ne_1042</a>“Ākaṅkhato te <span class='var' id='note466' title='naradammasārathī (bj)'>naradammasārathi</span>,<br>
Devā manussā manasā vicintitaṃ;<br>
Sabbe na jaññā kasiṇāpi pāṇino,<br>
Santaṃ samādhiṃ araṇaṃ nisevato;<br>
Kintaṃ bhagavā ākaṅkhatī”ti.</p>
</blockquote>
<p><a class='ref sc' id='sc433' href='#sc433'>SC 433</a><a class='ref ms' id='ms27Ne_1043' href='#ms27Ne_1043'>Ms 27Ne_1043</a>Idaṃ avisajjanīyaṃ.</p>
<p><a class='ref sc' id='sc434' href='#sc434'>SC 434</a><a class='ref ms' id='ms27Ne_1044' href='#ms27Ne_1044'>Ms 27Ne_1044</a>Ettako bhagavā sīlakkhandhe samādhikkhandhe paññākkhandhe vimuttikkhandhe vimuttiñāṇadassanakkhandhe iriyāyaṃ pabhāve hitesitāyaṃ karuṇāyaṃ iddhiyanti. Idaṃ avisajjanīyaṃ.</p>
<p><a class='ref sc' id='sc435' href='#sc435'>SC 435</a><a class='ref ms' id='ms27Ne_1045' href='#ms27Ne_1045'>Ms 27Ne_1045</a>“Tathāgatassa, bhikkhave, arahato sammāsambuddhassa loke uppādā tiṇṇaṃ ratanānaṃ <span class='var' id='note467' title='uppādā (pts1, c1)'>uppādo</span> buddharatanassa dhammaratanassa saṃgharatanassa”. Kiṃpamāṇāni tīṇi ratanānīti? Idaṃ avisajjanīyaṃ.</p>
<p><a class='ref sc' id='sc436' href='#sc436'>SC 436</a><a class='ref ms' id='ms27Ne_1046' href='#ms27Ne_1046'>Ms 27Ne_1046</a>Buddhavisayo avisajjanīyo. Puggalaparoparaññutā avisajjanīyā. “Pubbā, bhikkhave, koṭi na paññāyati avijjānīvaraṇānaṃ sattānaṃ taṇhāsaṃyojanānaṃ sakiṃ nirayaṃ sakiṃ tiracchānayoniṃ sakiṃ pettivisayaṃ sakiṃ asurayoniṃ sakiṃ deve sakiṃ manusse sandhāvitaṃ saṃsaritaṃ”. Katamā pubbā koṭīti avisajjanīyaṃ. Na paññāyatīti sāvakānaṃ ñāṇavekallena. Duvidhā buddhānaṃ bhagavantānaṃ desanā attūpanāyikā ca parūpanāyikā ca. Na paññāyatīti parūpanāyikā. Natthi buddhānaṃ bhagavantānaṃ <span class='var' id='note468' title='appajānanāti (bj)'>avijānanāti</span> attūpanāyikā. Yathā bhagavā kokālikaṃ bhikkhuṃ ārabbha aññataraṃ bhikkhuṃ evamāha—</p>
<p><a class='ref sc' id='sc437' href='#sc437'>SC 437</a> <a class='ref pts-vp-pli' id='pts-vp-pli177' href='#pts-vp-pli177'>PTS vp Pali 177</a><a class='ref ms' id='ms27Ne_1047' href='#ms27Ne_1047'>Ms 27Ne_1047</a>“Seyyathāpi, bhikkhu, vīsatikhāriko kosalako tilavāho … pe … na tveva eko abbudo nirayo. Seyyathāpi, bhikkhu, vīsati abbudā nirayā, evameko <span class='var' id='note470' title='nirabbudanirayo (^sn6.10#1 [10.&#160;Kokālikasutta])'>nirabbudo nirayo</span>. Seyyathāpi, bhikkhu, vīsati nirabbudā nirayā, evameko ababo nirayo. Seyyathāpi, bhikkhu, vīsati ababā nirayā, evameko aṭaṭo nirayo. Seyyathāpi, bhikkhu, vīsati aṭaṭā nirayā, evameko ahaho nirayo. Seyyathāpi, bhikkhu, vīsati ahahā nirayā, evameko kumudo nirayo. Seyyathāpi, bhikkhu, vīsati kumudā nirayā, evameko sogandhiko nirayo. Seyyathāpi, bhikkhu, vīsati sogandhikā nirayā, evameko <span class='var' id='note471' title='uppalanirayo (^sn6.10#1 [10.&#160;Kokālikasutta])'>nirabbudo nirayo</span>. Seyyathāpi, bhikkhu, vīsati nirabbudā nirayā, evameko ababo nirayo. Seyyathāpi, bhikkhu, vīsati ababā nirayā, evameko aṭaṭo nirayo. Seyyathāpi, bhikkhu, vīsati aṭaṭā nirayā, evameko ahaho nirayo. Seyyathāpi, bhikkhu, vīsati ahahā nirayā, evameko kumudo nirayo. Seyyathāpi, bhikkhu, vīsati kumudā nirayā, evameko sogandhiko nirayo. Seyyathāpi, bhikkhu, vīsati sogandhikā nirayā, evameko <span class='var' id='note471' title='uppalanirayo (^sn6.10#1 [10.&#160;Kokālikasutta])'>uppalako nirayo</span>. Seyyathāpi, bhikkhu, vīsati uppalakā nirayā, evameko puṇḍarīko nirayo. Seyyathāpi, bhikkhu, vīsati puṇḍarīkā nirayā, evameko padumo nirayo. Padume pana, bhikkhu, niraye kokāliko bhikkhu upapanno sāriputtamoggallānesu cittaṃ āghātetvā”ti. Yaṃ vā pana kiñci bhagavā āha—“ayaṃ appameyyo asaṅkheyyo”ti. Sabbaṃ taṃ avisajjanīyaṃ. Idaṃ avisajjanīyaṃ. (11)</p>
<p><a class='ref sc' id='sc438' href='#sc438'>SC 438</a><a class='ref ms' id='ms27Ne_1048' href='#ms27Ne_1048'>Ms 27Ne_1048</a><a class='ref msdiv' id='msdiv119' href='#msdiv119'>Msdiv 119</a>Tattha katamaṃ visajjanīyañca avisajjanīyañca, yadā so upako ājīvako bhagavantaṃ āha—“kuhiṃ, āvuso gotama, gamissasī”ti. Bhagavā āha—</p>
<blockquote class='gatha'>
<p><a class='ref sc' id='sc439' href='#sc439'>SC 439</a><a class='ref ms' id='ms27Ne_1049' href='#ms27Ne_1049'>Ms 27Ne_1049</a>“Bārāṇasiṃ gamissāmi,<br>
ahaṃ taṃ amatadundubhiṃ;<br>
Dhammacakkaṃ pavattetuṃ,<br>
loke appaṭivattiyan”ti.</p>
</blockquote>
<p><a class='ref sc' id='sc440' href='#sc440'>SC 440</a><a class='ref ms' id='ms27Ne_1050' href='#ms27Ne_1050'>Ms 27Ne_1050</a>Upako ājīvako āha—“‘jino’ti kho āvuso, bho gotama, paṭijānāsī”ti. Bhagavā āha—</p>
<blockquote class='gatha'>
<p><a class='ref sc' id='sc441' href='#sc441'>SC 441</a> <a class='ref ms' id='ms27Ne_1051' href='#ms27Ne_1051'>Ms 27Ne_1051</a>“Mādisā ve <span class='var' id='note473' title='jinā ve mādisā (si, pts1, mr)'>jinā</span> honti,<br>
ye pattā āsavakkhayaṃ;<br>
Jitā me pāpakā dhammā,<br>
tasmāhaṃ upakā jino”ti.</p>
</blockquote>
<p><a class='ref sc' id='sc442' href='#sc442'>SC 442</a><a class='ref pts-vp-pli' id='pts-vp-pli178' href='#pts-vp-pli178'>PTS vp Pali 178</a><a class='ref ms' id='ms27Ne_1052' href='#ms27Ne_1052'>Ms 27Ne_1052</a>Kathaṃ jino kena jinoti visajjanīyaṃ. Katamo jinoti avisajjanīyaṃ. Katamo āsavakkhayo, rāgakkhayo dosakkhayo mohakkhayoti visajjanīyaṃ. Kittako āsavakkhayoti avisajjanīyaṃ. Idaṃ visajjanīyañca avisajjanīyañca.</p>
<p><a class='ref sc' id='sc443' href='#sc443'>SC 443</a><a class='ref ms' id='ms27Ne_1053' href='#ms27Ne_1053'>Ms 27Ne_1053</a>Atthi tathāgatoti visajjanīyaṃ. Atthi rūpanti visajjanīyaṃ. Rūpaṃ tathāgatoti avisajjanīyaṃ. Rūpavā tathāgatoti avisajjanīyaṃ. Rūpe tathāgatoti avisajjanīyaṃ. Tathāgate rūpanti avisajjanīyaṃ. Evaṃ atthi vedanā … pe … saññā … saṅkhārā … atthi viññāṇanti visajjanīyaṃ. Viññāṇaṃ tathāgatoti avisajjanīyaṃ. Viññāṇavā tathāgatoti avisajjanīyaṃ. Viññāṇe tathāgatoti avisajjanīyaṃ. Tathāgate viññāṇanti avisajjanīyaṃ. Aññatra rūpena tathāgatoti avisajjanīyaṃ. Aññatra vedanāya … pe … saññāya … saṅkhārehi … viññāṇena tathāgatoti avisajjanīyaṃ. Ayaṃ so tathāgato arūpako … avedanako … asaññako … asaṅkhārako … aviññāṇakoti avisajjanīyaṃ. Idaṃ visajjanīyañca avisajjanīyañca.</p>
<p><a class='ref sc' id='sc444' href='#sc444'>SC 444</a><a class='ref ms' id='ms27Ne_1054' href='#ms27Ne_1054'>Ms 27Ne_1054</a>Passati bhagavā dibbena cakkhunā visuddhena atikkantamānusakena satte cavamāne upapajjamāne evaṃ sabbaṃ … pe … yathākammūpage satte pajānātīti visajjanīyaṃ. Katame sattā, katamo tathāgatoti avisajjanīyaṃ. Idaṃ visajjanīyañca avisajjanīyañca.</p>
<p><a class='ref sc' id='sc445' href='#sc445'>SC 445</a><a class='ref ms' id='ms27Ne_1055' href='#ms27Ne_1055'>Ms 27Ne_1055</a>Atthi tathāgatoti visajjanīyaṃ. Atthi tathāgato paraṃ maraṇāti avisajjanīyaṃ. Idaṃ visajjanīyañca avisajjanīyañca. (12)</p>
<p><a class='ref sc' id='sc446' href='#sc446'>SC 446</a><a class='ref ms' id='ms27Ne_1056' href='#ms27Ne_1056'>Ms 27Ne_1056</a><a class='ref msdiv' id='msdiv120' href='#msdiv120'>Msdiv 120</a>Tattha katamaṃ kammaṃ?</p>
<blockquote class='gatha'>
<p><a class='ref sc' id='sc447' href='#sc447'>SC 447</a> <a class='ref ms' id='ms27Ne_1057' href='#ms27Ne_1057'>Ms 27Ne_1057</a>“Antakenādhipannassa,<br>
jahato mānusaṃ bhavaṃ;<br>
Kiṃ hi tassa sakaṃ hoti,<br>
kiñca ādāya gacchati;<br>
Kiñcassa anugaṃ hoti,<br>
chāyāva anapāyinī.</p>
<p><a class='ref sc' id='sc448' href='#sc448'>SC 448</a><a class='ref ms' id='ms27Ne_1058' href='#ms27Ne_1058'>Ms 27Ne_1058</a>Ubho puññañca pāpañca,<br>
yaṃ macco kurute idha;<br>
Tañhi tassa sakaṃ hoti,<br>
<span class='var' id='note475' title='taṃ ca (bj) | tañca (pts1, mr)'>taṃva</span> ādāya gacchati;<br>
Taṃvassa anugaṃ hoti,<br>
chāyāva anapāyinī”ti.</p>
</blockquote>
<p><a class='ref sc' id='sc449' href='#sc449'>SC 449</a><a class='ref ms' id='ms27Ne_1059' href='#ms27Ne_1059'>Ms 27Ne_1059</a>Idaṃ kammaṃ.</p>
<p><a class='ref sc' id='sc450' href='#sc450'>SC 450</a> <a class='ref pts-vp-pli' id='pts-vp-pli179' href='#pts-vp-pli179'>PTS vp Pali 179</a><a class='ref ms' id='ms27Ne_1060' href='#ms27Ne_1060'>Ms 27Ne_1060</a>“Puna caparaṃ, bhikkhave, bālaṃ pīṭhasamārūḷhaṃ vā mañcasamārūḷhaṃ vā <span class='var' id='note477' title='chamāya (bj, pts1, mr)'>chamāyaṃ</span> vā semānaṃ yānissa pubbe pāpakāni kammāni katāni kāyena duccaritāni vācāya duccaritāni manasā duccaritāni, tānissa tamhi samaye olambanti ajjholambanti abhippalambanti. Seyyathāpi, bhikkhave, mahataṃ pabbatakūṭānaṃ chāyā sāyanhasamayaṃ pathaviyaṃ olambanti ajjholambanti abhippalambanti. Evameva kho, bhikkhave, bālaṃ pīṭhasamārūḷhaṃ vā mañcasamārūḷhaṃ vā chamāyaṃ vā semānaṃ yānissa pubbe pāpakāni kammāni katāni kāyena duccaritāni vācāya duccaritāni manasā duccaritāni, tānissa tamhi samaye olambanti ajjholambanti abhippalambanti. Tatra, bhikkhave, bālassa evaṃ hoti ‘akataṃ vata me kalyāṇaṃ, akataṃ kusalaṃ, akataṃ bhīruttāṇaṃ. Kataṃ pāpaṃ, kataṃ luddaṃ, kataṃ kibbisaṃ, yāvatā bho akatakalyāṇānaṃ akatakusalānaṃ akatabhīruttāṇānaṃ katapāpānaṃ kataluddānaṃ katakibbisānaṃ gati, taṃ gatiṃ pecca gacchāmī’ti, so socati kilamati paridevati urattāḷiṃ kandati sammohaṃ āpajjatīti.</p>
<p><a class='ref sc' id='sc451' href='#sc451'>SC 451</a> <a class='ref ms' id='ms27Ne_1061' href='#ms27Ne_1061'>Ms 27Ne_1061</a>Puna caparaṃ, bhikkhave, paṇḍitaṃ pīṭhasamārūḷhaṃ vā mañcasamārūḷhaṃ vā chamāyaṃ vā semānaṃ yānissa pubbe kalyāṇāni kammāni katāni kāyena sucaritāni vācāya sucaritāni manasā sucaritāni, tānissa tamhi samaye olambanti ajjholambanti abhippalambanti. Seyyathāpi, bhikkhave, mahataṃ pabbatakūṭānaṃ chāyā sāyanhasamayaṃ pathaviyaṃ olambanti ajjholambanti abhippalambanti. Evameva kho, bhikkhave, paṇḍitaṃ pīṭhasamārūḷhaṃ vā mañcasamārūḷhaṃ vā chamāyaṃ vā semānaṃ yānissa pubbe kalyāṇāni kammāni katāni kāyena sucaritāni vācāya sucaritāni manasā sucaritāni, tānissa tamhi samaye olambanti ajjholambanti abhippalambanti. Tatra, bhikkhave, paṇḍitassa ‘evaṃ hoti akataṃ vata me pāpaṃ, akataṃ luddaṃ, akataṃ kibbisaṃ. Kataṃ kalyāṇaṃ, kataṃ kusalaṃ, kataṃ bhīruttāṇaṃ, yāvatā bho akatapāpānaṃ akataluddānaṃ akatakibbisānaṃ katakalyāṇānaṃ katakusalānaṃ katabhīruttāṇānaṃ gati, taṃ gatiṃ pecca gacchāmī’ti, so na socati na kilamati na paridevati na urattāḷiṃ kandati na sammohaṃ āpajjati, ‘kataṃ me puññaṃ, akataṃ pāpaṃ, yā bhavissati gati akatapāpassa akataluddassa akatakibbisassa katapuññassa katakusalassa katabhīruttāṇassa, taṃ pecca bhave gatiṃ paccanubhavissāmī’ti vippaṭisāro na jāyati. Avippaṭisārino kho, bhikkhave, itthiyā vā purisassa vā gihino vā pabbajitassa vā bhaddakaṃ maraṇaṃ bhaddikā kālaṃkiriyāti vadāmī”ti. Idaṃ kammaṃ.</p>
<p><a class='ref sc' id='sc452' href='#sc452'>SC 452</a><a class='ref ms' id='ms27Ne_1062' href='#ms27Ne_1062'>Ms 27Ne_1062</a>“Tīṇimāni, bhikkhave, duccaritāni. Katamāni tīṇi, kāyaduccaritaṃ vacīduccaritaṃ manoduccaritaṃ. Imāni kho, bhikkhave, tīṇi duccaritāni. Tīṇimāni, bhikkhave, sucaritāni. Katamāni tīṇi? Kāyasucaritaṃ vacīsucaritaṃ manosucaritaṃ. Imāni kho, bhikkhave, tīṇi sucaritāni”. Idaṃ kammaṃ.</p>
<p><a class='ref sc' id='sc453' href='#sc453'>SC 453</a><a class='ref ms' id='ms27Ne_1063' href='#ms27Ne_1063'>Ms 27Ne_1063</a>Tattha katamo vipāko?</p>
<p><a class='ref sc' id='sc454' href='#sc454'>SC 454</a> <a class='ref ms' id='ms27Ne_1064' href='#ms27Ne_1064'>Ms 27Ne_1064</a>“Lābhā vo, bhikkhave, suladdhaṃ vo, bhikkhave, khaṇo vo, bhikkhave, paṭiladdho brahmacariyavāsāya. Diṭṭhā mayā, bhikkhave, chaphassāyatanikā nāma nirayā. Tattha yaṃ kiñci cakkhunā rūpaṃ passati aniṭṭharūpaṃyeva passati, no iṭṭharūpaṃ. Akantarūpaṃyeva passati, no kantarūpaṃ. Amanāparūpaṃyeva passati, no manāparūpaṃ.</p>
<p><a class='ref sc' id='sc455' href='#sc455'>SC 455</a><a class='ref pts-vp-pli' id='pts-vp-pli181' href='#pts-vp-pli181'>PTS vp Pali 181</a><a class='ref ms' id='ms27Ne_1065' href='#ms27Ne_1065'>Ms 27Ne_1065</a>Yaṃ kiñci sotena saddaṃ suṇāti … pe … ghānena … jivhāya … kāyena … yaṃ kiñci manasā dhammaṃ vijānāti <span class='var' id='note480' title='aniṭṭharūpaṃyeva (^sn35.135#1 [135.&#160;Khaṇasutta] tathā paresu no iṭṭhadhammantiādipadesupi)'>aniṭṭhadhammaṃyeva</span> vijānāti, no iṭṭhadhammaṃ. Akantadhammaṃyeva vijānāti, no kantadhammaṃ. Amanāpadhammaṃyeva vijānāti, no manāpadhammaṃ. Lābhā vo, bhikkhave, suladdhaṃ vo, bhikkhave, khaṇo vo, bhikkhave, paṭiladdho brahmacariyavāsāya.</p>
<p><a class='ref sc' id='sc456' href='#sc456'>SC 456</a><a class='ref ms' id='ms27Ne_1066' href='#ms27Ne_1066'>Ms 27Ne_1066</a>Diṭṭhā mayā, bhikkhave, chaphassāyatanikā nāma saggā. Tattha yaṃ kiñci cakkhunā rūpaṃ passati iṭṭharūpaṃyeva passati, no aniṭṭharūpaṃ. Kantarūpaṃyeva passati, no akantarūpaṃ. Manāparūpaṃyeva passati, no amanāparūpaṃ. Yaṃ kiñci sotena saddaṃ suṇāti … pe … ghānena … jivhāya … kāyena … manasā dhammaṃ vijānāti iṭṭhadhammaṃyeva vijānāti, no aniṭṭhadhammaṃ. Kantadhammaṃyeva vijānāti, no akantadhammaṃ. Manāpadhammaṃyeva vijānāti, no amanāpadhammaṃ. Lābhā vo, bhikkhave, suladdhaṃ vo, bhikkhave, khaṇo vo, bhikkhave, paṭiladdho brahmacariyavāsāyā”ti. Ayaṃ vipāko.</p>
<blockquote class='gatha'>
<p><a class='ref sc' id='sc457' href='#sc457'>SC 457</a> <a class='ref ms' id='ms27Ne_1067' href='#ms27Ne_1067'>Ms 27Ne_1067</a>“Saṭṭhivassasahassāni,<br>
paripuṇṇāni sabbaso;<br>
Niraye <span class='var' id='note482' title='paccamānassa (mr)'>paccamānānaṃ</span>,<br>
kadā anto bhavissati.</p>
<p><a class='ref sc' id='sc458' href='#sc458'>SC 458</a><a class='ref ms' id='ms27Ne_1068' href='#ms27Ne_1068'>Ms 27Ne_1068</a>Natthi anto kuto anto,<br>
na anto <span class='var' id='note483' title='pati dissati (bj)'>paṭidissati</span>;<br>
Tadā hi pakataṃ pāpaṃ,<br>
tuyhaṃ mayhañca mārisā”ti.</p>
</blockquote>
<p><a class='ref sc' id='sc459' href='#sc459'>SC 459</a><a class='ref ms' id='ms27Ne_1069' href='#ms27Ne_1069'>Ms 27Ne_1069</a>Ayaṃ vipāko. (13)</p>
<p><a class='ref sc' id='sc460' href='#sc460'>SC 460</a><a class='ref ms' id='ms27Ne_1070' href='#ms27Ne_1070'>Ms 27Ne_1070</a><a class='ref msdiv' id='msdiv121' href='#msdiv121'>Msdiv 121</a>Tattha katamaṃ kammañca vipāko ca?</p>
<blockquote class='gatha'>
<p><a class='ref sc' id='sc461' href='#sc461'>SC 461</a><a class='ref ms' id='ms27Ne_1071' href='#ms27Ne_1071'>Ms 27Ne_1071</a>“Adhammacārī hi naro pamatto,<br>
Yahiṃ yahiṃ gacchati duggatiṃ yo;<br>
So naṃ adhammo carito hanāti,<br>
Sayaṃ gahīto yathā kaṇhasappo.</p>
<p><a class='ref sc' id='sc462' href='#sc462'>SC 462</a> <a class='ref ms' id='ms27Ne_1072' href='#ms27Ne_1072'>Ms 27Ne_1072</a>Na hi dhammo adhammo ca,<br>
ubho samavipākino;<br>
Adhammo nirayaṃ neti,<br>
dhammo pāpeti suggatin”ti.</p>
</blockquote>
<p><a class='ref sc' id='sc463' href='#sc463'>SC 463</a><a class='ref ms' id='ms27Ne_1073' href='#ms27Ne_1073'>Ms 27Ne_1073</a>Idaṃ kammañca vipāko ca.</p>
<p><a class='ref sc' id='sc464' href='#sc464'>SC 464</a> <a class='ref pts-vp-pli' id='pts-vp-pli182' href='#pts-vp-pli182'>PTS vp Pali 182</a><a class='ref ms' id='ms27Ne_1074' href='#ms27Ne_1074'>Ms 27Ne_1074</a>“Mā, bhikkhave, puññānaṃ bhāyittha, sukhassetaṃ, bhikkhave, adhivacanaṃ iṭṭhassa kantassa piyassa manāpassa yadidaṃ puññāni. Abhijānāmi kho panāhaṃ, bhikkhave, dīgharattaṃ katānaṃ <span class='var' id='note486' title='dīgharattaṃ iṭṭhaṃ (bj, pts1, mr)'>puññānaṃ iṭṭhaṃ</span> kantaṃ piyaṃ manāpaṃ vipākaṃ paccanubhūtaṃ, satta vassāni mettacittaṃ bhāvetvā satta saṃvaṭṭavivaṭṭakappe <span class='var' id='note487' title='na yimaṃ (^it22#1 [Mettasutta])'>na imaṃ</span> lokaṃ punarāgamāsiṃ. Saṃvaṭṭamāne <span class='var' id='note488' title='sudaṃ (bj)'>sudāhaṃ</span>, bhikkhave, kappe ābhassarūpago homi. Vivaṭṭamāne kappe suññaṃ brahmavimānaṃ upapajjāmi. Tatra <span class='var' id='note489' title='sudaṃ (bj)'>sudāhaṃ</span>, bhikkhave, brahmā homi mahābrahmā abhibhū anabhibhūto aññadatthudaso vasavattī. Chattiṃsakkhattuṃ kho panāhaṃ, bhikkhave, sakko ahosiṃ devānamindo, anekasatakkhattuṃ rājā ahosiṃ <span class='var' id='note490' title='cakkavatti (mr)'>cakkavattī</span> dhammiko dhammarājā cāturanto vijitāvī janapadatthāvariyappatto sattaratanasamannāgato, ko pana vādo padesarajjassa? Tassa mayhaṃ, bhikkhave, etadahosi—‘kissa nu kho me idaṃ kammassa phalaṃ, kissa kammassa vipāko, yenāhaṃ etarahi evaṃmahiddhiko evaṃmahānubhāvo’ti. Tassa mayhaṃ, bhikkhave, etadahosi—‘tiṇṇaṃ kho me idaṃ kammānaṃ phalaṃ, tiṇṇaṃ kammānaṃ vipāko. Yenāhaṃ etarahi evaṃmahiddhiko evaṃmahānubhāvo’ti. Seyyathidaṃ—dānassa damassa saṃyamassā”ti. Tattha yañca dānaṃ yo ca damo yo ca saṃyamo, idaṃ kammaṃ. Yo tappaccayā vipāko paccanubhūto, ayaṃ vipāko. Tathā <span class='var' id='note491' title='^mn135#1 [Cūḷakammavibhaṅgasutta]'>puññānaṃ iṭṭhaṃ</span> kantaṃ piyaṃ manāpaṃ vipākaṃ paccanubhūtaṃ, satta vassāni mettacittaṃ bhāvetvā satta saṃvaṭṭavivaṭṭakappe <span class='var' id='note487' title='na yimaṃ (^it22#1 [Mettasutta])'>na imaṃ</span> lokaṃ punarāgamāsiṃ. Saṃvaṭṭamāne <span class='var' id='note488' title='sudaṃ (bj)'>sudāhaṃ</span>, bhikkhave, kappe ābhassarūpago homi. Vivaṭṭamāne kappe suññaṃ brahmavimānaṃ upapajjāmi. Tatra <span class='var' id='note489' title='sudaṃ (bj)'>sudāhaṃ</span>, bhikkhave, brahmā homi mahābrahmā abhibhū anabhibhūto aññadatthudaso vasavattī. Chattiṃsakkhattuṃ kho panāhaṃ, bhikkhave, sakko ahosiṃ devānamindo, anekasatakkhattuṃ rājā ahosiṃ <span class='var' id='note490' title='cakkavatti (mr)'>cakkavattī</span> dhammiko dhammarājā cāturanto vijitāvī janapadatthāvariyappatto sattaratanasamannāgato, ko pana vādo padesarajjassa? Tassa mayhaṃ, bhikkhave, etadahosi—‘kissa nu kho me idaṃ kammassa phalaṃ, kissa kammassa vipāko, yenāhaṃ etarahi evaṃmahiddhiko evaṃmahānubhāvo’ti. Tassa mayhaṃ, bhikkhave, etadahosi—‘tiṇṇaṃ kho me idaṃ kammānaṃ phalaṃ, tiṇṇaṃ kammānaṃ vipāko. Yenāhaṃ etarahi evaṃmahiddhiko evaṃmahānubhāvo’ti. Seyyathidaṃ—dānassa damassa saṃyamassā”ti. Tattha yañca dānaṃ yo ca damo yo ca saṃyamo, idaṃ kammaṃ. Yo tappaccayā vipāko paccanubhūto, ayaṃ vipāko. Tathā <span class='var' id='note491' title='^mn135#1 [Cūḷakammavibhaṅgasutta]'>cūḷakammavibhaṅgo</span> vattabbo.</p>
<p><a class='ref sc' id='sc465' href='#sc465'>SC 465</a><a class='ref pts-vp-pli' id='pts-vp-pli183' href='#pts-vp-pli183'>PTS vp Pali 183</a><a class='ref ms' id='ms27Ne_1075' href='#ms27Ne_1075'>Ms 27Ne_1075</a>Yaṃ subhassa māṇavassa todeyyaputtassa desitaṃ. Tattha ye dhammā appāyukadīghāyukatāya saṃvattanti bahvābādhaappābādhatāya appesakkhamahesakkhatāya dubbaṇṇasuvaṇṇatāya nīcakulikauccakulikatāya appabhogamahābhogatāya duppaññapaññavantatāya ca saṃvattanti, idaṃ kammaṃ. Yā tattha appāyukadīghāyukatā … pe … duppaññapaññavantatā, ayaṃ vipāko. Idaṃ kammañca vipāko ca. (14)</p>
<p><a class='ref sc' id='sc466' href='#sc466'>SC 466</a><a class='ref ms' id='ms27Ne_1076' href='#ms27Ne_1076'>Ms 27Ne_1076</a><a class='ref msdiv' id='msdiv122' href='#msdiv122'>Msdiv 122</a>Tattha katamaṃ kusalaṃ?</p>
<blockquote class='gatha'>
<p><a class='ref sc' id='sc467' href='#sc467'>SC 467</a> <a class='ref ms' id='ms27Ne_1077' href='#ms27Ne_1077'>Ms 27Ne_1077</a>“Vācānurakkhī manasā susaṃvuto,<br>
Kāyena ca <span class='var' id='note493' title='akusalaṃ na kayirā (bj, pts1)'>nākusalaṃ kayirā</span>;<br>
Ete tayo kammapathe visodhaye,<br>
Ārādhaye maggamisippaveditan”ti.</p>
</blockquote>
<p><a class='ref sc' id='sc468' href='#sc468'>SC 468</a><a class='ref ms' id='ms27Ne_1078' href='#ms27Ne_1078'>Ms 27Ne_1078</a>Idaṃ kusalaṃ.</p>
<blockquote class='gatha'>
<p><a class='ref sc' id='sc469' href='#sc469'>SC 469</a> <a class='ref ms' id='ms27Ne_1079' href='#ms27Ne_1079'>Ms 27Ne_1079</a>“Yassa kāyena vācāya,<br>
manasā natthi dukkaṭaṃ;<br>
Saṃvutaṃ tīhi ṭhānehi,<br>
tamahaṃ brūmi brāhmaṇan”ti.</p>
</blockquote>
<p><a class='ref sc' id='sc470' href='#sc470'>SC 470</a><a class='ref ms' id='ms27Ne_1080' href='#ms27Ne_1080'>Ms 27Ne_1080</a>Idaṃ kusalaṃ.</p>
<p><a class='ref sc' id='sc471' href='#sc471'>SC 471</a> <a class='ref ms' id='ms27Ne_1081' href='#ms27Ne_1081'>Ms 27Ne_1081</a>“Tīṇimāni, bhikkhave, kusalamūlāni. Katamāni tīṇi? Alobho kusalamūlaṃ, adoso kusalamūlaṃ, amoho kusalamūlaṃ. Imāni kho, bhikkhave, tīṇi kusalamūlāni”. Idaṃ kusalaṃ. “ Vijjā, <span class='var' id='note497' title='vijjā ca kho bhikkhave (^sn45.1#1 [1.&#160;Avijjāsutta])'>bhikkhave</span>, pubbaṅgamā kusalānaṃ dhammānaṃ samāpattiyā <span class='var' id='note498' title='anvadeva (bj, pts1, mr)'>bhikkhave</span>, pubbaṅgamā kusalānaṃ dhammānaṃ samāpattiyā <span class='var' id='note498' title='anvadeva (bj, pts1, mr)'>anudeva</span> hirī ottappañcā”ti. Idaṃ kusalaṃ.</p>
<p><a class='ref sc' id='sc472' href='#sc472'>SC 472</a><a class='ref ms' id='ms27Ne_1082' href='#ms27Ne_1082'>Ms 27Ne_1082</a>Tattha katamaṃ akusalaṃ?</p>
<blockquote class='gatha'>
<p><a class='ref sc' id='sc473' href='#sc473'>SC 473</a> <a class='ref ms' id='ms27Ne_1083' href='#ms27Ne_1083'>Ms 27Ne_1083</a>“Yassa accantadussīlyaṃ,<br>
māluvā sālamivotthataṃ;<br>
Karoti so tathattānaṃ,<br>
yathā naṃ icchatī diso”ti.</p>
</blockquote>
<p><a class='ref sc' id='sc474' href='#sc474'>SC 474</a><a class='ref ms' id='ms27Ne_1084' href='#ms27Ne_1084'>Ms 27Ne_1084</a>Idaṃ akusalaṃ.</p>
<blockquote class='gatha'>
<p><a class='ref sc' id='sc475' href='#sc475'>SC 475</a> <a class='ref ms' id='ms27Ne_1085' href='#ms27Ne_1085'>Ms 27Ne_1085</a>“Attanā hi kataṃ pāpaṃ,<br>
Attajaṃ attasambhavaṃ;<br>
Abhimatthati dummedhaṃ,<br>
Vajiraṃvasmamayaṃ maṇin”ti.</p>
</blockquote>
<p><a class='ref sc' id='sc476' href='#sc476'>SC 476</a><a class='ref ms' id='ms27Ne_1086' href='#ms27Ne_1086'>Ms 27Ne_1086</a>Idaṃ akusalaṃ.</p>
<blockquote class='gatha'>
<p><a class='ref sc' id='sc477' href='#sc477'>SC 477</a><a class='ref pts-vp-pli' id='pts-vp-pli184' href='#pts-vp-pli184'>PTS vp Pali 184</a><a class='ref ms' id='ms27Ne_1087' href='#ms27Ne_1087'>Ms 27Ne_1087</a>“Dasa kammapathe niseviya,<br>
Akusalākusalehi vivajjitā;<br>
Garahā ca bhavanti devate,<br>
Bālamatī nirayesu paccare”ti.</p>
</blockquote>
<p><a class='ref sc' id='sc478' href='#sc478'>SC 478</a><a class='ref ms' id='ms27Ne_1088' href='#ms27Ne_1088'>Ms 27Ne_1088</a>Idaṃ akusalaṃ.</p>
<p><a class='ref sc' id='sc479' href='#sc479'>SC 479</a> <a class='ref ms' id='ms27Ne_1089' href='#ms27Ne_1089'>Ms 27Ne_1089</a>“Tīṇimāni, bhikkhave, akusalamūlāni, katamāni tīṇi? Lobho akusalamūlaṃ, doso akusalamūlaṃ, moho akusalamūlaṃ. Imāni kho, bhikkhave, tīṇi akusalamūlāni”. Idaṃ akusalaṃ. (15)</p>
<p><a class='ref sc' id='sc480' href='#sc480'>SC 480</a><a class='ref ms' id='ms27Ne_1090' href='#ms27Ne_1090'>Ms 27Ne_1090</a>Tattha katamaṃ kusalañca akusalañca?</p>
<blockquote class='gatha'>
<p><a class='ref sc' id='sc481' href='#sc481'>SC 481</a> <a class='ref ms' id='ms27Ne_1091' href='#ms27Ne_1091'>Ms 27Ne_1091</a>“Yādisaṃ vapate bījaṃ,<br>
tādisaṃ harate phalaṃ;<br>
Kalyāṇakārī kalyāṇaṃ,<br>
pāpakārī ca pāpakan”ti.</p>
</blockquote>
<p><a class='ref sc' id='sc482' href='#sc482'>SC 482</a><a class='ref ms' id='ms27Ne_1092' href='#ms27Ne_1092'>Ms 27Ne_1092</a>Tattha yaṃ āha—“kalyāṇakārī kalyāṇan”ti, idaṃ kusalaṃ. Yaṃ āha—“pāpakārī ca pāpakan”ti, idaṃ akusalaṃ. Idaṃ kusalañca akusalañca.</p>
<blockquote class='gatha'>
<p><a class='ref sc' id='sc483' href='#sc483'>SC 483</a><a class='ref ms' id='ms27Ne_1093' href='#ms27Ne_1093'>Ms 27Ne_1093</a>“Subhena kammena vajanti suggatiṃ,<br>
Apāyabhūmiṃ asubhena kammunā;<br>
Khayā ca kammassa vimuttacetaso,<br>
Nibbanti te jotirivindhanakkhayā”.</p>
</blockquote>
<p><a class='ref sc' id='sc484' href='#sc484'>SC 484</a><a class='ref ms' id='ms27Ne_1094' href='#ms27Ne_1094'>Ms 27Ne_1094</a>Tattha yaṃ āha—“subhena kammena vajanti suggatin”ti, idaṃ kusalaṃ. Yaṃ āha— “apāyabhūmiṃ asubhena kammunā”ti, idaṃ akusalaṃ. Idaṃ kusalañca akusalañca. (16)</p>
<p><a class='ref sc' id='sc485' href='#sc485'>SC 485</a><a class='ref ms' id='ms27Ne_1095' href='#ms27Ne_1095'>Ms 27Ne_1095</a><a class='ref msdiv' id='msdiv123' href='#msdiv123'>Msdiv 123</a>Tattha katamaṃ anuññātaṃ?</p>
<blockquote class='gatha'>
<p><a class='ref sc' id='sc486' href='#sc486'>SC 486</a> <a class='ref ms' id='ms27Ne_1096' href='#ms27Ne_1096'>Ms 27Ne_1096</a>“Yathāpi bhamaro pupphaṃ,<br>
<span class='var' id='note504' title='vaṇṇagandhaṃ aheṭhayaṃ (bj, pts1)'>Vaṇṇagandhamaheṭhayaṃ</span>;<br>
<span class='var' id='note505' title='paḷeti (mr)'>Paleti</span> rasamādāya,<br>
Evaṃ gāme munī care”ti.</p>
</blockquote>
<p><a class='ref sc' id='sc487' href='#sc487'>SC 487</a><a class='ref ms' id='ms27Ne_1097' href='#ms27Ne_1097'>Ms 27Ne_1097</a>Idaṃ anuññātaṃ.</p>
<p><a class='ref sc' id='sc488' href='#sc488'>SC 488</a><a class='ref pts-vp-pli' id='pts-vp-pli185' href='#pts-vp-pli185'>PTS vp Pali 185</a><a class='ref ms' id='ms27Ne_1098' href='#ms27Ne_1098'>Ms 27Ne_1098</a>“Tīṇimāni, bhikkhave, bhikkhūnaṃ karaṇīyāni. Katamāni tīṇi? Idha, bhikkhave, bhikkhu pātimokkhasaṃvarasaṃvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu, kāyakammavacīkammena samannāgato kusalena parisuddhājīvo. Āraddhavīriyo kho pana hoti thāmavā daḷhaparakkamo anikkhittadhuro akusalānaṃ dhammānaṃ pahānāya kusalānaṃ dhammānaṃ bhāvanāya sacchikiriyāya. Paññavā kho pana hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. Imāni kho, bhikkhave, bhikkhūnaṃ tīṇi karaṇīyānī”ti. Idaṃ anuññātaṃ.</p>
<p><a class='ref sc' id='sc489' href='#sc489'>SC 489</a> <a class='ref ms' id='ms27Ne_1099' href='#ms27Ne_1099'>Ms 27Ne_1099</a>“<span class='var' id='note507' title='dasa ime (bj, pts1, mr)'>Dasayime</span>, bhikkhave, dhammā pabbajitena abhiṇhaṃ paccavekkhitabbā. Katame dasa? ‘Vevaṇṇiyamhi ajjhupagato’ti pabbajitena abhiṇhaṃ paccavekkhitabbaṃ … pe … ime kho, bhikkhave, dasa dhammā pabbajitena abhiṇhaṃ paccavekkhitabbā”ti. Idaṃ anuññātaṃ.</p>
<p><a class='ref sc' id='sc490' href='#sc490'>SC 490</a><a class='ref ms' id='ms27Ne_1100' href='#ms27Ne_1100'>Ms 27Ne_1100</a>“Tīṇimāni, bhikkhave, karaṇīyāni. Katamāni tīṇi? Kāyasucaritaṃ vacīsucaritaṃ manosucaritanti. Imāni kho, bhikkhave, tīṇi karaṇīyānī”ti. Idaṃ anuññātaṃ.</p>
<p><a class='ref sc' id='sc491' href='#sc491'>SC 491</a><a class='ref ms' id='ms27Ne_1101' href='#ms27Ne_1101'>Ms 27Ne_1101</a>Tattha katamaṃ paṭikkhittaṃ?</p>
<blockquote class='gatha'>
<p><a class='ref sc' id='sc492' href='#sc492'>SC 492</a> <a class='ref ms' id='ms27Ne_1102' href='#ms27Ne_1102'>Ms 27Ne_1102</a>“Natthi puttasamaṃ pemaṃ,<br>
Natthi <span class='var' id='note509' title='goṇasamaṃ (pts1, mr)'>gosamitaṃ</span> dhanaṃ;<br>
Natthi <span class='var' id='note510' title='suriyasamā (bj, mr)'>sūriyasamā</span> ābhā,<br>
Samuddaparamā sarā”ti.</p>
</blockquote>
<p><a class='ref sc' id='sc493' href='#sc493'>SC 493</a><a class='ref ms' id='ms27Ne_1103' href='#ms27Ne_1103'>Ms 27Ne_1103</a>Bhagavā āha—</p>
<blockquote class='gatha'>
<p><a class='ref sc' id='sc494' href='#sc494'>SC 494</a><a class='ref ms' id='ms27Ne_1104' href='#ms27Ne_1104'>Ms 27Ne_1104</a>“Natthi attasamaṃ pemaṃ,<br>
natthi dhaññasamaṃ dhanaṃ;<br>
Natthi paññāsamā ābhā,<br>
vuṭṭhiveparamā sarā”ti.</p>
</blockquote>
<p><a class='ref sc' id='sc495' href='#sc495'>SC 495</a><a class='ref ms' id='ms27Ne_1105' href='#ms27Ne_1105'>Ms 27Ne_1105</a>Ettha yaṃ purimakaṃ, idaṃ paṭikkhittaṃ.</p>
<p><a class='ref sc' id='sc496' href='#sc496'>SC 496</a><a class='ref pts-vp-pli' id='pts-vp-pli186' href='#pts-vp-pli186'>PTS vp Pali 186</a><a class='ref ms' id='ms27Ne_1106' href='#ms27Ne_1106'>Ms 27Ne_1106</a>“Tīṇimāni, bhikkhave akaraṇīyāni. Katamāni tīṇi? Kāyaduccaritaṃ vacīduccaritaṃ manoduccaritanti. Imāni kho, bhikkhave, tīṇi akaraṇīyānī”ti. Idaṃ paṭikkhittaṃ. (17)</p>
<p><a class='ref sc' id='sc497' href='#sc497'>SC 497</a><a class='ref ms' id='ms27Ne_1107' href='#ms27Ne_1107'>Ms 27Ne_1107</a><a class='ref msdiv' id='msdiv124' href='#msdiv124'>Msdiv 124</a>Tattha katamaṃ anuññātañca paṭikkhittañca?</p>
<blockquote class='gatha'>
<p><a class='ref sc' id='sc498' href='#sc498'>SC 498</a> <a class='ref ms' id='ms27Ne_1108' href='#ms27Ne_1108'>Ms 27Ne_1108</a>“Kiṃsūdha bhītā janatā anekā,<br>
Maggo <span class='var' id='note512' title='canekāyatanappavuttā (^sn1.75#1 [75.&#160;Bhītāsutta])'>canekāyatano pavutto</span>;<br>
Pucchāmi taṃ gotama bhūripañña,<br>
Kismiṃ ṭhito paralokaṃ na bhāyeti.</p>
<p><a class='ref sc' id='sc499' href='#sc499'>SC 499</a><a class='ref ms' id='ms27Ne_1109' href='#ms27Ne_1109'>Ms 27Ne_1109</a>Vācaṃ manañca paṇidhāya sammā,<br>
Kāyena pāpāni akubbamāno;<br>
Bahvannapānaṃ gharamāvasanto,<br>
Saddho mudū saṃvibhāgī vadaññū;<br>
Etesu dhammesu ṭhito catūsu,<br>
Dhamme ṭhito paralokaṃ na bhāye”ti.</p>
</blockquote>
<p><a class='ref sc' id='sc500' href='#sc500'>SC 500</a><a class='ref ms' id='ms27Ne_1110' href='#ms27Ne_1110'>Ms 27Ne_1110</a>Tattha yaṃ āha—“vācaṃ manañca paṇidhāya sammā”ti, idaṃ anuññātaṃ. “Kāyena pāpāni akubbamāno”ti, idaṃ paṭikkhittaṃ. “Bahvannapānaṃ gharamāvasanto, saddho mudū saṃvibhāgī vadaññū. Etesu dhammesu ṭhito catūsu, dhamme ṭhito paralokaṃ na bhāye”ti, idaṃ anuññātaṃ. Idaṃ anuññātañca paṭikkhittañca.</p>
<blockquote class='gatha'>
<p><a class='ref sc' id='sc501' href='#sc501'>SC 501</a> <a class='ref ms' id='ms27Ne_1111' href='#ms27Ne_1111'>Ms 27Ne_1111</a>“Sabbapāpassa akaraṇaṃ,<br>
kusalassa upasampadā;<br>
Sacittapariyodāpanaṃ,<br>
etaṃ buddhānasāsanaṃ”.</p>
</blockquote>
<p><a class='ref sc' id='sc502' href='#sc502'>SC 502</a><a class='ref ms' id='ms27Ne_1112' href='#ms27Ne_1112'>Ms 27Ne_1112</a>Tattha yaṃ āha—“sabbapāpassa akaraṇan”ti, idaṃ paṭikkhittaṃ, yaṃ āha— “kusalassa upasampadā”ti, idaṃ anuññātaṃ. Idaṃ anuññātañca paṭikkhittañca.</p>
<p><a class='ref sc' id='sc503' href='#sc503'>SC 503</a> <a class='ref pts-vp-pli' id='pts-vp-pli187' href='#pts-vp-pli187'>PTS vp Pali 187</a><a class='ref ms' id='ms27Ne_1113' href='#ms27Ne_1113'>Ms 27Ne_1113</a>“Kāyasamācārampāhaṃ, devānaminda, duvidhena vadāmi sevitabbampi asevitabbampi. Vacīsamācārampāhaṃ, devānaminda, duvidhena vadāmi sevitabbampi asevitabbampi. Manosamācārampāhaṃ, devānaminda, duvidhena vadāmi … pe … pariyesanampāhaṃ, devānaminda, duvidhena vadāmi sevitabbampi asevitabbampi.</p>
<p><a class='ref sc' id='sc504' href='#sc504'>SC 504</a><a class='ref ms' id='ms27Ne_1114' href='#ms27Ne_1114'>Ms 27Ne_1114</a>Kāyasamācārampāhaṃ, devānaminda, duvidhena vadāmi sevitabbampi asevitabbampī”ti iti kho panetaṃ vuttaṃ, kiñcetaṃ paṭicca vuttaṃ. Yathārūpañca kho kāyasamācāraṃ sevato akusalā dhammā abhivaḍḍhanti, kusalā dhammā parihāyanti, evarūpo kāyasamācāro na sevitabbo. Tattha yaṃ jaññā kāyasamācāraṃ “<span class='var' id='note515' title='idaṃ (mr)'>imaṃ</span> kho me kāyasamācāraṃ sevato akusalā dhammā parihāyanti, kusalā dhammā abhivaḍḍhantī”ti, evarūpo kāyasamācāro sevitabbo. “Kāyasamācārampāhaṃ devānaminda, duvidhena vadāmi sevitabbampi asevitabbampī”ti iti yaṃ taṃ vuttaṃ, idametaṃ paṭicca vuttaṃ.</p>
<p><a class='ref sc' id='sc505' href='#sc505'>SC 505</a><a class='ref ms' id='ms27Ne_1115' href='#ms27Ne_1115'>Ms 27Ne_1115</a>“Vacīsamācāraṃ … pe … pariyesanampāhaṃ, devānaminda, duvidhena vadāmi sevitabbampi asevitabbampī”ti iti kho panetaṃ vuttaṃ, kiñcetaṃ paṭicca vuttaṃ. Yathārūpañca kho pariyesanaṃ sevato akusalā dhammā abhivaḍḍhanti, kusalā dhammā parihāyanti, evarūpā pariyesanā na sevitabbā. Tattha yaṃ jaññā pariyesanaṃ “imaṃ kho me pariyesanaṃ sevato akusalā dhammā parihāyanti, kusalā dhammā abhivaḍḍhantī”ti, evarūpā pariyesanā sevitabbā.</p>
<p><a class='ref sc' id='sc506' href='#sc506'>SC 506</a><a class='ref ms' id='ms27Ne_1116' href='#ms27Ne_1116'>Ms 27Ne_1116</a>“Pariyesanampāhaṃ, devānaminda, duvidhena vadāmi sevitabbampi asevitabbampī”ti iti yaṃ taṃ vuttaṃ, idametaṃ paṭicca vuttaṃ.</p>
<p><a class='ref sc' id='sc507' href='#sc507'>SC 507</a><a class='ref ms' id='ms27Ne_1117' href='#ms27Ne_1117'>Ms 27Ne_1117</a>Tattha yaṃ āha—“sevitabbampī”ti, idaṃ anuññātaṃ. Yaṃ āha—“na sevitabbampī”ti, idaṃ paṭikkhittaṃ. Idaṃ anuññātañca paṭikkhittañca. (18)</p>
<p><a class='ref sc' id='sc508' href='#sc508'>SC 508</a><a class='ref pts-vp-pli' id='pts-vp-pli188' href='#pts-vp-pli188'>PTS vp Pali 188</a><a class='ref ms' id='ms27Ne_1118' href='#ms27Ne_1118'>Ms 27Ne_1118</a><a class='ref msdiv' id='msdiv125' href='#msdiv125'>Msdiv 125</a>Tattha katamo thavo?</p>
<blockquote class='gatha'>
<p><a class='ref sc' id='sc509' href='#sc509'>SC 509</a> <a class='ref ms' id='ms27Ne_1119' href='#ms27Ne_1119'>Ms 27Ne_1119</a>“Maggānaṭṭhaṅgiko seṭṭho,<br>
saccānaṃ caturo padā;<br>
Virāgo seṭṭho dhammānaṃ,<br>
dvipadānañca cakkhumā”ti.</p>
</blockquote>
<p><a class='ref sc' id='sc510' href='#sc510'>SC 510</a><a class='ref ms' id='ms27Ne_1120' href='#ms27Ne_1120'>Ms 27Ne_1120</a>Ayaṃ thavo.</p>
<p><a class='ref sc' id='sc511' href='#sc511'>SC 511</a> <a class='ref ms' id='ms27Ne_1121' href='#ms27Ne_1121'>Ms 27Ne_1121</a>“Tīṇimāni, bhikkhave, aggāni. Katamāni tīṇi? Yāvatā, bhikkhave, sattā apadā vā dvipadā vā catuppadā vā bahuppadā vā rūpino vā arūpino vā saññino vā asaññino vā nevasaññīnāsaññino vā, tathāgato tesaṃ aggamakkhāyati seṭṭhamakkhāyati pavaramakkhāyati, yadidaṃ arahaṃ sammāsambuddho. Yāvatā, bhikkhave, dhammānaṃ paṇṇattisaṅkhatānaṃ vā asaṅkhatānaṃ vā, virāgo tesaṃ dhammānaṃ aggamakkhāyati seṭṭhamakkhāyati pavaramakkhāyati, yadidaṃ madanimmadano … pe … nirodho nibbānaṃ. Yāvatā, bhikkhave, saṃghānaṃ paṇṇatti gaṇānaṃ paṇṇatti mahājanasannipātānaṃ paṇṇatti, tathāgatasāvakasaṃgho tesaṃ aggamakkhāyati seṭṭhamakkhāyati pavaramakkhāyati, yadidaṃ cattāri purisayugāni aṭṭha purisapuggalā … pe … puññakkhettaṃ lokassā”ti.</p>
<blockquote class='gatha'>
<p><a class='ref sc' id='sc512' href='#sc512'>SC 512</a><a class='ref ms' id='ms27Ne_1122' href='#ms27Ne_1122'>Ms 27Ne_1122</a>“Sabbalokuttaro satthā,<br>
dhammo ca <span class='var' id='note519' title='kusalamakkhato (si, mr) | kusalapakkhato (pts1)'>kusalakkhato</span>;<br>
Gaṇo ca narasīhassa,<br>
tāni tīṇi vississare.</p>
<p><a class='ref sc' id='sc513' href='#sc513'>SC 513</a><a class='ref ms' id='ms27Ne_1123' href='#ms27Ne_1123'>Ms 27Ne_1123</a>Samaṇapadumasañcayo gaṇo,<br>
Dhammavaro ca vidūnaṃ sakkato;<br>
Naravaradamako ca cakkhumā,<br>
Tāni tīṇi lokassa uttari.</p>
<p><a class='ref sc' id='sc514' href='#sc514'>SC 514</a><a class='ref pts-vp-pli' id='pts-vp-pli189' href='#pts-vp-pli189'>PTS vp Pali 189</a><a class='ref ms' id='ms27Ne_1124' href='#ms27Ne_1124'>Ms 27Ne_1124</a>Satthā ca appaṭisamo,<br>
Dhammo ca sabbo nirupadāho;<br>
Ariyo ca gaṇavaro,<br>
Tāni khalu vississare tīṇi.</p>
<p><a class='ref sc' id='sc515' href='#sc515'>SC 515</a><a class='ref ms' id='ms27Ne_1125' href='#ms27Ne_1125'>Ms 27Ne_1125</a>Saccanāmo jino khemo sabbābhibhū,<br>
Saccadhammo natthañño tassa uttari;<br>
Ariyasaṃgho niccaṃ viññūnaṃ pūjito,<br>
Tāni tīṇi lokassa uttari.</p>
<p><a class='ref sc' id='sc516' href='#sc516'>SC 516</a> <a class='ref ms' id='ms27Ne_1126' href='#ms27Ne_1126'>Ms 27Ne_1126</a>Ekāyanaṃ jātikhayantadassī,<br>
Maggaṃ pajānāti hitānukampī;<br>
Etena maggena tariṃsu pubbe,<br>
Tarissanti ye <span class='var' id='note521' title='ye cāpi (si, pts1, mr)'>ca</span> taranti oghaṃ.</p>
<p><a class='ref sc' id='sc517' href='#sc517'>SC 517</a><a class='ref ms' id='ms27Ne_1127' href='#ms27Ne_1127'>Ms 27Ne_1127</a>Taṃ tādisaṃ devamanussaseṭṭhaṃ,<br>
Sattā namassanti visuddhipekkhā”ti.</p>
</blockquote>
<p><a class='ref sc' id='sc518' href='#sc518'>SC 518</a><a class='ref ms' id='ms27Ne_1128' href='#ms27Ne_1128'>Ms 27Ne_1128</a>Ayaṃ thavoti.</p>
<p><a class='ref sc' id='sc519' href='#sc519'>SC 519</a><a class='ref ms' id='ms27Ne_1129' href='#ms27Ne_1129'>Ms 27Ne_1129</a>Tattha lokiyaṃ suttaṃ dvīhi suttehi niddisitabbaṃ saṃkilesabhāgiyena ca vāsanābhāgiyena ca. Lokuttarampi suttaṃ tīhi suttehi niddisitabbaṃ dassanabhāgiyena ca bhāvanābhāgiyena ca asekkhabhāgiyena ca. Lokiyañca lokuttarañca. Yasmiṃ sutte yaṃ yaṃ padaṃ dissati saṃkilesabhāgiyaṃ vā vāsanābhāgiyaṃ vā, tena tena lokiyanti niddisitabbaṃ, dassanabhāgiyaṃ vā bhāvanābhāgiyaṃ vā asekkhabhāgiyaṃ vā yaṃ yaṃ padaṃ dissati tena tena lokuttaranti niddisitabbaṃ.</p>
<p><a class='ref sc' id='sc520' href='#sc520'>SC 520</a><a class='ref ms' id='ms27Ne_1130' href='#ms27Ne_1130'>Ms 27Ne_1130</a>Vāsanābhāgiyaṃ suttaṃ saṃkilesabhāgiyassa suttassa nigghātāya, dassanabhāgiyaṃ suttaṃ vāsanābhāgiyassa suttassa nigghātāya, bhāvanābhāgiyaṃ suttaṃ dassanabhāgiyassa suttassa paṭinissaggāya, asekkhabhāgiyaṃ suttaṃ bhāvanābhāgiyassa suttassa paṭinissaggāya, asekkhabhāgiyaṃ suttaṃ diṭṭhadhammasukhavihāratthaṃ.</p>
<p><a class='ref sc' id='sc521' href='#sc521'>SC 521</a><a class='ref ms' id='ms27Ne_1131' href='#ms27Ne_1131'>Ms 27Ne_1131</a>Lokuttaraṃ suttaṃ sattādhiṭṭhānaṃ chabbīsatiyā puggalehi niddisitabbaṃ, te tīhi suttehi samanvesitabbā dassanabhāgiyena bhāvanābhāgiyena asekkhabhāgiyena cāti.</p>
<p><a class='ref sc' id='sc522' href='#sc522'>SC 522</a><a class='ref pts-vp-pli' id='pts-vp-pli190' href='#pts-vp-pli190'>PTS vp Pali 190</a><a class='ref ms' id='ms27Ne_1132' href='#ms27Ne_1132'>Ms 27Ne_1132</a>Tattha dassanabhāgiyaṃ suttaṃ pañcahi puggalehi niddisitabbaṃ ekabījinā kolaṃkolena sattakkhattuparamena saddhānusārinā dhammānusārinā cāti, dassanabhāgiyaṃ suttaṃ imehi pañcahi puggalehi niddisitabbaṃ. Bhāvanābhāgiyaṃ suttaṃ dvādasahi puggalehi niddisitabbaṃ sakadāgāmiphalasacchikiriyāya paṭipannena, sakadāgāminā, anāgāmiphalasacchikiriyāya paṭipannena, anāgāminā, antarā parinibbāyinā, upahacca parinibbāyinā, asaṅkhāraparinibbāyinā, sasaṅkhāraparinibbāyinā, uddhaṃsotena akaniṭṭhagāminā, saddhāvimuttena, diṭṭhippattena, kāyasakkhinā cāti, bhāvanābhāgiyaṃ suttaṃ imehi dvādasahi puggalehi niddisitabbaṃ. Asekkhabhāgiyaṃ suttaṃ navahi puggalehi niddisitabbaṃ saddhāvimuttena, paññāvimuttena, suññatavimuttena, animittavimuttena, appaṇihitavimuttena, ubhatobhāgavimuttena samasīsinā paccekabuddhasammāsambuddhehi cāti, asekkhabhāgiyaṃ suttaṃ imehi navahi puggalehi niddisitabbaṃ. Evaṃ lokuttaraṃ suttaṃ sattādhiṭṭhānaṃ imehi chabbīsatiyā puggalehi niddisitabbaṃ.</p>
<p><a class='ref sc' id='sc523' href='#sc523'>SC 523</a><a class='ref ms' id='ms27Ne_1133' href='#ms27Ne_1133'>Ms 27Ne_1133</a>Lokiyaṃ suttaṃ sattādhiṭṭhānaṃ ekūnavīsatiyā puggalehi niddisitabbaṃ. Te caritehi niddiṭṭhā samanvesitabbā keci rāgacaritā, keci dosacaritā, keci mohacaritā, keci rāgacaritā ca dosacaritā ca, keci rāgacaritā ca mohacaritā ca, keci dosacaritā ca mohacaritā ca, keci rāgacaritā ca dosacaritā ca mohacaritā ca, rāgamukhe ṭhito rāgacarito, rāgamukhe ṭhito dosacarito, rāgamukhe ṭhito mohacarito, rāgamukhe ṭhito rāgacarito ca dosacarito ca mohacarito ca, dosamukhe ṭhito dosacarito, dosamukhe ṭhito mohacarito, dosamukhe ṭhito rāgacarito, dosamukhe ṭhito rāgacarito ca dosacarito ca mohacarito ca, mohamukhe ṭhito mohacarito, mohamukhe ṭhito rāgacarito mohamukhe ṭhito dosacarito, mohamukhe ṭhito rāgacarito ca dosacarito ca mohacarito cāti, lokiyaṃ suttaṃ sattādhiṭṭhānaṃ imehi ekūnavīsatiyā puggalehi niddisitabbaṃ.</p>
<p><a class='ref sc' id='sc524' href='#sc524'>SC 524</a><a class='ref pts-vp-pli' id='pts-vp-pli191' href='#pts-vp-pli191'>PTS vp Pali 191</a><a class='ref ms' id='ms27Ne_1134' href='#ms27Ne_1134'>Ms 27Ne_1134</a>Vāsanābhāgiyaṃ suttaṃ sīlavantehi niddisitabbaṃ, te sīlavanto pañca puggalā pakatisīlaṃ samādānasīlaṃ cittappasādo samatho vipassanā cāti, vāsanābhāgiyaṃ suttaṃ imehi pañcahi puggalehi niddisitabbaṃ.</p>
<p><a class='ref sc' id='sc525' href='#sc525'>SC 525</a><a class='ref ms' id='ms27Ne_1135' href='#ms27Ne_1135'>Ms 27Ne_1135</a>Lokuttaraṃ suttaṃ dhammādhiṭṭhānaṃ tīhi suttehi niddisitabbaṃ dassanabhāgiyena bhāvanābhāgiyena asekkhabhāgiyena ca.</p>
<p><a class='ref sc' id='sc526' href='#sc526'>SC 526</a><a class='ref ms' id='ms27Ne_1136' href='#ms27Ne_1136'>Ms 27Ne_1136</a>Lokiyañca lokuttarañca sattādhiṭṭhānañca dhammādhiṭṭhānañca ubhayena niddisitabbaṃ, ñāṇaṃ paññāya niddisitabbaṃ paññindriyena paññābalena adhipaññāsikkhāya dhammavicayasambojjhaṅgena sammādiṭṭhiyā tīraṇāya santīraṇāya dhamme ñāṇena anvaye ñāṇena khaye ñāṇena anuppāde ñāṇena anaññātaññassāmītindriyena aññindriyena aññātāvindriyena cakkhunā vijjāya buddhiyā bhūriyā medhāya, yaṃ yaṃ vā pana labbhati, tena tena paññādhivacanena niddisitabbaṃ.</p>
<p><a class='ref sc' id='sc527' href='#sc527'>SC 527</a><a class='ref ms' id='ms27Ne_1137' href='#ms27Ne_1137'>Ms 27Ne_1137</a>Ñeyyaṃ atītānāgatapaccuppannehi ajjhattikabāhirehi hīnappaṇītehi dūrasantikehi saṅkhatāsaṅkhatehi kusalākusalābyākatehi saṅkhepato vā chahi ārammaṇehi niddisitabbaṃ. Ñāṇañca ñeyyañca tadubhayena niddisitabbaṃ, paññāpi ārammaṇabhūtā ñeyyaṃ, yaṃ kiñci ārammaṇabhūtaṃ ajjhattikaṃ vā bāhiraṃ vā, sabbaṃ taṃ saṅkhatena asaṅkhatena ca niddisitabbaṃ.</p>
<p><a class='ref sc' id='sc528' href='#sc528'>SC 528</a><a class='ref ms' id='ms27Ne_1138' href='#ms27Ne_1138'>Ms 27Ne_1138</a><span class='var' id='note522' title='dassanā bhāvanā (si) | dassanabhāvanā (pts1)'>Dassanaṃ bhāvanā</span> sakavacanaṃ paravacanaṃ visajjanīyaṃ avisajjanīyaṃ kammaṃ vipākoti sabbattha tadubhayaṃ sutte yathā niddiṭṭhaṃ, tathā upadhārayitvā labbhamānato niddisitabbaṃ, yaṃ vā pana kiñci bhagavā aññataravacanaṃ bhāsati, sabbaṃ taṃ yathāniddiṭṭhaṃ dhārayitabbaṃ.</p>
<p><a class='ref sc' id='sc529' href='#sc529'>SC 529</a><a class='ref pts-vp-pli' id='pts-vp-pli192' href='#pts-vp-pli192'>PTS vp Pali 192</a><a class='ref ms' id='ms27Ne_1139' href='#ms27Ne_1139'>Ms 27Ne_1139</a>Duvidho hetu yañca kammaṃ ye ca kilesā, samudayo kilesā. Tattha kilesā saṃkilesabhāgiyena suttena niddisitabbā. Samudayo saṃkilesabhāgiyena ca vāsanābhāgiyena ca suttena niddisitabbo. Tattha kusalaṃ catūhi suttehi niddisitabbaṃ vāsanābhāgiyena dassanabhāgiyena bhāvanābhāgiyena asekkhabhāgiyena ca. Akusalaṃ saṃkilesabhāgiyena suttena niddisitabbaṃ. Kusalañca akusalañca <span class='var' id='note523' title='tadubhayehi (bj)'>tadubhayena</span> niddisitabbaṃ. Anuññātaṃ bhagavato anuññātāya niddisitabbaṃ, taṃ pañcavidhaṃ saṃvaro pahānaṃ bhāvanā sacchikiriyā kappiyānulomoti, yaṃ dissati tāsu tāsu bhūmīsu, taṃ kappiyānulomena niddisitabbaṃ. Paṭikkhittaṃ bhagavatā paṭikkhittakāraṇena niddisitabbaṃ. Anuññātañca paṭikkhittañca tadubhayena niddisitabbaṃ. Thavo pasaṃsāya niddisitabbo. So pañcavidhena veditabbo bhagavato dhammassa ariyasaṃghassa ariyadhammānaṃ sikkhāya lokiyaguṇasampattiyāti. Evaṃ thavo pañcavidhena niddisitabbo.</p>
<p><a class='ref sc' id='sc530' href='#sc530'>SC 530</a><a class='ref ms' id='ms27Ne_1140' href='#ms27Ne_1140'>Ms 27Ne_1140</a>Indriyabhūmi navahi padehi niddisitabbā, kilesabhūmi navahi padehi niddisitabbā, evametāni aṭṭhārasa padāni honti nava padāni kusalāni nava padāni akusalānīti, tathāhi vuttaṃ “ aṭṭhārasa mūlapadā kuhiṃ daṭṭhabbā, sāsanappaṭṭhāne”ti. Tenāha āyasmā mahākaccāyano—</p>
<blockquote class='gatha'>
<p><a class='ref sc' id='sc531' href='#sc531'>SC 531</a> <a class='ref ms' id='ms27Ne_1141' href='#ms27Ne_1141'>Ms 27Ne_1141</a>“Navahi ca padehi kusalā,<br>
Navahi ca yujjanti akusalapakkhā;<br>
Ete <span class='var' id='note526' title='khalu (bj, pts1, c1)'>kho</span> mūlapadā,<br>
Bhavanti aṭṭhārasa padānī”ti.</p>
</blockquote>
<p class='endsutta'><a class='ref ms' id='ms27Ne_1142' href='#ms27Ne_1142'>Ms 27Ne_1142</a>Niyuttaṃ sāsanappaṭṭhānaṃ.</p>
<p class='endsutta'><a class='ref pts-vp-pli' id='pts-vp-pli193' href='#pts-vp-pli193'>PTS vp Pali 193</a><a class='ref ms' id='ms27Ne_1143' href='#ms27Ne_1143'>Ms 27Ne_1143</a>Ettāvatā samattā netti yā āyasmatā mahākaccāyanena bhāsitā bhagavatā anumoditā mūlasaṅgītiyaṃ saṅgītāti.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
