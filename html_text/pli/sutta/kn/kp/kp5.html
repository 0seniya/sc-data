<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kp5' lang='pli'>
<header>
<ul>
<li class='division'>Khuddakapāṭha</li>
</ul>
<h1>5. Maṅgalasutta</h1>
</header>
<p><a class='ref sc' id='sc1'>SC 1</a><a class='ref ms' id='ms18Kh_31'>Ms 18Kh_31</a><a class='ref msdiv' id='msdiv1' href='#sc1'>SC 1</a><a class='ref ms' id='ms18Kh_31'>Ms 18Kh_31</a><a class='ref msdiv' id='msdiv1'>Msdiv 1</a>Evaṃ me sutaṃ—&#160; ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhitā kho sā devatā bhagavantaṃ gāthāya ajjhabhāsi—</p>
<blockquote class='gatha'>
<p><a class='ref msdiv' id='msdiv2'>Msdiv 2</a><a class='ref ms' id='ms18Kh_32'>Ms 18Kh_32</a><a class='ref sc' id='sc2' href='#msdiv2'>Msdiv 2</a><a class='ref ms' id='ms18Kh_32'>Ms 18Kh_32</a><a class='ref sc' id='sc2'>SC 2</a>“Bahū devā manussā ca,<br>
maṅgalāni acintayuṃ;<br>
Ākaṅkhamānā sotthānaṃ,<br>
brūhi maṅgalamuttamaṃ”.<br></p>
<p><a class='ref msdiv' id='msdiv3'>Msdiv 3</a><a class='ref ms' id='ms18Kh_33'>Ms 18Kh_33</a><a class='ref sc' id='sc3' href='#msdiv3'>Msdiv 3</a><a class='ref ms' id='ms18Kh_33'>Ms 18Kh_33</a><a class='ref sc' id='sc3'>SC 3</a>“Asevanā ca bālānaṃ,<br>
paṇḍitānañca sevanā;<br>
Pūjā ca pūjaneyyānaṃ,<br>
etaṃ maṅgalamuttamaṃ.<br></p>
<p><a class='ref msdiv' id='msdiv4'>Msdiv 4</a><a class='ref ms' id='ms18Kh_34'>Ms 18Kh_34</a><a class='ref sc' id='sc4' href='#msdiv4'>Msdiv 4</a><a class='ref ms' id='ms18Kh_34'>Ms 18Kh_34</a><a class='ref sc' id='sc4'>SC 4</a>Patirūpadesavāso ca,<br>
pubbe ca katapuññatā;<br>
Attasammāpaṇidhi ca,<br>
etaṃ maṅgalamuttamaṃ.<br></p>
<p><a class='ref msdiv' id='msdiv5'>Msdiv 5</a><a class='ref ms' id='ms18Kh_35'>Ms 18Kh_35</a><a class='ref sc' id='sc5' href='#msdiv5'>Msdiv 5</a><a class='ref ms' id='ms18Kh_35'>Ms 18Kh_35</a><a class='ref sc' id='sc5'>SC 5</a>Bāhusaccañca sippañca,<br>
vinayo ca susikkhito;<br>
Subhāsitā ca yā vācā,<br>
etaṃ maṅgalamuttamaṃ.<br></p>
<p><a class='ref msdiv' id='msdiv6'>Msdiv 6</a><a class='ref ms' id='ms18Kh_36'>Ms 18Kh_36</a><a class='ref sc' id='sc6' href='#msdiv6'>Msdiv 6</a><a class='ref ms' id='ms18Kh_36'>Ms 18Kh_36</a><a class='ref sc' id='sc6'>SC 6</a>Mātāpituupaṭṭhānaṃ,<br>
puttadārassa saṅgaho;<br>
Anākulā ca kammantā,<br>
etaṃ maṅgalamuttamaṃ.<br></p>
<p><a class='ref msdiv' id='msdiv7'>Msdiv 7</a><a class='ref ms' id='ms18Kh_37'>Ms 18Kh_37</a><a class='ref sc' id='sc7' href='#msdiv7'>Msdiv 7</a><a class='ref ms' id='ms18Kh_37'>Ms 18Kh_37</a><a class='ref sc' id='sc7'>SC 7</a>Dānañca dhammacariyā ca,<br>
ñātakānañca saṅgaho;<br>
Anavajjāni kammāni,<br>
etaṃ maṅgalamuttamaṃ.<br></p>
<p><a class='ref msdiv' id='msdiv8'>Msdiv 8</a><a class='ref ms' id='ms18Kh_38'>Ms 18Kh_38</a><a class='ref sc' id='sc8' href='#msdiv8'>Msdiv 8</a><a class='ref ms' id='ms18Kh_38'>Ms 18Kh_38</a><a class='ref sc' id='sc8'>SC 8</a>Āratī viratī pāpā,<br>
majjapānā ca saṃyamo;<br>
Appamādo ca dhammesu,<br>
etaṃ maṅgalamuttamaṃ.<br></p>
<p><a class='ref msdiv' id='msdiv9'>Msdiv 9</a><a class='ref ms' id='ms18Kh_39'>Ms 18Kh_39</a><a class='ref sc' id='sc9' href='#msdiv9'>Msdiv 9</a><a class='ref ms' id='ms18Kh_39'>Ms 18Kh_39</a><a class='ref sc' id='sc9'>SC 9</a>Gāravo ca nivāto ca,<br>
santuṭṭhi ca kataññutā;<br>
Kālena dhammassavanaṃ,<br>
etaṃ maṅgalamuttamaṃ.<br></p>
<p><a class='ref msdiv' id='msdiv10'>Msdiv 10</a><a class='ref ms' id='ms18Kh_40'>Ms 18Kh_40</a><a class='ref sc' id='sc10' href='#msdiv10'>Msdiv 10</a><a class='ref ms' id='ms18Kh_40'>Ms 18Kh_40</a><a class='ref sc' id='sc10'>SC 10</a>Khantī ca sovacassatā,<br>
samaṇānañca dassanaṃ;<br>
Kālena dhammasākacchā,<br>
etaṃ maṅgalamuttamaṃ.<br></p>
<p><a class='ref msdiv' id='msdiv11'>Msdiv 11</a><a class='ref ms' id='ms18Kh_41'>Ms 18Kh_41</a><a class='ref sc' id='sc11' href='#msdiv11'>Msdiv 11</a><a class='ref ms' id='ms18Kh_41'>Ms 18Kh_41</a><a class='ref sc' id='sc11'>SC 11</a>Tapo ca brahmacariyañca,<br>
ariyasaccāna dassanaṃ;<br>
Nibbānasacchikiriyā ca,<br>
etaṃ maṅgalamuttamaṃ.<br></p>
<p><a class='ref msdiv' id='msdiv12'>Msdiv 12</a><a class='ref ms' id='ms18Kh_42'>Ms 18Kh_42</a><a class='ref sc' id='sc12' href='#msdiv12'>Msdiv 12</a><a class='ref ms' id='ms18Kh_42'>Ms 18Kh_42</a><a class='ref sc' id='sc12'>SC 12</a>Phuṭṭhassa lokadhammehi,<br>
cittaṃ yassa na kampati;<br>
Asokaṃ virajaṃ khemaṃ,<br>
etaṃ maṅgalamuttamaṃ.<br></p>
<p><a class='ref msdiv' id='msdiv13'>Msdiv 13</a><a class='ref ms' id='ms18Kh_43'>Ms 18Kh_43</a><a class='ref sc' id='sc13' href='#msdiv13'>Msdiv 13</a><a class='ref ms' id='ms18Kh_43'>Ms 18Kh_43</a><a class='ref sc' id='sc13'>SC 13</a>Etādisāni katvāna,<br>
Sabbattha maparājitā;<br>
Sabbattha sotthiṃ gacchanti,<br>
Taṃ tesaṃ maṅgalamuttaman”ti.<br></p>
</blockquote>
<p class='endsutta'><a class='ref sc' id='sc14'>SC 14</a><a class='ref ms' id='ms18Kh_44' href='#sc14'>SC 14</a><a class='ref ms' id='ms18Kh_44'>Ms 18Kh_44</a>Maṅgalasuttaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Sāmaññaphalasutta</span> <span class='hidden'>Rājāmaccakathā</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
