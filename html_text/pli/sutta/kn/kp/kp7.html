<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kp7' lang='pli'>
<header>
<ul>
<li class='division'>Khuddakapāṭha</li>
</ul>
<h1>7. Tirokuṭṭasutta</h1>
</header>
<blockquote class='gatha'>
<p><a class='ref msdiv' id='msdiv1'>Msdiv 1</a><a class='ref ms' id='ms18Kh_64'>Ms 18Kh_64</a><a class='ref sc' id='sc1' href='#msdiv1'>Msdiv 1</a><a class='ref ms' id='ms18Kh_64'>Ms 18Kh_64</a><a class='ref sc' id='sc1'>SC 1</a>Tirokuṭṭesu tiṭṭhanti,<br>
sandhisiṅghāṭakesu ca;<br>
Dvārabāhāsu tiṭṭhanti,<br>
āgantvāna sakaṃ gharaṃ.<br></p>
<p><a class='ref msdiv' id='msdiv2'>Msdiv 2</a><a class='ref ms' id='ms18Kh_65'>Ms 18Kh_65</a><a class='ref sc' id='sc2' href='#msdiv2'>Msdiv 2</a><a class='ref ms' id='ms18Kh_65'>Ms 18Kh_65</a><a class='ref sc' id='sc2'>SC 2</a>Pahūte annapānamhi,<br>
khajjabhojje upaṭṭhite;<br>
Na tesaṃ koci sarati,<br>
sattānaṃ kammapaccayā.<br></p>
<p><a class='ref msdiv' id='msdiv3'>Msdiv 3</a><a class='ref ms' id='ms18Kh_66'>Ms 18Kh_66</a><a class='ref sc' id='sc3' href='#msdiv3'>Msdiv 3</a><a class='ref ms' id='ms18Kh_66'>Ms 18Kh_66</a><a class='ref sc' id='sc3'>SC 3</a>Evaṃ dadanti ñātīnaṃ,<br>
ye honti anukampakā;<br>
Suciṃ paṇītaṃ kālena,<br>
kappiyaṃ pānabhojanaṃ.<br></p>
<p><a class='ref msdiv' id='msdiv4'>Msdiv 4</a><a class='ref ms' id='ms18Kh_67'>Ms 18Kh_67</a><a class='ref sc' id='sc4' href='#msdiv4'>Msdiv 4</a><a class='ref ms' id='ms18Kh_67'>Ms 18Kh_67</a><a class='ref sc' id='sc4'>SC 4</a>Idaṃ vo ñātīnaṃ hotu,<br>
sukhitā hontu ñātayo;<br>
Te ca tattha samāgantvā,<br>
ñātipetā samāgatā.<br></p>
<p><a class='ref msdiv' id='msdiv5'>Msdiv 5</a><a class='ref ms' id='ms18Kh_68'>Ms 18Kh_68</a><a class='ref sc' id='sc5' href='#msdiv5'>Msdiv 5</a><a class='ref ms' id='ms18Kh_68'>Ms 18Kh_68</a><a class='ref sc' id='sc5'>SC 5</a>Pahūte annapānamhi,<br>
sakkaccaṃ anumodare;<br>
Ciraṃ jīvantu no ñātī,<br>
yesaṃ hetu labhāmase.<br></p>
<p><a class='ref msdiv' id='msdiv6'>Msdiv 6</a><a class='ref ms' id='ms18Kh_69'>Ms 18Kh_69</a><a class='ref sc' id='sc6' href='#msdiv6'>Msdiv 6</a><a class='ref ms' id='ms18Kh_69'>Ms 18Kh_69</a><a class='ref sc' id='sc6'>SC 6</a>Amhākañca katā pūjā,<br>
dāyakā ca anipphalā;<br>
Na hi tattha kasī atthi,<br>
gorakkhettha na vijjati.<br></p>
<p><a class='ref msdiv' id='msdiv7'>Msdiv 7</a><a class='ref ms' id='ms18Kh_70'>Ms 18Kh_70</a><a class='ref sc' id='sc7' href='#msdiv7'>Msdiv 7</a><a class='ref ms' id='ms18Kh_70'>Ms 18Kh_70</a><a class='ref sc' id='sc7'>SC 7</a>Vaṇijjā tādisī natthi,<br>
hiraññena kayākayaṃ;<br>
Ito dinnena yāpenti,<br>
petā kālagatā tahiṃ.<br></p>
<p><a class='ref msdiv' id='msdiv8'>Msdiv 8</a><a class='ref ms' id='ms18Kh_71'>Ms 18Kh_71</a><a class='ref sc' id='sc8' href='#msdiv8'>Msdiv 8</a><a class='ref ms' id='ms18Kh_71'>Ms 18Kh_71</a><a class='ref sc' id='sc8'>SC 8</a>Unname udakaṃ vuṭṭhaṃ,<br>
yathā ninnaṃ pavattati;<br>
Evamevaṃ ito dinnaṃ,<br>
petānaṃ upakappati.<br></p>
<p><a class='ref msdiv' id='msdiv9'>Msdiv 9</a><a class='ref ms' id='ms18Kh_72'>Ms 18Kh_72</a><a class='ref sc' id='sc9' href='#msdiv9'>Msdiv 9</a><a class='ref ms' id='ms18Kh_72'>Ms 18Kh_72</a><a class='ref sc' id='sc9'>SC 9</a>Yathā vārivahā pūrā,<br>
paripūrenti sāgaraṃ;<br>
Evamevaṃ ito dinnaṃ,<br>
petānaṃ upakappati.<br></p>
<p><a class='ref msdiv' id='msdiv10'>Msdiv 10</a><a class='ref ms' id='ms18Kh_73'>Ms 18Kh_73</a><a class='ref sc' id='sc10' href='#msdiv10'>Msdiv 10</a><a class='ref ms' id='ms18Kh_73'>Ms 18Kh_73</a><a class='ref sc' id='sc10'>SC 10</a>Adāsi me akāsi me,<br>
ñāti mittā sakhā ca me;<br>
Petānaṃ dakkhiṇaṃ dajjā,<br>
pubbe katamanussaraṃ.<br></p>
<p><a class='ref msdiv' id='msdiv11'>Msdiv 11</a><a class='ref ms' id='ms18Kh_74'>Ms 18Kh_74</a><a class='ref sc' id='sc11' href='#msdiv11'>Msdiv 11</a><a class='ref ms' id='ms18Kh_74'>Ms 18Kh_74</a><a class='ref sc' id='sc11'>SC 11</a>Na hi ruṇṇaṃ vā soko vā,<br>
yā caññā paridevanā;<br>
Na taṃ petānamatthāya,<br>
evaṃ tiṭṭhanti ñātayo.<br></p>
<p><a class='ref msdiv' id='msdiv12'>Msdiv 12</a><a class='ref ms' id='ms18Kh_75'>Ms 18Kh_75</a><a class='ref sc' id='sc12' href='#msdiv12'>Msdiv 12</a><a class='ref ms' id='ms18Kh_75'>Ms 18Kh_75</a><a class='ref sc' id='sc12'>SC 12</a>Ayañca kho dakkhiṇā dinnā,<br>
saṃghamhi suppatiṭṭhitā;<br>
Dīgharattaṃ hitāyassa,<br>
ṭhānaso upakappati.<br></p>
<p><a class='ref msdiv' id='msdiv13'>Msdiv 13</a><a class='ref ms' id='ms18Kh_76'>Ms 18Kh_76</a><a class='ref sc' id='sc13' href='#msdiv13'>Msdiv 13</a><a class='ref ms' id='ms18Kh_76'>Ms 18Kh_76</a><a class='ref sc' id='sc13'>SC 13</a>So ñātidhammo ca ayaṃ nidassito,<br>
Petāna pūjā ca katā uḷārā;<br>
Balañca bhikkhūnamanuppadinnaṃ,<br>
Tumhehi puññaṃ pasutaṃ anappakanti.<br></p>
</blockquote>
<p class='endsutta'><a class='ref sc' id='sc14'>SC 14</a><a class='ref ms' id='ms18Kh_77' href='#sc14'>SC 14</a><a class='ref ms' id='ms18Kh_77'>Ms 18Kh_77</a>Tirokuṭṭasuttaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Sāmaññaphalasutta</span> <span class='hidden'>Rājāmaccakathā</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
