<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kp9' lang='pli'>
<header>
<ul>
<li class='division'>Khuddakapāṭha</li>
</ul>
<h1>9. Mettasutta</h1>
</header>
<blockquote class='gatha'>
<p><a class='ref msdiv' id='msdiv1'>Msdiv 1</a><a class='ref ms' id='ms18Kh_95'>Ms 18Kh_95</a><a class='ref sc' id='sc1'>SC 1</a>Karaṇīyamatthakusalena,<br>
Yanta santaṃ padaṃ abhisamecca;<br>
Sakko ujū ca suhujū ca,<br>
Sūvaco cassa mudu anatimānī.<br></p>
<p><a class='ref msdiv' id='msdiv2'>Msdiv 2</a><a class='ref ms' id='ms18Kh_96'>Ms 18Kh_96</a><a class='ref sc' id='sc2'>SC 2</a>Santussako ca subharo ca,<br>
Appakicco ca sallahukavutti;<br>
Santindriyo ca nipako ca,<br>
Appagabbho kulesvananugiddho.<br></p>
<p><a class='ref msdiv' id='msdiv3'>Msdiv 3</a><a class='ref ms' id='ms18Kh_97'>Ms 18Kh_97</a><a class='ref sc' id='sc3'>SC 3</a>Na ca khuddamācare kiñci,<br>
Yena viññū pare upavadeyyuṃ;<br>
Sukhino va khemino hontu,<br>
Sabbasattā bhavantu sukhitattā.<br></p>
<p><a class='ref msdiv' id='msdiv4'>Msdiv 4</a><a class='ref ms' id='ms18Kh_98'>Ms 18Kh_98</a><a class='ref sc' id='sc4'>SC 4</a>Ye keci pāṇabhūtatthi,<br>
Tasā vā thāvarā vanavasesā;<br>
Dīghā vā ye va mahantā,<br>
Majjhimā rassakā aṇukathūlā.<br></p>
<p><a class='ref msdiv' id='msdiv5'>Msdiv 5</a><a class='ref ms' id='ms18Kh_99'>Ms 18Kh_99</a><a class='ref sc' id='sc5'>SC 5</a>Diṭṭhā vā ye va adiṭṭhā,<br>
Ye va dūre vasanti avidūre;<br>
Bhūtā va sambhavesī va,<br>
Sabbasattā bhavantu sukhitattā.<br></p>
<p><a class='ref msdiv' id='msdiv6'>Msdiv 6</a><a class='ref ms' id='ms18Kh_100'>Ms 18Kh_100</a><a class='ref sc' id='sc6'>SC 6</a>Na paro paraṃ nikubbetha,<br>
Nātimaññetha katthaci na kañci;<br>
Byārosanā paṭighasañña,<br>
Nāññamaññassa dukkhamiccheyya.<br></p>
<p><a class='ref msdiv' id='msdiv7'>Msdiv 7</a><a class='ref ms' id='ms18Kh_101'>Ms 18Kh_101</a><a class='ref sc' id='sc7'>SC 7</a>Mātā yathā niyaṃputta,<br>
Māyusā ekaputtamanurakkhe;<br>
Evampi sabbabhūtesu,<br>
Mānasaṃ bhāvaye aparimāṇaṃ.<br></p>
<p><a class='ref msdiv' id='msdiv8'>Msdiv 8</a><a class='ref ms' id='ms18Kh_102'>Ms 18Kh_102</a><a class='ref sc' id='sc8'>SC 8</a>Mettañca sabbalokasmi,<br>
Mānasaṃ bhāvaye aparimāṇaṃ;<br>
Uddhaṃ adho ca tiriyañca,<br>
Asambādhaṃ averamasapattaṃ.<br></p>
<p><a class='ref msdiv' id='msdiv9'>Msdiv 9</a><a class='ref ms' id='ms18Kh_103'>Ms 18Kh_103</a><a class='ref sc' id='sc9'>SC 9</a>Tiṭṭhaṃ caraṃ nisinno va,<br>
Sayāno yāvatāssa vitamiddho;<br>
Etaṃ satiṃ adhiṭṭheyya,<br>
Brahmametaṃ vihāramidhamāhu.<br></p>
<p><a class='ref msdiv' id='msdiv10'>Msdiv 10</a><a class='ref ms' id='ms18Kh_104'>Ms 18Kh_104</a><a class='ref sc' id='sc10'>SC 10</a>Diṭṭhiñca anupaggamma,<br>
Sīlavā dassanena sampanno;<br>
Kāmesu vinaya gedhaṃ,<br>
Na hi jātuggabbhaseyya punaretīti.<br></p>
</blockquote>
<p class='endsutta'><a class='ref sc' id='sc11'>SC 11</a><a class='ref ms' id='ms18Kh_105'>Ms 18Kh_105</a>Mettasuttaṃ.</p>
<p class='endbook'><a class='ref sc' id='sc12'>SC 12</a><a class='ref ms' id='ms18Kh_106'>Ms 18Kh_106</a>Khuddakapāṭhapāḷi niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Sāmaññaphalasutta</span> <span class='hidden'>Rājāmaccakathā</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
