<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="thig5.1">
<article>
<div class="hgroup">
<p class="division">Therīgāthā</p>
<p>Pañcakanipāta</p>
<h1>1. Aññataratherīgāthā</h1>
</div>
<blockquote class="gatha">
<p><a class="sc" id="1"></a><a class="vns" id="vns67"></a><a class="vnp" id="vnp67"></a><a class="ms" id="p_19Th2_109"></a><a class="msdiv" id="msdiv67"></a>“Paṇṇavīsativassāni,<br>
yato pabbajitā ahaṃ;<br>
Nāccharāsaṅghātamattampi,<br>
cittassūpasamajjhagaṃ.</p>
<p><a class="sc" id="2"></a><a class="vns" id="vns68"></a><a class="vnp" id="vnp68"></a><a class="ms" id="p_19Th2_110"></a><a class="msdiv" id="msdiv68"></a>Aladdhā cetaso santiṃ,<br>
kāmarāgenavassutā;<br>
Bāhā paggayha kandantī,<br>
vihāraṃ pāvisiṃ ahaṃ.</p>
<p><a class="sc" id="3"></a><a class="vns" id="vns69"></a><a class="vnp" id="vnp69"></a><a class="ms" id="p_19Th2_111"></a><a class="msdiv" id="msdiv69"></a>Sā bhikkhuniṃ upāgacchiṃ,<br>
yā me saddhāyikā ahu;<br>
Sā me dhammamadesesi,<br>
khandhāyatanadhātuyo.</p>
<p><a class="sc" id="4"></a><a class="vns" id="vns70"></a><a class="vnp" id="vnp70"></a><a class="ms" id="p_19Th2_112"></a><a class="msdiv" id="msdiv70"></a>Tassā dhammaṃ suṇitvāna,<br>
ekamante upāvisiṃ;<br>
Pubbenivāsaṃ jānāmi,<br>
dibbacakkhu visodhitaṃ.</p>
<p><a class="sc" id="5"></a><a class="vns" id="vns71"></a><a class="vnp" id="vnp71"></a><a class="pts" id="pts131"></a><a class="ms" id="p_19Th2_113"></a><a class="msdiv" id="msdiv71"></a><span class="var" id="note29" title="cetopariyañāṇañca (mr)">Cetopariccañāṇañca</span>,<br>
sotadhātu visodhitā;<br>
Iddhīpi me sacchikatā,<br>
patto me āsavakkhayo;<br>
<span class="var" id="note30" title="cha mebhiññā (s2, s3, pts1-2, mr)">Chaḷabhiññā</span> sacchikatā,<br>
kataṃ buddhassa sāsanan”ti.</p>
</blockquote>
<p class="endsutta"><a class="sc" id="6"></a><a class="ms" id="p_19Th2_114"></a>… <span class="var" id="note31" title="aññatarā bhikkhunī apaññātā (s2, s3, pts1-2)">Aññatarā therī</span> ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class="publication-date">2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p>
</aside>
</section>
</div>
</body>
</html>
