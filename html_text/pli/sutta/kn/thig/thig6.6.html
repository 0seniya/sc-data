<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="thig6.6">
<article>
<div class="hgroup">
<p class="division">Therīgāthā</p>
<p>Chakkanipāta</p>
<h1><span class="var" id="note62" title="mahāpajāpatīgotamītherīgāthā (bj)">6 Mahāpajāpatigotamītherīgāthā</span></h1>
</div>
<blockquote class="gatha">
<p><a class="sc" id="1"></a><a class="vns" id="vns157"></a><a class="vnp" id="vnp157"></a><a class="ms" id="p_19Th2_217"></a><a class="msdiv" id="msdiv157"></a>“Buddha vīra namo tyatthu,<br>
sabbasattānamuttama;<br>
Yo maṃ dukkhā pamocesi,<br>
aññañca bahukaṃ janaṃ.</p>
<p><a class="sc" id="2"></a><a class="vns" id="vns158"></a><a class="vnp" id="vnp158"></a><a class="ms" id="p_19Th2_218"></a><a class="msdiv" id="msdiv158"></a>Sabbadukkhaṃ pariññātaṃ,<br>
Hetutaṇhā visositā;<br>
<span class="var" id="note63" title=" ariyaṭṭhaṅgiko (ka-sī, pā1-2), bhāvitaṭṭhaṅgiko (syā2, syā3)">Bhāvito aṭṭhaṅgiko</span> maggo,<br>
Nirodho phusito mayā.</p>
<p><a class="sc" id="3"></a><a class="vns" id="vns159"></a><a class="vnp" id="vnp159"></a><a class="pts" id="pts139"></a><a class="ms" id="p_19Th2_219"></a><a class="msdiv" id="msdiv159"></a>Mātā putto pitā bhātā,<br>
ayyakā ca pure ahuṃ;<br>
Yathābhuccamajānantī,<br>
saṃsariṃhaṃ anibbisaṃ.</p>
<p><a class="sc" id="4"></a><a class="vns" id="vns160"></a><a class="vnp" id="vnp160"></a><a class="ms" id="p_19Th2_220"></a><a class="msdiv" id="msdiv160"></a>Diṭṭho hi me so bhagavā,<br>
antimoyaṃ samussayo;<br>
Vikkhīṇo jātisaṃsāro,<br>
natthi dāni punabbhavo.</p>
<p><a class="sc" id="5"></a><a class="vns" id="vns161"></a><a class="vnp" id="vnp161"></a><a class="ms" id="p_19Th2_221"></a><a class="msdiv" id="msdiv161"></a>Āraddhavīriye pahitatte,<br>
Niccaṃ daḷhaparakkame;<br>
Samagge sāvake passe,<br>
Esā buddhāna vandanā.</p>
<p><a class="sc" id="6"></a><a class="vns" id="vns162"></a><a class="vnp" id="vnp162"></a><a class="ms" id="p_19Th2_222"></a><a class="msdiv" id="msdiv162"></a><span class="var" id="note65" title="bahunnaṃ (bj)">Bahūnaṃ</span> vata atthāya,<br>
Māyā janayi gotamaṃ;<br>
Byādhimaraṇatunnānaṃ,<br>
Dukkhakkhandhaṃ byapānudī”ti.</p>
</blockquote>
<p class="endsutta"><a class="sc" id="7"></a><a class="ms" id="p_19Th2_223"></a>… <span class="var" id="note66" title="mahāpajāpatīgotamī (bj, s2, s3, pts1-2)">Mahāpajāpatigotamī</span> therī ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p>
</aside>
</section>
</div>
</body>
</html>
