<!DOCTYPE html>
<html>
<head>
<meta charset="utf-8"/>
<meta author="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="thig6.2">
<article>
<div class="hgroup">
<p class="division">Therīgāthā</p>
<p>Chakkanipāta</p>
<h1>2. Vāseṭṭhī­therī­gāthā</h1>
</div>
<blockquote class="gatha">
<p><a class="sc" id="1"></a><a class="vns" id="vns133"></a><a class="vnp" id="vnp133"></a><a class="ms" id="p_19Th2_189"></a><a class="msdiv" id="msdiv133"></a>“Puttasokenahaṃ aṭṭā,<br/>
khittacittā visaññinī;<br/>
Naggā pakiṇṇakesī ca,<br/>
tena tena vicārihaṃ.</p>
<p><a class="sc" id="2"></a><a class="vns" id="vns134"></a><a class="vnp" id="vnp134"></a><a class="ms" id="p_19Th2_190"></a><a class="msdiv" id="msdiv134"></a><span class="var" id="note55" title="vasiṃ (bj)">Vīthi</span> saṅkārakūṭesu,<br/>
susāne rathiyāsu ca;<br/>
Acariṃ tīṇi vassāni,<br/>
khup­pi­pāsā­samap­pitā.</p>
<p><a class="sc" id="3"></a><a class="vns" id="vns135"></a><a class="vnp" id="vnp135"></a><a class="pts" id="pts137"></a><a class="ms" id="p_19Th2_191"></a><a class="msdiv" id="msdiv135"></a>Athaddasāsiṃ sugataṃ,<br/>
nagaraṃ mithilaṃ <span class="var" id="note56" title="gataṃ (s2, s3, pts1-2, mr)">pati</span>;<br/>
Adantānaṃ dametāraṃ,<br/>
­sambud­dha­ma­kuto­bhayaṃ.</p>
<p><a class="sc" id="4"></a><a class="vns" id="vns136"></a><a class="vnp" id="vnp136"></a><a class="ms" id="p_19Th2_192"></a><a class="msdiv" id="msdiv136"></a>Sacittaṃ paṭiladdhāna,<br/>
vanditvāna upāvisiṃ;<br/>
So me dhammamadesesi,<br/>
anukampāya gotamo.</p>
<p><a class="sc" id="5"></a><a class="vns" id="vns137"></a><a class="vnp" id="vnp137"></a><a class="ms" id="p_19Th2_193"></a><a class="msdiv" id="msdiv137"></a>Tassa dhammaṃ suṇitvāna,<br/>
pabbajiṃ anagāriyaṃ;<br/>
Yuñjantī satthuvacane,<br/>
sacchākāsiṃ padaṃ sivaṃ.</p>
<p><a class="sc" id="6"></a><a class="vns" id="vns138"></a><a class="vnp" id="vnp138"></a><a class="ms" id="p_19Th2_194"></a><a class="msdiv" id="msdiv138"></a>Sabbe sokā samucchinnā,<br/>
pahīnā etadantikā;<br/>
Pariññātā hi me vatthū,<br/>
yato sokāna sambhavo”ti.</p>
</blockquote>
<p class="endsutta"><a class="sc" id="7"></a><a class="ms" id="p_19Th2_195"></a>… <span class="var" id="note57" title="vāsiṭṭhī (s2, s3, pts1-2)">Vāseṭṭhī</span> therī ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
