<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='mil1' lang='pli'>
<header>
<ul>
<li class='division'>Milindapañha</li>
</ul>
<h1>1. Ārambhakathā</h1>
</header>
<p class='namo'><a class='ref sc' id='sc1' href='#sc1'>SC 1</a><a class='ref ms' id='ms28Mi_1' href='#ms28Mi_1'>Ms 28Mi_1</a>Namo tassa Bhagavato Arahato Sammāsambuddhassa.</p>
<blockquote class='gatha'>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli1' href='#pts-vp-pli1'></a><a class='ref ms' id='ms28Mi_2' href='#ms28Mi_2'>Ms 28Mi_2</a><a class='ref msdiv' id='msdiv1' href='#msdiv1'>Msdiv 1</a>Milindo nāma so rājā,<br>
sāgalāyaṃ puruttame;<br>
Upagañchi nāgasenaṃ,<br>
<span class='var' id='note1' title='gaṅgāva (bj, maku, pts1)' href='#note1' title='gaṅgāva (bj, maku, pts1)'>gaṅgā ca</span> yathā sāgaraṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms28Mi_3' href='#ms28Mi_3'>Ms 28Mi_3</a>Āsajja rājā citrakathiṃ,<br>
ukkādhāraṃ tamonudaṃ;<br>
Apucchi nipuṇe pañhe,<br>
ṭhānāṭṭhānagate puthū.</p>
<p><a class='ref sc' id='sc4' href='#sc4'>SC 4</a><a class='ref ms' id='ms28Mi_4' href='#ms28Mi_4'>Ms 28Mi_4</a>Pucchā <span class='var' id='note2' title='vissajjanā (bj, pts1)' href='#note2' title='vissajjanā (bj, pts1)'>visajjanā</span> ceva,<br>
gambhīratthūpanissitā;<br>
Hadayaṅgamā kaṇṇasukhā,<br>
abbhutā lomahaṃsanā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms28Mi_5' href='#ms28Mi_5'>Ms 28Mi_5</a>Abhidhammavinayogāḷhā,<br>
suttajālasamattitā;<br>
Nāgasenakathā citrā,<br>
opammehi nayehi ca.</p>
<p><a class='ref sc' id='sc6' href='#sc6'>SC 6</a><a class='ref ms' id='ms28Mi_6' href='#ms28Mi_6'>Ms 28Mi_6</a>Tattha ñāṇaṃ paṇidhāya,<br>
hāsayitvāna mānasaṃ;<br>
Suṇātha nipuṇe pañhe,<br>
kaṅkhāṭṭhānavidālaneti.</p>
</blockquote>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli2' href='#pts-vp-pli2'></a><a class='ref ms' id='ms28Mi_7' href='#ms28Mi_7'>Ms 28Mi_7</a><a class='ref msdiv' id='msdiv2' href='#msdiv2'>Msdiv 2</a>Taṃ yathānusūyate—atthi yonakānaṃ nānāpuṭabhedanaṃ sāgalaṃ nāma nagaraṃ nadīpabbatasobhitaṃ ramaṇīyabhūmippadesabhāgaṃ ārāmuyyānopavanataḷākapokkharaṇisampannaṃ nadīpabbatavanarāmaṇeyyakaṃ sutavantanimmitaṃ <span class='var' id='note3' title='nihatapaccatthika (bj, pts1) | nīhata (maku) | nippaccatthikaṃ (mr)'>nihatapaccatthikaṃ</span> paccāmittānupapīḷitaṃ vividhavicitradaḷhamaṭṭālakoṭṭhakaṃ <span class='var' id='note4' title='pavarapacuragopuratoraṇaṃ (bj)'>varapavaragopuratoraṇaṃ</span> gambhīraparikhāpaṇḍarapākāraparikkhittantepuraṃ. Suvibhattavīthicaccaracatukkasiṅghāṭakaṃ suppasāritānekavidhavarabhaṇḍaparipūritantarāpaṇaṃ <span class='var' id='note5' title='satatamupasobhitaṃ (mr)'>vividhadānaggasatasamupasobhitaṃ</span> himagirisikharasaṅkāsavarabhavanasatasahassappaṭimaṇḍitaṃ gajahayarathapattisamākulaṃ abhirūpanaranārigaṇānucaritaṃ ākiṇṇajanamanussaṃ puthukhattiyabrāhmaṇavessasuddaṃ <span class='var' id='note6' title='... sammābhājana ... (mr) | ... samabhājana ... (c1)'>vividhasamaṇabrāhmaṇasabhājanasaṅghaṭitaṃ</span> <span class='var' id='note7' title='... vijjādhara (mr)'>bahuvidhavijjāvanta</span> <span class='var' id='note8' title='naravīra ... (bj, pts1)' href='#note3' title='nihatapaccatthika (bj, pts1) | nīhata (maku) | nippaccatthikaṃ (mr)'>nihatapaccatthikaṃ</span> paccāmittānupapīḷitaṃ vividhavicitradaḷhamaṭṭālakoṭṭhakaṃ <span class='var' id='note4' title='pavarapacuragopuratoraṇaṃ (bj)'>varapavaragopuratoraṇaṃ</span> gambhīraparikhāpaṇḍarapākāraparikkhittantepuraṃ. Suvibhattavīthicaccaracatukkasiṅghāṭakaṃ suppasāritānekavidhavarabhaṇḍaparipūritantarāpaṇaṃ <span class='var' id='note5' title='satatamupasobhitaṃ (mr)'>vividhadānaggasatasamupasobhitaṃ</span> himagirisikharasaṅkāsavarabhavanasatasahassappaṭimaṇḍitaṃ gajahayarathapattisamākulaṃ abhirūpanaranārigaṇānucaritaṃ ākiṇṇajanamanussaṃ puthukhattiyabrāhmaṇavessasuddaṃ <span class='var' id='note6' title='... sammābhājana ... (mr) | ... samabhājana ... (c1)'>vividhasamaṇabrāhmaṇasabhājanasaṅghaṭitaṃ</span> <span class='var' id='note7' title='... vijjādhara (mr)'>bahuvidhavijjāvanta</span> <span class='var' id='note8' title='naravīra ... (bj, pts1)'>naraciranisevitaṃ</span> kāsikakoṭumbarikādinānāvidhavatthāpaṇasampannaṃ suppasāritarucirabahuvidhapupphagandhāpaṇaṃ gandhagandhitaṃ āsīsanīyabahuratanaparipūritaṃ disāmukhasuppasāritāpaṇaṃ siṅgāravāṇijagaṇānucaritaṃ kahāpaṇarajatasuvaṇṇakaṃsapattharaparipūraṃ pajjotamānanidhiniketaṃ pahūtadhanadhaññavittūpakaraṇaṃ paripuṇṇakosakoṭṭhāgāraṃ bahvannapānaṃ bahuvidhakhajjabhojjaleyyapeyyasāyanīyaṃ uttarakurusaṅkāsaṃ sampannasassaṃ āḷakamandā viya devapuraṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms28Mi_8' href='#ms28Mi_8'>Ms 28Mi_8</a>Ettha ṭhatvā tesaṃ pubbakammaṃ kathetabbaṃ, kathentena ca chadhā vibhajitvā kathetabbaṃ. Seyyathidaṃ—pubbayogo milindapañhaṃ lakkhaṇapañhaṃ meṇḍakapañhaṃ anumānapañhaṃ opammakathāpañhanti.</p>
<p><a class='ref sc' id='sc9' href='#sc9'>SC 9</a><a class='ref ms' id='ms28Mi_9' href='#ms28Mi_9'>Ms 28Mi_9</a>Tattha milindapañho lakkhaṇapañho, vimaticchedanapañhoti duvidho. Meṇḍakapañhopi mahāvaggo, yogikathāpañhoti duvidho.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
