<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='mil7.4.8' lang='pli'>
<header>
<ul>
<li class='division'>Milindapañha</li>
<li>Opammakathāpañha</li>
<li>Pathavīvagga</li>
</ul>
<h1>8. Sūriyaṅgapañha</h1>
</header>
<p><a class='ref sc' id='sc1'>SC 1</a><a class='ref ms' id='ms28Mi_1810'>Ms 28Mi_1810</a><a class='ref msdiv' id='msdiv252'>Msdiv 252</a>“Bhante nāgasena, ‘<span class='var' id='note629' title='suriyassa (bj, maku, pts1)' href='#sc1'>SC 1</a><a class='ref ms' id='ms28Mi_1810'>Ms 28Mi_1810</a><a class='ref msdiv' id='msdiv252'>Msdiv 252</a>“Bhante nāgasena, ‘<span class='var' id='note629' title='suriyassa (bj, maku, pts1)'>sūriyassa</span> satta aṅgāni gahetabbānī’ti yaṃ vadesi, katamāni tāni satta aṅgāni gahetabbānī”ti? “Yathā, mahārāja, sūriyo sabbaṃ udakaṃ parisoseti; evameva kho, mahārāja, yoginā yogāvacarena sabbakilesā anavasesaṃ parisosetabbā. Idaṃ, mahārāja, sūriyassa paṭhamaṃ aṅgaṃ gahetabbaṃ.</p>
<p><a class='ref sc' id='sc2'>SC 2</a><a class='ref ms' id='ms28Mi_1811' href='#sc2'>SC 2</a><a class='ref ms' id='ms28Mi_1811'>Ms 28Mi_1811</a>Puna caparaṃ, mahārāja, sūriyo tamandhakāraṃ vidhamati; evameva kho, mahārāja, yoginā yogāvacarena sabbaṃ rāgatamaṃ dosatamaṃ mohatamaṃ mānatamaṃ diṭṭhitamaṃ kilesatamaṃ sabbaṃ duccaritatamaṃ vidhamayitabbaṃ. Idaṃ, mahārāja, sūriyassa dutiyaṃ aṅgaṃ gahetabbaṃ.</p>
<p><a class='ref sc' id='sc3'>SC 3</a><a class='ref ms' id='ms28Mi_1812' href='#sc3'>SC 3</a><a class='ref ms' id='ms28Mi_1812'>Ms 28Mi_1812</a>Puna caparaṃ, mahārāja, sūriyo abhikkhaṇaṃ carati; evameva kho, mahārāja, yoginā yogāvacarena abhikkhaṇaṃ yoniso manasikāro kātabbo. Idaṃ, mahārāja, sūriyassa tatiyaṃ aṅgaṃ gahetabbaṃ.</p>
<p><a class='ref sc' id='sc4'>SC 4</a><a class='ref ms' id='ms28Mi_1813' href='#sc4'>SC 4</a><a class='ref ms' id='ms28Mi_1813'>Ms 28Mi_1813</a>Puna caparaṃ, mahārāja, sūriyo raṃsimālī; evameva kho, mahārāja, yoginā yogāvacarena ārammaṇamālinā bhavitabbaṃ. Idaṃ, mahārāja, sūriyassa catutthaṃ aṅgaṃ gahetabbaṃ.</p>
<p><a class='ref sc' id='sc5'>SC 5</a><a class='pts' id='pts390'></a><a class='ref ms' id='ms28Mi_1814' href='#sc5'>SC 5</a><a class='pts' id='pts390'></a><a class='ref ms' id='ms28Mi_1814'>Ms 28Mi_1814</a>Puna caparaṃ, mahārāja, sūriyo mahājanakāyaṃ santāpento carati; evameva kho, mahārāja, yoginā yogāvacarena ācārasīlaguṇavattappaṭipattiyā jhānavimokkhasamādhisamāpattiindriyabalabojjhaṅgasatipaṭṭhānasammappadhānaiddhipādehi sadevako loko santāpayitabbo. Idaṃ, mahārāja, sūriyassa pañcamaṃ aṅgaṃ gahetabbaṃ.</p>
<p><a class='ref sc' id='sc6'>SC 6</a><a class='ref ms' id='ms28Mi_1815'>Ms 28Mi_1815</a>Puna caparaṃ, mahārāja, sūriyo rāhubhayā bhīto carati; evameva kho, mahārāja, yoginā yogāvacarena duccaritaduggativisamakantāravipākavinipātakilesajālajaṭite diṭṭhisaṅghāṭapaṭimukke kupathapakkhande <span class='var' id='note630' title='kumaggapaṭipanne (maku, mr)' href='#sc6'>SC 6</a><a class='ref ms' id='ms28Mi_1815'>Ms 28Mi_1815</a>Puna caparaṃ, mahārāja, sūriyo rāhubhayā bhīto carati; evameva kho, mahārāja, yoginā yogāvacarena duccaritaduggativisamakantāravipākavinipātakilesajālajaṭite diṭṭhisaṅghāṭapaṭimukke kupathapakkhande <span class='var' id='note630' title='kumaggapaṭipanne (maku, mr)'>kummaggapaṭipanne</span> satte disvā mahatā saṃvegabhayena mānasaṃ saṃvejetabbaṃ. Idaṃ, mahārāja, sūriyassa chaṭṭhaṃ aṅgaṃ gahetabbaṃ.</p>
<p><a class='ref sc' id='sc7'>SC 7</a><a class='ref ms' id='ms28Mi_1816' href='#sc7'>SC 7</a><a class='ref ms' id='ms28Mi_1816'>Ms 28Mi_1816</a>Puna caparaṃ, mahārāja, sūriyo kalyāṇapāpake dasseti; evameva kho, mahārāja, yoginā yogāvacarena indriyabalabojjhaṅgasatipaṭṭhānasammappadhānaiddhipādalokiyalokuttaradhammā dassetabbā. Idaṃ, mahārāja, sūriyassa sattamaṃ aṅgaṃ gahetabbaṃ. Bhāsitampetaṃ, mahārāja, therena vaṅgīsena—</p>
<blockquote class='gatha'>
<p><a class='ref sc' id='sc8'>SC 8</a><a class='ref ms' id='ms28Mi_1817' href='#sc8'>SC 8</a><a class='ref ms' id='ms28Mi_1817'>Ms 28Mi_1817</a>‘Yathāpi sūriyo udayanto,<br>
Rūpaṃ dasseti pāṇinaṃ;<br>
Suciñca asuciñcāpi,<br>
Kalyāṇañcāpi pāpakaṃ.</p>
<p><a class='ref sc' id='sc9'>SC 9</a><a class='ref ms' id='ms28Mi_1818' href='#sc9'>SC 9</a><a class='ref ms' id='ms28Mi_1818'>Ms 28Mi_1818</a>Tathā bhikkhu dhammadharo,<br>
avijjāpihitaṃ janaṃ;<br>
Pathaṃ dasseti vividhaṃ,<br>
ādiccovudayaṃ yathā’”ti.</p>
</blockquote>
<p class='endsutta'><a class='ref sc' id='sc10'>SC 10</a><a class='ref ms' id='ms28Mi_1819'>Ms 28Mi_1819</a><span class='var' id='note631' title='suriyaṅgapañho (bj)' href='#sc10'>SC 10</a><a class='ref ms' id='ms28Mi_1819'>Ms 28Mi_1819</a><span class='var' id='note631' title='suriyaṅgapañho (bj)'>Sūriyaṅgapañho</span> aṭṭhamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
