<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='mil5.3.9' lang='pli'>
<header>
<ul>
<li class='division'>Milindapañha</li>
<li>Meṇḍakapañha</li>
<li>Paṇāmitavagga</li>
</ul>
<h1>9. Aggaggasamaṇapañha</h1>
</header>
<p><a class='ref sc' id='sc1'>SC 1</a><a class='ref ms' id='ms28Mi_829'>Ms 28Mi_829</a><a class='ref msdiv' id='msdiv146' href='#sc1'>SC 1</a><a class='ref ms' id='ms28Mi_829'>Ms 28Mi_829</a><a class='ref msdiv' id='msdiv146'>Msdiv 146</a>“Bhante nāgasena, bhāsitampetaṃ bhagavatā—‘āsavānaṃ khayā samaṇo hotī’ti. Puna ca bhaṇitaṃ—</p>
<blockquote class='gatha'>
<p><a class='ref sc' id='sc2'>SC 2</a><a class='ref ms' id='ms28Mi_830' href='#sc2'>SC 2</a><a class='ref ms' id='ms28Mi_830'>Ms 28Mi_830</a>‘Catubbhi dhammehi samaṅgibhūtaṃ,<br>
Taṃ ve naraṃ <span class='var' id='note298' title='samaṇamāhu (maku 22J.10.32/1)' href='#note298' title='samaṇamāhu (maku 22J.10.32/1)'>samaṇaṃ āhu</span> loke’ti.</p>
</blockquote>
<p><a class='ref sc' id='sc3'>SC 3</a><a class='pts' id='pts182'></a><a class='ref ms' id='ms28Mi_831' href='#sc3'>SC 3</a><a class='pts' id='pts182'></a><a class='ref ms' id='ms28Mi_831'>Ms 28Mi_831</a>Tatrime cattāro dhammā khanti appāhāratā rativippahānaṃ ākiñcaññaṃ. Sabbāni panetāni aparikkhīṇāsavassa sakilesasseva honti. Yadi, bhante nāgasena, āsavānaṃ khayā samaṇo hoti, tena hi ‘catubbhi dhammehi samaṅgibhūtaṃ, taṃ ve naraṃ samaṇaṃ āhu loke’ti yaṃ vacanaṃ, taṃ micchā. Yadi catubbhi dhammehi samaṅgibhūto samaṇo hoti, tena hi ‘āsavānaṃ khayā samaṇo hotī’ti tampi vacanaṃ micchā, ayampi ubhato koṭiko pañho tavānuppatto, so tayā nibbāhitabbo”ti.</p>
<p><a class='ref sc' id='sc4'>SC 4</a><a class='ref ms' id='ms28Mi_832' href='#sc4'>SC 4</a><a class='ref ms' id='ms28Mi_832'>Ms 28Mi_832</a>“Bhāsitampetaṃ, mahārāja, bhagavatā ‘āsavānaṃ khayā samaṇo hotī’ti. Puna ca bhaṇitaṃ—‘catubbhi dhammehi samaṅgibhūtaṃ, taṃ ve naraṃ samaṇaṃ āhu loke’ti. Tadidaṃ, mahārāja, vacanaṃ tesaṃ tesaṃ puggalānaṃ guṇavasena bhaṇitaṃ— ‘catubbhi dhammehi samaṅgibhūtaṃ, taṃ ve naraṃ samaṇaṃ āhu loke’ti, idaṃ pana niravasesavacanaṃ ‘āsavānaṃ khayā samaṇo hotī’ti.</p>
<p><a class='ref sc' id='sc5'>SC 5</a><a class='ref ms' id='ms28Mi_833' href='#sc5'>SC 5</a><a class='ref ms' id='ms28Mi_833'>Ms 28Mi_833</a>Api ca, mahārāja, ye keci kilesūpasamāya paṭipannā, te sabbe upādāyupādāya samaṇo khīṇāsavo aggamakkhāyati. Yathā, mahārāja, yāni kānici jalajathalajapupphāni, vassikaṃ tesaṃ aggamakkhāyati, avasesāni yāni kānici vividhāni pupphajātāni, sabbāni tāni pupphāniyeva, upādāyupādāya pana vassikaṃyeva pupphaṃ janassa patthitaṃ pihayitaṃ; evameva kho, mahārāja, ye keci kilesūpasamāya paṭipannā, te sabbe upādāyupādāya samaṇo khīṇāsavo aggamakkhāyati.</p>
<p><a class='ref sc' id='sc6'>SC 6</a><a class='pts' id='pts183'></a><a class='ref ms' id='ms28Mi_834' href='#sc6'>SC 6</a><a class='pts' id='pts183'></a><a class='ref ms' id='ms28Mi_834'>Ms 28Mi_834</a>Yathā vā pana, mahārāja, sabbadhaññānaṃ sāli aggamakkhāyati, yā kāci avasesā vividhā dhaññajātiyo, tā sabbā upādāyupādāya bhojanāni sarīrayāpanāya, sāliyeva tesaṃ aggamakkhāyati; evameva kho, mahārāja, ye keci kilesūpasamāya paṭipannā, te sabbe upādāyupādāya samaṇo khīṇāsavo aggamakkhāyatī”ti. “Sādhu, bhante nāgasena, evametaṃ tathā sampaṭicchāmī”ti.</p>
<p class='endsutta'><a class='ref sc' id='sc7'>SC 7</a><a class='ref ms' id='ms28Mi_835'>Ms 28Mi_835</a><span class='var' id='note299' title='aggānaggasamaṇapañho (maku)' href='#sc7'>SC 7</a><a class='ref ms' id='ms28Mi_835'>Ms 28Mi_835</a><span class='var' id='note299' title='aggānaggasamaṇapañho (maku)'>Aggaggasamaṇapañho</span> navamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
