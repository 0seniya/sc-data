<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='mil6.1.8' lang='pli'>
<header>
<ul>
<li class='division'>Milindapañha</li>
<li>Anumānapañha</li>
<li>Buddhavagga</li>
</ul>
<h1>8. Dussīlapañha</h1>
</header>
<p><a class='ref sc' id='sc1'>SC 1</a><a class='pts' id='pts257'></a><a class='ref ms' id='ms28Mi_1137'>Ms 28Mi_1137</a><a class='ref msdiv' id='msdiv178' href='#sc1'>SC 1</a><a class='pts' id='pts257'></a><a class='ref ms' id='ms28Mi_1137'>Ms 28Mi_1137</a><a class='ref msdiv' id='msdiv178'>Msdiv 178</a>“Bhante nāgasena, gihidussīlassa ca samaṇadussīlassa ca ko viseso, kiṃ nānākaraṇaṃ, ubhopete samasamagatikā, ubhinnampi samasamo vipāko hoti, udāhu kiñci nānākāraṇaṃ atthī”ti?</p>
<p><a class='ref sc' id='sc2'>SC 2</a><a class='ref ms' id='ms28Mi_1138' href='#sc2'>SC 2</a><a class='ref ms' id='ms28Mi_1138'>Ms 28Mi_1138</a>“Dasayime, mahārāja, guṇā samaṇadussīlassa gihidussīlato visesena atirekā, dasahi ca kāraṇehi uttariṃ dakkhiṇaṃ visodheti.</p>
<p><a class='ref sc' id='sc3'>SC 3</a><a class='ref ms' id='ms28Mi_1139' href='#sc3'>SC 3</a><a class='ref ms' id='ms28Mi_1139'>Ms 28Mi_1139</a>Katame dasa guṇā samaṇadussīlassa gihidussīlato visesena atirekā? Idha, mahārāja, samaṇadussīlo buddhe sagāravo hoti, dhamme sagāravo hoti, saṃghe sagāravo hoti, sabrahmacārīsu sagāravo hoti, uddesaparipucchāya vāyamati, savanabahulo hoti, bhinnasīlopi, mahārāja, dussīlo parisagato ākappaṃ upaṭṭhapeti, garahabhayā kāyikaṃ vācasikaṃ rakkhati, padhānābhimukhañcassa hoti cittaṃ, bhikkhusāmaññaṃ upagato hoti. Karontopi, mahārāja, samaṇadussīlo pāpaṃ paṭicchannaṃ ācarati. Yathā, mahārāja, itthī sapatikā nilīyitvā rahasseneva pāpamācarati; evameva kho, mahārāja, karontopi samaṇadussīlo pāpaṃ paṭicchannaṃ ācarati. Ime kho, mahārāja, dasa guṇā samaṇadussīlassa gihidussīlato visesena atirekā.</p>
<p><a class='ref sc' id='sc4'>SC 4</a><a class='pts' id='pts258'></a><a class='ref ms' id='ms28Mi_1140'>Ms 28Mi_1140</a>Katamehi dasahi kāraṇehi uttariṃ dakkhiṇaṃ visodheti? Anavajjakavacadhāraṇatāyapi dakkhiṇaṃ visodheti, isisāmaññabhaṇḍuliṅgadhāraṇatopi dakkhiṇaṃ visodheti, saṃghasamayamanuppaviṭṭhatāyapi dakkhiṇaṃ visodheti, buddhadhammasaṃghasaraṇagatatāyapi dakkhiṇaṃ visodheti, padhānāsayaniketavāsitāyapi dakkhiṇaṃ visodheti, <span class='var' id='note428' title='jinasāsanadhanapariyesanatopi (bj, pts1) | jinasāsanadhammapariyesanatopi (maku)' href='#sc4'>SC 4</a><a class='pts' id='pts258'></a><a class='ref ms' id='ms28Mi_1140'>Ms 28Mi_1140</a>Katamehi dasahi kāraṇehi uttariṃ dakkhiṇaṃ visodheti? Anavajjakavacadhāraṇatāyapi dakkhiṇaṃ visodheti, isisāmaññabhaṇḍuliṅgadhāraṇatopi dakkhiṇaṃ visodheti, saṃghasamayamanuppaviṭṭhatāyapi dakkhiṇaṃ visodheti, buddhadhammasaṃghasaraṇagatatāyapi dakkhiṇaṃ visodheti, padhānāsayaniketavāsitāyapi dakkhiṇaṃ visodheti, <span class='var' id='note428' title='jinasāsanadhanapariyesanatopi (bj, pts1) | jinasāsanadhammapariyesanatopi (maku)'>jinasāsanadharapariyesanatopi</span> dakkhiṇaṃ visodheti, pavaradhammadesanatopi dakkhiṇaṃ visodheti, dhammadīpagatiparāyaṇatāyapi dakkhiṇaṃ visodheti, ‘aggo buddho’ti ekantaujudiṭṭhitāyapi dakkhiṇaṃ visodheti, uposathasamādānatopi dakkhiṇaṃ visodheti. Imehi kho, mahārāja, dasahi kāraṇehi uttariṃ dakkhiṇaṃ visodheti.</p>
<p><a class='ref sc' id='sc5'>SC 5</a><a class='ref ms' id='ms28Mi_1141' href='#sc5'>SC 5</a><a class='ref ms' id='ms28Mi_1141'>Ms 28Mi_1141</a>Suvipannopi hi, mahārāja, samaṇadussīlo dāyakānaṃ dakkhiṇaṃ visodheti. Yathā, mahārāja, udakaṃ subahalampi kalalakaddamarajojallaṃ apaneti; evameva kho, mahārāja, suvipannopi samaṇadussīlo dāyakānaṃ dakkhiṇaṃ visodheti.</p>
<p><a class='ref sc' id='sc6'>SC 6</a><a class='ref ms' id='ms28Mi_1142'>Ms 28Mi_1142</a>Yathā vā pana, mahārāja, uṇhodakaṃ <span class='var' id='note429' title='sukaṭhitampi (bj, pts1) | suuṭṭhitampi (maku)' href='#sc6'>SC 6</a><a class='ref ms' id='ms28Mi_1142'>Ms 28Mi_1142</a>Yathā vā pana, mahārāja, uṇhodakaṃ <span class='var' id='note429' title='sukaṭhitampi (bj, pts1) | suuṭṭhitampi (maku)'>sukudhitampi</span> pajjalantaṃ mahantaṃ aggikkhandhaṃ nibbāpeti; evameva kho, mahārāja, suvipannopi samaṇadussīlo dāyakānaṃ dakkhiṇaṃ visodheti.</p>
<p><a class='ref sc' id='sc7'>SC 7</a><a class='ref ms' id='ms28Mi_1143' href='#sc7'>SC 7</a><a class='ref ms' id='ms28Mi_1143'>Ms 28Mi_1143</a>Yathā vā pana, mahārāja, bhojanaṃ virasampi khudādubbalyaṃ apaneti; evameva kho, mahārāja, suvipannopi samaṇadussīlo dāyakānaṃ dakkhiṇaṃ visodheti.</p>
<p><a class='ref sc' id='sc8'>SC 8</a><a class='ref ms' id='ms28Mi_1144' href='#sc8'>SC 8</a><a class='ref ms' id='ms28Mi_1144'>Ms 28Mi_1144</a>Bhāsitampetaṃ, mahārāja, tathāgatena devātidevena majjhimanikāyavaralañchake dakkhiṇavibhaṅge veyyākaraṇe—</p>
<blockquote class='gatha'>
<p><a class='ref sc' id='sc9'>SC 9</a><a class='ref ms' id='ms28Mi_1145' href='#sc9'>SC 9</a><a class='ref ms' id='ms28Mi_1145'>Ms 28Mi_1145</a>‘Yo sīlavā dussīlesu dadāti dānaṃ,<br>
Dhammena laddhaṃ supasannacitto;<br>
Abhisaddahaṃ kammaphalaṃ uḷāraṃ,<br>
Sā dakkhiṇā dāyakato visujjhatī’”ti.</p>
</blockquote>
<p><a class='ref sc' id='sc10'>SC 10</a><a class='ref ms' id='ms28Mi_1146' href='#sc10'>SC 10</a><a class='ref ms' id='ms28Mi_1146'>Ms 28Mi_1146</a>“Acchariyaṃ, bhante nāgasena, abbhutaṃ, bhante nāgasena, tāvatakaṃ mayaṃ pañhaṃ apucchimha, taṃ tvaṃ opammehi kāraṇehi vibhāvento amatamadhuraṃ savanūpagaṃ akāsi. Yathā nāma, bhante, sūdo vā sūdantevāsī vā tāvatakaṃ maṃsaṃ labhitvā nānāvidhehi sambhārehi sampādetvā rājūpabhogaṃ karoti; evameva kho, bhante nāgasena, tāvatakaṃ mayaṃ pañhaṃ apucchimha, taṃ tvaṃ opammehi kāraṇehi vibhāvetvā amatamadhuraṃ savanūpagaṃ akāsī”ti.</p>
<p class='endsutta'><a class='ref sc' id='sc11'>SC 11</a><a class='ref ms' id='ms28Mi_1147'>Ms 28Mi_1147</a><span class='var' id='note431' title='samaṇadussīlagihidussīlapañho (maku)' href='#sc11'>SC 11</a><a class='ref ms' id='ms28Mi_1147'>Ms 28Mi_1147</a><span class='var' id='note431' title='samaṇadussīlagihidussīlapañho (maku)'>Dussīlapañho</span> aṭṭhamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
