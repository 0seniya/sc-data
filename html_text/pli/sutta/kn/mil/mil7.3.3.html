<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='mil7.3.3' lang='pli'>
<header>
<ul>
<li class='division'>Milindapañha</li>
<li>Opammakathāpañha</li>
<li>Samuddavagga</li>
</ul>
<h1>3. Bījaṅgapañha</h1>
</header>
<p><a class='ref sc' id='sc1'>SC 1</a><a class='ref ms' id='ms28Mi_1715'>Ms 28Mi_1715</a><a class='ref msdiv' id='msdiv237' href='#sc1'>SC 1</a><a class='ref ms' id='ms28Mi_1715'>Ms 28Mi_1715</a><a class='ref msdiv' id='msdiv237'>Msdiv 237</a>“Bhante nāgasena, ‘bījassa dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī”ti? “Yathā, mahārāja, bījaṃ appakampi samānaṃ bhaddake khette vuttaṃ deve sammā dhāraṃ pavecchante subahūni phalāni anudassati; evameva kho, mahārāja, yoginā yogāvacarena yathā paṭipāditaṃ sīlaṃ kevalaṃ sāmaññaphalamanudassati. Evaṃ sammā paṭipajjitabbaṃ. Idaṃ, mahārāja, bījassa paṭhamaṃ aṅgaṃ gahetabbaṃ.</p>
<p><a class='ref sc' id='sc2'>SC 2</a><a class='pts' id='pts376'></a><a class='ref ms' id='ms28Mi_1716' href='#sc2'>SC 2</a><a class='pts' id='pts376'></a><a class='ref ms' id='ms28Mi_1716'>Ms 28Mi_1716</a>Puna caparaṃ, mahārāja, bījaṃ suparisodhite khette ropitaṃ khippameva saṃvirūhati; evameva kho, mahārāja, yoginā yogāvacarena mānasaṃ supariggahitaṃ suññāgāre parisodhitaṃ satipaṭṭhānakhettavare khittaṃ khippameva virūhati. Idaṃ, mahārāja, bījassa dutiyaṃ aṅgaṃ gahetabbaṃ. Bhāsitampetaṃ, mahārāja, therena anuruddhena—</p>
<blockquote class='gatha'>
<p><a class='ref sc' id='sc3'>SC 3</a><a class='ref ms' id='ms28Mi_1717'>Ms 28Mi_1717</a>‘<span class='var' id='note592' title='yathā khette (bj)' href='#sc3'>SC 3</a><a class='ref ms' id='ms28Mi_1717'>Ms 28Mi_1717</a>‘<span class='var' id='note592' title='yathā khette (bj)'>Yathāpi khette</span> parisuddhe,<br>
bījañcassa patiṭṭhitaṃ;<br>
Vipulaṃ tassa phalaṃ hoti,<br>
api toseti kassakaṃ.</p>
<p><a class='ref sc' id='sc4'>SC 4</a><a class='ref ms' id='ms28Mi_1718' href='#sc4'>SC 4</a><a class='ref ms' id='ms28Mi_1718'>Ms 28Mi_1718</a>Tatheva yogino cittaṃ,<br>
suññāgāre visodhitaṃ;<br>
Satipaṭṭhānakhettamhi,<br>
khippameva virūhatī’”ti.</p>
</blockquote>
<p class='endsutta'><a class='ref sc' id='sc5'>SC 5</a><a class='ref ms' id='ms28Mi_1719' href='#sc5'>SC 5</a><a class='ref ms' id='ms28Mi_1719'>Ms 28Mi_1719</a>Bījaṅgapañho tatiyo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
