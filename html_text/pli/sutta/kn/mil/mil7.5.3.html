<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='mil7.5.3' lang='pli'>
<header>
<ul>
<li class='division'>Milindapañha</li>
<li>Opammakathāpañha</li>
<li>Upacikāvagga</li>
</ul>
<h1>3. Undūraṅgapañha</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli394' href='#pts-vp-pli394'>PTS vp Pali 394</a><a class='ref ms' id='ms28Mi_1843' href='#ms28Mi_1843'>Ms 28Mi_1843</a><a class='ref msdiv' id='msdiv257' href='#msdiv257'>Msdiv 257</a>“Bhante nāgasena, ‘<span class='var' id='note640' title='undurassa (maku, pts1, mr)' href='#note640' title='undurassa (maku, pts1, mr)'>undūrassa</span> ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, undūro itocito ca vicaranto āhārūpāsīsako yeva carati; evameva kho, mahārāja, yoginā yogāvacarena itocito ca vicarantena yoniso manasikārūpāsīsakeneva bhavitabbaṃ. Idaṃ, mahārāja, undūrassa ekaṃ aṅgaṃ gahetabbaṃ. Bhāsitampetaṃ, mahārāja, therena upasenena vaṅgantaputtena—</p>
<blockquote class='gatha'>
<p><a class='ref sc' id='sc2' href='#sc2'>SC 2</a><a class='ref ms' id='ms28Mi_1844' href='#ms28Mi_1844'>Ms 28Mi_1844</a>‘<span class='var' id='note641' title='dhammasīsaṃ (bj, pts1) | dhammāsiṃsakaṃ (maku)' href='#note641' title='dhammasīsaṃ (bj, pts1) | dhammāsiṃsakaṃ (maku)'>Dhammāsīsaṃ</span> karitvāna,<br>
viharanto vipassako;<br>
Anolīno viharati,<br>
upasanto sadā sato’”ti.</p>
</blockquote>
<p class='endsutta'><a class='ref sc' id='sc3' href='#sc3'>SC 3</a><a class='ref ms' id='ms28Mi_1845' href='#ms28Mi_1845'>Ms 28Mi_1845</a>Undūraṅgapañho tatiyo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
