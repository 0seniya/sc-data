<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='mil3.5.10' lang='pli'>
<header>
<ul>
<li class='division'>Milindapañha</li>
<li>Buddhavagga</li>
</ul>
<h1>10. Buddhanidassanapañha</h1>
</header>
<p><a class='ref sc' id='sc1'>SC 1</a><a class='ref ms' id='ms28Mi_391'>Ms 28Mi_391</a><a class='ref msdiv' id='msdiv82' href='#sc1'>SC 1</a><a class='ref ms' id='ms28Mi_391'>Ms 28Mi_391</a><a class='ref msdiv' id='msdiv82'>Msdiv 82</a>Rājā āha—“bhante nāgasena, buddho atthī”ti? “Āma, mahārāja, bhagavā atthī”ti. “Sakkā pana, bhante nāgasena, buddho nidassetuṃ idha vā idha vā”ti? “Parinibbuto, mahārāja, bhagavā anupādisesāya nibbānadhātuyā, na sakkā bhagavā nidassetuṃ ‘idha vā idha vā’”ti.</p>
<p><a class='ref sc' id='sc2'>SC 2</a><a class='ref ms' id='ms28Mi_392' href='#sc2'>SC 2</a><a class='ref ms' id='ms28Mi_392'>Ms 28Mi_392</a>“Opammaṃ karohī”ti. “Taṃ kiṃ maññasi, mahārāja, mahato aggikkhandhassa jalamānassa yā acci atthaṅgatā, sakkā sā acci dassetuṃ ‘idha vā idha vā’”ti? “Na hi, bhante, niruddhā sā acci appaññattiṃ gatā”ti. “Evameva kho, mahārāja, bhagavā anupādisesāya nibbānadhātuyā parinibbuto atthaṅgato, na sakkā bhagavā nidassetuṃ ‘idha vā idha vā’ti, dhammakāyena pana kho, mahārāja, sakkā bhagavā nidassetuṃ. Dhammo hi, mahārāja, bhagavatā desito”ti.</p>
<p><a class='ref sc' id='sc3'>SC 3</a><a class='ref ms' id='ms28Mi_393' href='#sc3'>SC 3</a><a class='ref ms' id='ms28Mi_393'>Ms 28Mi_393</a>“Kallosi, bhante nāgasenā”ti.</p>
<p class='endsutta'><a class='ref sc' id='sc4'>SC 4</a><a class='ref ms' id='ms28Mi_394' href='#sc4'>SC 4</a><a class='ref ms' id='ms28Mi_394'>Ms 28Mi_394</a>Buddhanidassanapañho dasamo.</p>
<p class='endsection'><a class='ref sc' id='sc5'>SC 5</a><a class='ref ms' id='ms28Mi_395' href='#sc5'>SC 5</a><a class='ref ms' id='ms28Mi_395'>Ms 28Mi_395</a>Buddhavaggo pañcamo.</p>
<p class='endsutta'><a class='ref sc' id='sc6'>SC 6</a><a class='ref ms' id='ms28Mi_396' href='#sc6'>SC 6</a><a class='ref ms' id='ms28Mi_396'>Ms 28Mi_396</a>Imasmiṃ vagge dasa pañhā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
