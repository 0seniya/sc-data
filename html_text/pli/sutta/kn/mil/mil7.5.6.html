<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='mil7.5.6' lang='pli'>
<header>
<ul>
<li class='division'>Milindapañha</li>
<li>Opammakathāpañha</li>
<li>Upacikāvagga</li>
</ul>
<h1>6. Jarasiṅgālaṅgapañha</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli395' href='#pts-vp-pli395'>PTS vp Pali 395</a><a class='ref ms' id='ms28Mi_1852' href='#ms28Mi_1852'>Ms 28Mi_1852</a><a class='ref msdiv' id='msdiv260' href='#msdiv260'>Msdiv 260</a>“Bhante nāgasena, ‘<span class='var' id='note642' title='jarasigālassa (bj, pts1)' href='#note642' title='jarasigālassa (bj, pts1)'>jarasiṅgālassa</span> dve aṅgāni gahetabbānī’ti yaṃ vadesi, katamāni tāni dve aṅgāni gahetabbānī”ti? “Yathā, mahārāja, jarasiṅgālo bhojanaṃ paṭilabhitvā ajigucchamāno yāvadatthaṃ āharayati; evameva kho, mahārāja, yoginā yogāvacarena bhojanaṃ paṭilabhitvā ajigucchamānena sarīrayāpanamattameva paribhuñjitabbaṃ. Idaṃ, mahārāja, jarasiṅgālassa paṭhamaṃ aṅgaṃ gahetabbaṃ. Bhāsitampetaṃ, mahārāja, therena mahākassapena—</p>
<blockquote class='gatha'>
<p><a class='ref sc' id='sc2' href='#sc2'>SC 2</a><a class='ref ms' id='ms28Mi_1853' href='#ms28Mi_1853'>Ms 28Mi_1853</a>‘Senāsanamhā oruyha,<br>
gāmaṃ piṇḍāya pāvisiṃ;<br>
Bhuñjantaṃ purisaṃ kuṭṭhiṃ,<br>
sakkacca naṃ upaṭṭhahiṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms28Mi_1854' href='#ms28Mi_1854'>Ms 28Mi_1854</a>So me pakkena hatthena,<br>
ālopaṃ upanāmayi;<br>
Ālopaṃ pakkhipantassa,<br>
aṅgulipettha chijjatha.</p>
<p><a class='ref sc' id='sc4' href='#sc4'>SC 4</a><a class='ref ms' id='ms28Mi_1855' href='#ms28Mi_1855'>Ms 28Mi_1855</a>Kuṭṭamūlañca nissāya,<br>
ālopaṃ taṃ abhuñjisaṃ;<br>
Bhuñjamāne vā bhutte vā,<br>
jegucchaṃ me na vijjatī’ti.</p>
</blockquote>
<p><a class='ref sc' id='sc5' href='#sc5'>SC 5</a><a class='ref ms' id='ms28Mi_1856' href='#ms28Mi_1856'>Ms 28Mi_1856</a>Puna caparaṃ, mahārāja, jarasiṅgālo bhojanaṃ paṭilabhitvā na vicināti lūkhaṃ vā paṇītaṃ vāti; evameva kho, mahārāja, yoginā yogāvacarena bhojanaṃ paṭilabhitvā na vicinitabbaṃ ‘lūkhaṃ vā paṇītaṃ vā sampannaṃ vā asampannaṃ vā’ti, yathāladdhena santussitabbaṃ. Idaṃ, mahārāja, jarasiṅgālassa dutiyaṃ aṅgaṃ gahetabbaṃ. Bhāsitampetaṃ, mahārāja, therena upasenena vaṅgantaputtena—</p>
<blockquote class='gatha'>
<p><a class='ref sc' id='sc6' href='#sc6'>SC 6</a><a class='ref ms' id='ms28Mi_1857' href='#ms28Mi_1857'>Ms 28Mi_1857</a>‘<span class='var' id='note644' title='lūkhenapi vā (^thag10.6#4 [Vaṅgantaputtaupasenattheragāthā])' href='#note644' title='lūkhenapi vā (^thag10.6#4 [Vaṅgantaputtaupasenattheragāthā])'>Lūkhenapi ca</span> santusse,<br>
nāññaṃ patthe rasaṃ bahuṃ;<br>
Rasesu anugiddhassa,<br>
jhāne na <span class='var' id='note645' title='ramatī (bj, maku, pts1)' href='#note645' title='ramatī (bj, maku, pts1)'>ramate</span> mano;<br>
Itarītarena <span class='var' id='note646' title='santuṭṭhe (bj, pts1) | santuṭṭhī (maku)' href='#note646' title='santuṭṭhe (bj, pts1) | santuṭṭhī (maku)'>santuṭṭho</span>,<br>
sāmaññaṃ paripūratī’”ti.</p>
</blockquote>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms28Mi_1858' href='#ms28Mi_1858'>Ms 28Mi_1858</a><span class='var' id='note647' title='jarasigālaṅgapañho (bj)' href='#note647' title='jarasigālaṅgapañho (bj)'>Jarasiṅgālaṅgapañho</span> chaṭṭho.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
