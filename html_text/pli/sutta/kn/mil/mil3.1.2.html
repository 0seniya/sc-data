<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='mil3.1.2' lang='pli'>
<header>
<ul>
<li class='division'>Milindapañha</li>
<li>Mahāvagga</li>
</ul>
<h1>2. Vassagaṇanapañha</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms28Mi_102' href='#ms28Mi_102'>Ms 28Mi_102</a><a class='ref msdiv' id='msdiv25' href='#msdiv25'>Msdiv 25</a>“Kativassosi tvaṃ, bhante nāgasenā”ti? “Sattavassohaṃ, mahārājā”ti. “Ke te, bhante, satta, tvaṃ vā satta, gaṇanā vā sattā”ti?</p>
<p><a class='ref sc' id='sc2' href='#sc2'>SC 2</a><a class='ref ms' id='ms28Mi_103' href='#ms28Mi_103'>Ms 28Mi_103</a>Tena kho pana samayena milindassa rañño sabbābharaṇapaṭimaṇḍitassa alaṅkatapaṭiyattassa pathaviyaṃ chāyā dissati, udakamaṇike ca chāyā dissati. Atha kho āyasmā nāgaseno milindaṃ rājānaṃ etadavoca—“ayaṃ te, mahārāja, chāyā pathaviyaṃ udakamaṇike ca dissati, kiṃ pana, mahārāja, tvaṃ vā rājā, chāyā vā rājā”ti? “Ahaṃ, bhante nāgasena, rājā, nāyaṃ chāyā rājā, maṃ pana nissāya chāyā pavattatī”ti. “Evameva kho, mahārāja, vassānaṃ gaṇanā satta, na panāhaṃ satta, maṃ pana nissāya satta pavattati, chāyūpamaṃ, mahārājā”ti. “Acchariyaṃ, bhante nāgasena, abbhutaṃ, bhante nāgasena, aticitrāni pañhapaṭibhānāni visajjitānī”ti.</p>
<p class='endsutta'><a class='ref sc' id='sc13' href='#sc13'>SC 13</a><a class='ref ms' id='ms28Mi_104' href='#ms28Mi_104'>Ms 28Mi_104</a><span class='var' id='note40' title='vassapañho (maku)' href='#note40' title='vassapañho (maku)'>Vassagaṇanapañho</span> dutiyo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
