<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='mil7.4.10' lang='pli'>
<header>
<ul>
<li class='division'>Milindapañha</li>
<li>Opammakathāpañha</li>
<li>Pathavīvagga</li>
</ul>
<h1>10. Cakkavattiṅgapañha</h1>
</header>
<p><a class='ref sc' id='sc1'>SC 1</a><a class='ref ms' id='ms28Mi_1825'>Ms 28Mi_1825</a><a class='ref msdiv' id='msdiv254' href='#sc1'>SC 1</a><a class='ref ms' id='ms28Mi_1825'>Ms 28Mi_1825</a><a class='ref msdiv' id='msdiv254'>Msdiv 254</a>“Bhante nāgasena, ‘cakkavattissa cattāri aṅgāni gahetabbānī’ti yaṃ vadesi, katamāni tāni cattāri aṅgāni gahetabbānī”ti? “Yathā, mahārāja, cakkavattī catūhi saṅgahavatthūhi janaṃ saṅgaṇhāti; evameva kho, mahārāja, yoginā yogāvacarena catassannaṃ parisānaṃ mānasaṃ saṅgahetabbaṃ anuggahetabbaṃ sampahaṃsetabbaṃ. Idaṃ, mahārāja, cakkavattissa paṭhamaṃ aṅgaṃ gahetabbaṃ.</p>
<p><a class='ref sc' id='sc2'>SC 2</a><a class='ref ms' id='ms28Mi_1826' href='#sc2'>SC 2</a><a class='ref ms' id='ms28Mi_1826'>Ms 28Mi_1826</a>Puna caparaṃ, mahārāja, cakkavattissa vijite corā na uṭṭhahanti; evameva kho, mahārāja, yoginā yogāvacarena kāmarāgabyāpādavihiṃsāvitakkā na uppādetabbā. Idaṃ, mahārāja, cakkavattissa dutiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena—</p>
<blockquote class='gatha'>
<p><a class='ref sc' id='sc3'>SC 3</a><a class='ref ms' id='ms28Mi_1827' href='#sc3'>SC 3</a><a class='ref ms' id='ms28Mi_1827'>Ms 28Mi_1827</a>‘Vitakkūpasame ca yo rato,<br>
Asubhaṃ <span class='var' id='note633' title='bhāvayatī (bj, maku, pts1)' href='#note633' title='bhāvayatī (bj, maku, pts1)'>bhāvayate</span> sadā sato;<br>
Esa kho byanti kāhiti,<br>
Esa checchati mārabandhanan’ti.</p>
</blockquote>
<p><a class='ref sc' id='sc4'>SC 4</a><a class='pts' id='pts392'></a><a class='ref ms' id='ms28Mi_1828' href='#sc4'>SC 4</a><a class='pts' id='pts392'></a><a class='ref ms' id='ms28Mi_1828'>Ms 28Mi_1828</a>Puna caparaṃ, mahārāja, cakkavattī divase divase samuddapariyantaṃ mahāpathaviṃ anuyāyati kalyāṇapāpakāni vicinamāno; evameva kho, mahārāja, yoginā yogāvacarena kāyakammaṃ vacīkammaṃ manokammaṃ divase divase paccavekkhitabbaṃ ‘kiṃ nu kho me imehi tīhi ṭhānehi anupavajjassa divaso vītivattatī’ti. Idaṃ, mahārāja, cakkavattissa tatiyaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena aṅguttaranikāyavare—</p>
<p><a class='ref sc' id='sc5'>SC 5</a><a class='ref ms' id='ms28Mi_1829'>Ms 28Mi_1829</a>‘<span class='var' id='note634' title='kathaṃbhūtassa (17A10.48/1)'>Kathambhūtassa</span> me rattindivā <span class='var' id='note635' title='vītipatantīti (bj, maku, pts1)' href='#sc5'>SC 5</a><a class='ref ms' id='ms28Mi_1829'>Ms 28Mi_1829</a>‘<span class='var' id='note634' title='kathaṃbhūtassa (17A10.48/1)'>Kathambhūtassa</span> me rattindivā <span class='var' id='note635' title='vītipatantīti (bj, maku, pts1)'>vītivattantīti</span> pabbajitena abhiṇhaṃ paccavekkhitabban’ti.</p>
<p><a class='ref sc' id='sc6'>SC 6</a><a class='ref ms' id='ms28Mi_1830' href='#sc6'>SC 6</a><a class='ref ms' id='ms28Mi_1830'>Ms 28Mi_1830</a>Puna caparaṃ, mahārāja, cakkavattissa abbhantarabāhirārakkhā susaṃvihitā hoti; evameva kho, mahārāja, yoginā yogāvacarena abbhantarānaṃ bāhirānaṃ kilesānaṃ ārakkhāya satidovāriko ṭhapetabbo. Idaṃ, mahārāja, cakkavattissa catutthaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena—</p>
<p><a class='ref sc' id='sc7'>SC 7</a><a class='ref ms' id='ms28Mi_1831' href='#sc7'>SC 7</a><a class='ref ms' id='ms28Mi_1831'>Ms 28Mi_1831</a>‘Satidovāriko, bhikkhave, ariyasāvako akusalaṃ pajahati kusalaṃ bhāveti, sāvajjaṃ pajahati, anavajjaṃ bhāveti, suddhamattānaṃ pariharatī’”ti.</p>
<p class='endsutta'><a class='ref sc' id='sc8'>SC 8</a><a class='ref ms' id='ms28Mi_1832'>Ms 28Mi_1832</a><span class='var' id='note637' title='cakkavattayaṅgapañho (bj)' href='#sc8'>SC 8</a><a class='ref ms' id='ms28Mi_1832'>Ms 28Mi_1832</a><span class='var' id='note637' title='cakkavattayaṅgapañho (bj)'>Cakkavattiṅgapañho</span> dasamo.</p>
<p class='endsection'><a class='ref sc' id='sc9'>SC 9</a><a class='ref ms' id='ms28Mi_1833'>Ms 28Mi_1833</a><span class='var' id='note638' title='paṭhavīvaggo (bj) | cakkavattivaggo (maku)' href='#sc9'>SC 9</a><a class='ref ms' id='ms28Mi_1833'>Ms 28Mi_1833</a><span class='var' id='note638' title='paṭhavīvaggo (bj) | cakkavattivaggo (maku)'>Pathavīvaggo</span> tatiyo.</p>
<p class='uddana-intro'><a class='ref sc' id='sc10'>SC 10</a><a class='ref ms' id='ms28Mi_1834' href='#sc10'>SC 10</a><a class='ref ms' id='ms28Mi_1834'>Ms 28Mi_1834</a>Tassuddānaṃ</p>
<blockquote class='uddanagatha'>
<p><a class='ref sc' id='sc11'>SC 11</a><a class='ref ms' id='ms28Mi_1835' href='#sc11'>SC 11</a><a class='ref ms' id='ms28Mi_1835'>Ms 28Mi_1835</a>Pathavī āpo ca tejo ca,<br>
vāyo ca pabbatena ca;<br>
Ākāso candasūriyo ca,<br>
sakko ca cakkavattināti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
