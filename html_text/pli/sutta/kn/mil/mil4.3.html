<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='mil4.3' lang='pli'>
<header>
<ul>
<li class='division'>Milindapañha</li>
<li>Meṇḍakapañhārambhakathā</li>
<li>Upāsakaguṇavagga</li>
</ul>
<h1>4.3. Navaguyhamantavidhaṃsaka</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms28Mi_535' href='#ms28Mi_535'>Ms 28Mi_535</a><a class='ref msdiv' id='msdiv116' href='#msdiv116'>Msdiv 116</a>“Bhante nāgasena, navime puggalā mantitaṃ guyhaṃ vivaranti na dhārenti. Katame nava? Rāgacarito dosacarito mohacarito bhīruko āmisagaruko itthī soṇḍo paṇḍako dārako”ti.</p>
<p><a class='ref sc' id='sc2' href='#sc2'>SC 2</a><a class='pts' id='pts93' href='#pts93'></a><a class='ref ms' id='ms28Mi_536' href='#ms28Mi_536'>Ms 28Mi_536</a>Thero āha—“tesaṃ ko doso”ti? “Rāgacarito, bhante nāgasena, rāgavasena mantitaṃ guyhaṃ vivarati na dhāreti, dosacarito, bhante, dosavasena mantitaṃ guyhaṃ vivarati na dhāreti, mūḷho mohavasena mantitaṃ guyhaṃ vivarati na dhāreti, bhīruko bhayavasena mantitaṃ guyhaṃ vivarati na dhāreti, āmisagaruko āmisahetu mantitaṃ guyhaṃ vivarati na dhāreti, itthī paññāya ittaratāya mantitaṃ guyhaṃ vivarati na dhāreti, soṇḍiko surālolatāya mantitaṃ guyhaṃ vivarati na dhāreti, paṇḍako anekaṃsikatāya mantitaṃ guyhaṃ vivarati na dhāreti, dārako capalatāya mantitaṃ guyhaṃ vivarati na dhāreti. Bhavatīha—</p>
<blockquote class='gatha'>
<p><a class='ref sc' id='sc3' href='#sc3'>SC 3</a><a class='ref ms' id='ms28Mi_537' href='#ms28Mi_537'>Ms 28Mi_537</a>‘Ratto duṭṭho ca mūḷho ca,<br>
bhīru <span class='var' id='note145' title='āmisacakkhuko (bj, pts1) | āmisagaru ca (maku)' href='#note145' title='āmisacakkhuko (bj, pts1) | āmisagaru ca (maku)'>āmisagaruko</span>;<br>
Itthī soṇḍo paṇḍako ca,<br>
navamo bhavati dārako.</p>
<p><a class='ref sc' id='sc4' href='#sc4'>SC 4</a><a class='ref ms' id='ms28Mi_538' href='#ms28Mi_538'>Ms 28Mi_538</a>Navete puggalā loke,<br>
ittarā calitā calā;<br>
Etehi mantitaṃ guyhaṃ,<br>
khippaṃ bhavati pākaṭan’”ti.</p>
</blockquote>
<p class='endsutta'><a class='ref sc' id='sc5' href='#sc5'>SC 5</a><a class='ref ms' id='ms28Mi_539' href='#ms28Mi_539'>Ms 28Mi_539</a>Nava guyhamantavidhaṃsakā puggalā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
