<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ps1.0' lang='pli'>
<header>
<ul>
<li class='division'>Paṭisambhidāmagga</li>
<li>1 Mahāvagga</li>
</ul>
<h1>1.0 Mātikā</h1>
</header>
<p class='namo'><a class='ref ms' id='ms26Ps_1' href='#ms26Ps_1'>Ms 26Ps_1</a>Namo tassa Bhagavato Arahato Sammāsambuddhassa.</p>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.1' href='#pts-vp-pli1.1'></a><a class='ref ms' id='ms26Ps_2' href='#ms26Ps_2'>Ms 26Ps_2</a><a class='ref msdiv' id='msdiv1' href='#msdiv1'>Msdiv 1</a>Sotāvadhāne paññā sutamaye ñāṇaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms26Ps_3' href='#ms26Ps_3'>Ms 26Ps_3</a><a class='ref msdiv' id='msdiv2' href='#msdiv2'>Msdiv 2</a>Sutvāna saṃvare paññā sīlamaye ñāṇaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms26Ps_4' href='#ms26Ps_4'>Ms 26Ps_4</a><a class='ref msdiv' id='msdiv3' href='#msdiv3'>Msdiv 3</a>Saṃvaritvā samādahane paññā samādhibhāvanāmaye ñāṇaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms26Ps_5' href='#ms26Ps_5'>Ms 26Ps_5</a><a class='ref msdiv' id='msdiv4' href='#msdiv4'>Msdiv 4</a>Paccayapariggahe paññā dhammaṭṭhitiñāṇaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms26Ps_6' href='#ms26Ps_6'>Ms 26Ps_6</a><a class='ref msdiv' id='msdiv5' href='#msdiv5'>Msdiv 5</a>Atītānāgatapaccuppannānaṃ dhammānaṃ saṅkhipitvā vavatthāne paññā sammasane ñāṇaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms26Ps_7' href='#ms26Ps_7'>Ms 26Ps_7</a><a class='ref msdiv' id='msdiv6' href='#msdiv6'>Msdiv 6</a>Paccuppannānaṃ dhammānaṃ vipariṇāmānupassane paññā udayabbayānupassane ñāṇaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms26Ps_8' href='#ms26Ps_8'>Ms 26Ps_8</a><a class='ref msdiv' id='msdiv7' href='#msdiv7'>Msdiv 7</a>Ārammaṇaṃ paṭisaṅkhā bhaṅgānupassane paññā vipassane ñāṇaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms26Ps_9' href='#ms26Ps_9'>Ms 26Ps_9</a><a class='ref msdiv' id='msdiv8' href='#msdiv8'>Msdiv 8</a>Bhayatupaṭṭhāne paññā ādīnave ñāṇaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms26Ps_10' href='#ms26Ps_10'>Ms 26Ps_10</a><a class='ref msdiv' id='msdiv9' href='#msdiv9'>Msdiv 9</a>Muñcitukamyatāpaṭisaṅkhāsantiṭṭhanā paññā saṅkhārupekkhāsu ñāṇaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms26Ps_11' href='#ms26Ps_11'>Ms 26Ps_11</a><a class='ref msdiv' id='msdiv10' href='#msdiv10'>Msdiv 10</a>Bahiddhā vuṭṭhānavivaṭṭane paññā gotrabhuñāṇaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms26Ps_12' href='#ms26Ps_12'>Ms 26Ps_12</a><a class='ref msdiv' id='msdiv11' href='#msdiv11'>Msdiv 11</a>Dubhato vuṭṭhānavivaṭṭane paññā magge ñāṇaṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms26Ps_13' href='#ms26Ps_13'>Ms 26Ps_13</a><a class='ref msdiv' id='msdiv12' href='#msdiv12'>Msdiv 12</a>Payogappaṭippassaddhi paññā phale ñāṇaṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms26Ps_14' href='#ms26Ps_14'>Ms 26Ps_14</a><a class='ref msdiv' id='msdiv13' href='#msdiv13'>Msdiv 13</a><span class='var' id='note1' title='chinnavaṭṭamanupassane (bj) | chinnamanupassane (s1-3, pts1)' href='#note1' title='chinnavaṭṭamanupassane (bj) | chinnamanupassane (s1-3, pts1)'>Chinnavaṭumānupassane</span> paññā vimuttiñāṇaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms26Ps_15' href='#ms26Ps_15'>Ms 26Ps_15</a><a class='ref msdiv' id='msdiv14' href='#msdiv14'>Msdiv 14</a>Tadā <span class='var' id='note2' title='samupāgate (s1-3)' href='#note2' title='samupāgate (s1-3)'>samudāgate</span> dhamme passane paññā paccavekkhaṇe ñāṇaṃ.</p>
<p><a class='ref sc' id='sc15' href='#sc15'>SC 15</a><a class='ref ms' id='ms26Ps_16' href='#ms26Ps_16'>Ms 26Ps_16</a><a class='ref msdiv' id='msdiv15' href='#msdiv15'>Msdiv 15</a>Ajjhattavavatthāne paññā vatthunānatte ñāṇaṃ.</p>
<p><a class='ref sc' id='sc16' href='#sc16'>SC 16</a><a class='ref ms' id='ms26Ps_17' href='#ms26Ps_17'>Ms 26Ps_17</a><a class='ref msdiv' id='msdiv16' href='#msdiv16'>Msdiv 16</a>Bahiddhāvavatthāne paññā gocaranānatte ñāṇaṃ.</p>
<p><a class='ref sc' id='sc17' href='#sc17'>SC 17</a><a class='ref ms' id='ms26Ps_18' href='#ms26Ps_18'>Ms 26Ps_18</a><a class='ref msdiv' id='msdiv17' href='#msdiv17'>Msdiv 17</a>Cariyāvavatthāne paññā cariyānānatte ñāṇaṃ.</p>
<p><a class='ref sc' id='sc18' href='#sc18'>SC 18</a><a class='ref ms' id='ms26Ps_19' href='#ms26Ps_19'>Ms 26Ps_19</a><a class='ref msdiv' id='msdiv18' href='#msdiv18'>Msdiv 18</a>Catudhammavavatthāne paññā bhūminānatte ñāṇaṃ.</p>
<p><a class='ref sc' id='sc19' href='#sc19'>SC 19</a><a class='ref ms' id='ms26Ps_20' href='#ms26Ps_20'>Ms 26Ps_20</a><a class='ref msdiv' id='msdiv19' href='#msdiv19'>Msdiv 19</a>Navadhammavavatthāne paññā dhammanānatte ñāṇaṃ.</p>
<p><a class='ref sc' id='sc20' href='#sc20'>SC 20</a><a class='ref ms' id='ms26Ps_21' href='#ms26Ps_21'>Ms 26Ps_21</a><a class='ref msdiv' id='msdiv20' href='#msdiv20'>Msdiv 20</a>Abhiññāpaññā ñātaṭṭhe ñāṇaṃ.</p>
<p><a class='ref sc' id='sc21' href='#sc21'>SC 21</a><a class='ref ms' id='ms26Ps_22' href='#ms26Ps_22'>Ms 26Ps_22</a><a class='ref msdiv' id='msdiv21' href='#msdiv21'>Msdiv 21</a>Pariññāpaññā tīraṇaṭṭhe ñāṇaṃ.</p>
<p><a class='ref sc' id='sc22' href='#sc22'>SC 22</a><a class='ref ms' id='ms26Ps_23' href='#ms26Ps_23'>Ms 26Ps_23</a><a class='ref msdiv' id='msdiv22' href='#msdiv22'>Msdiv 22</a>Pahāne paññā pariccāgaṭṭhe ñāṇaṃ.</p>
<p><a class='ref sc' id='sc23' href='#sc23'>SC 23</a><a class='ref ms' id='ms26Ps_24' href='#ms26Ps_24'>Ms 26Ps_24</a><a class='ref msdiv' id='msdiv23' href='#msdiv23'>Msdiv 23</a>Bhāvanāpaññā ekarasaṭṭhe ñāṇaṃ.</p>
<p><a class='ref sc' id='sc24' href='#sc24'>SC 24</a><a class='ref ms' id='ms26Ps_25' href='#ms26Ps_25'>Ms 26Ps_25</a><a class='ref msdiv' id='msdiv24' href='#msdiv24'>Msdiv 24</a>Sacchikiriyāpaññā <span class='var' id='note3' title='phusanaṭṭhe (pts1, mr)' href='#note3' title='phusanaṭṭhe (pts1, mr)'>phassanaṭṭhe</span> ñāṇaṃ.</p>
<p><a class='ref sc' id='sc25' href='#sc25'>SC 25</a><a class='ref pts-vp-pli' id='pts-vp-pli1.2' href='#pts-vp-pli1.2'></a><a class='ref ms' id='ms26Ps_26' href='#ms26Ps_26'>Ms 26Ps_26</a><a class='ref msdiv' id='msdiv25' href='#msdiv25'>Msdiv 25</a>Atthanānatte paññā atthapaṭisambhide ñāṇaṃ.</p>
<p><a class='ref sc' id='sc26' href='#sc26'>SC 26</a><a class='ref ms' id='ms26Ps_27' href='#ms26Ps_27'>Ms 26Ps_27</a><a class='ref msdiv' id='msdiv26' href='#msdiv26'>Msdiv 26</a>Dhammanānatte paññā dhammapaṭisambhide ñāṇaṃ.</p>
<p><a class='ref sc' id='sc27' href='#sc27'>SC 27</a><a class='ref ms' id='ms26Ps_28' href='#ms26Ps_28'>Ms 26Ps_28</a><a class='ref msdiv' id='msdiv27' href='#msdiv27'>Msdiv 27</a>Niruttinānatte paññā niruttipaṭisambhide ñāṇaṃ.</p>
<p><a class='ref sc' id='sc28' href='#sc28'>SC 28</a><a class='ref ms' id='ms26Ps_29' href='#ms26Ps_29'>Ms 26Ps_29</a><a class='ref msdiv' id='msdiv28' href='#msdiv28'>Msdiv 28</a><span class='var' id='note4' title='paṭibhāṇanānatte (s1-3)' href='#note4' title='paṭibhāṇanānatte (s1-3)'>Paṭibhānanānatte</span> paññā paṭibhānapaṭisambhide ñāṇaṃ.</p>
<p><a class='ref sc' id='sc29' href='#sc29'>SC 29</a><a class='ref ms' id='ms26Ps_30' href='#ms26Ps_30'>Ms 26Ps_30</a><a class='ref msdiv' id='msdiv29' href='#msdiv29'>Msdiv 29</a>Vihāranānatte paññā vihāraṭṭhe ñāṇaṃ.</p>
<p><a class='ref sc' id='sc30' href='#sc30'>SC 30</a><a class='ref ms' id='ms26Ps_31' href='#ms26Ps_31'>Ms 26Ps_31</a><a class='ref msdiv' id='msdiv30' href='#msdiv30'>Msdiv 30</a>Samāpattinānatte paññā samāpattaṭṭhe ñāṇaṃ.</p>
<p><a class='ref sc' id='sc31' href='#sc31'>SC 31</a><a class='ref ms' id='ms26Ps_32' href='#ms26Ps_32'>Ms 26Ps_32</a><a class='ref msdiv' id='msdiv31' href='#msdiv31'>Msdiv 31</a>Vihārasamāpattinānatte paññā vihārasamāpattaṭṭhe ñāṇaṃ.</p>
<p><a class='ref sc' id='sc32' href='#sc32'>SC 32</a><a class='ref ms' id='ms26Ps_33' href='#ms26Ps_33'>Ms 26Ps_33</a><a class='ref msdiv' id='msdiv32' href='#msdiv32'>Msdiv 32</a>Avikkhepaparisuddhattā āsavasamucchede paññā ānantarikasamādhimhi ñāṇaṃ.</p>
<p><a class='ref sc' id='sc33' href='#sc33'>SC 33</a><a class='ref ms' id='ms26Ps_34' href='#ms26Ps_34'>Ms 26Ps_34</a><a class='ref msdiv' id='msdiv33' href='#msdiv33'>Msdiv 33</a>Dassanādhipateyyaṃ santo ca vihārādhigamo paṇītādhimuttatā paññā araṇavihāre ñāṇaṃ.</p>
<p><a class='ref sc' id='sc34' href='#sc34'>SC 34</a><a class='ref ms' id='ms26Ps_35' href='#ms26Ps_35'>Ms 26Ps_35</a><a class='ref msdiv' id='msdiv34' href='#msdiv34'>Msdiv 34</a>Dvīhi balehi samannāgatattā tayo ca saṅkhārānaṃ paṭippassaddhiyā soḷasahi ñāṇacariyāhi navahi samādhicariyāhi vasibhāvatā paññā nirodhasamāpattiyā ñāṇaṃ.</p>
<p><a class='ref sc' id='sc35' href='#sc35'>SC 35</a><a class='ref ms' id='ms26Ps_36' href='#ms26Ps_36'>Ms 26Ps_36</a><a class='ref msdiv' id='msdiv35' href='#msdiv35'>Msdiv 35</a>Sampajānassa pavattapariyādāne paññā parinibbāne ñāṇaṃ.</p>
<p><a class='ref sc' id='sc36' href='#sc36'>SC 36</a><a class='ref ms' id='ms26Ps_37' href='#ms26Ps_37'>Ms 26Ps_37</a><a class='ref msdiv' id='msdiv36' href='#msdiv36'>Msdiv 36</a>Sabbadhammānaṃ sammā samucchede nirodhe ca anupaṭṭhānatā paññā samasīsaṭṭhe ñāṇaṃ.</p>
<p><a class='ref sc' id='sc37' href='#sc37'>SC 37</a><a class='ref ms' id='ms26Ps_38' href='#ms26Ps_38'>Ms 26Ps_38</a><a class='ref msdiv' id='msdiv37' href='#msdiv37'>Msdiv 37</a>Puthunānattatejapariyādāne paññā sallekhaṭṭhe ñāṇaṃ.</p>
<p><a class='ref sc' id='sc38' href='#sc38'>SC 38</a><a class='ref ms' id='ms26Ps_39' href='#ms26Ps_39'>Ms 26Ps_39</a><a class='ref msdiv' id='msdiv38' href='#msdiv38'>Msdiv 38</a>Asallīnattapahitattapaggahaṭṭhe paññā vīriyārambhe ñāṇaṃ.</p>
<p><a class='ref sc' id='sc39' href='#sc39'>SC 39</a><a class='ref ms' id='ms26Ps_40' href='#ms26Ps_40'>Ms 26Ps_40</a><a class='ref msdiv' id='msdiv39' href='#msdiv39'>Msdiv 39</a>Nānādhammappakāsanatā paññā atthasandassane ñāṇaṃ.</p>
<p><a class='ref sc' id='sc40' href='#sc40'>SC 40</a><a class='ref ms' id='ms26Ps_41' href='#ms26Ps_41'>Ms 26Ps_41</a><a class='ref msdiv' id='msdiv40' href='#msdiv40'>Msdiv 40</a>Sabbadhammānaṃ ekasaṅgahatānānattekattapaṭivedhe paññā dassanavisuddhiñāṇaṃ.</p>
<p><a class='ref sc' id='sc41' href='#sc41'>SC 41</a><a class='ref ms' id='ms26Ps_42' href='#ms26Ps_42'>Ms 26Ps_42</a><a class='ref msdiv' id='msdiv41' href='#msdiv41'>Msdiv 41</a>Viditattā paññā khantiñāṇaṃ.</p>
<p><a class='ref sc' id='sc42' href='#sc42'>SC 42</a><a class='ref ms' id='ms26Ps_43' href='#ms26Ps_43'>Ms 26Ps_43</a><a class='ref msdiv' id='msdiv42' href='#msdiv42'>Msdiv 42</a>Phuṭṭhattā paññā <span class='var' id='note5' title='pariyogāhane (bj, s1-3, pts1)' href='#note5' title='pariyogāhane (bj, s1-3, pts1)'>pariyogāhaṇe</span> ñāṇaṃ.</p>
<p><a class='ref sc' id='sc43' href='#sc43'>SC 43</a><a class='ref ms' id='ms26Ps_44' href='#ms26Ps_44'>Ms 26Ps_44</a><a class='ref msdiv' id='msdiv43' href='#msdiv43'>Msdiv 43</a>Samodahane paññā padesavihāre ñāṇaṃ.</p>
<p><a class='ref sc' id='sc44' href='#sc44'>SC 44</a><a class='ref ms' id='ms26Ps_45' href='#ms26Ps_45'>Ms 26Ps_45</a><a class='ref msdiv' id='msdiv44' href='#msdiv44'>Msdiv 44</a>Adhipatattā paññā saññāvivaṭṭe ñāṇaṃ.</p>
<p><a class='ref sc' id='sc45' href='#sc45'>SC 45</a><a class='ref ms' id='ms26Ps_46' href='#ms26Ps_46'>Ms 26Ps_46</a><a class='ref msdiv' id='msdiv45' href='#msdiv45'>Msdiv 45</a>Nānatte paññā cetovivaṭṭe ñāṇaṃ.</p>
<p><a class='ref sc' id='sc46' href='#sc46'>SC 46</a><a class='ref ms' id='ms26Ps_47' href='#ms26Ps_47'>Ms 26Ps_47</a><a class='ref msdiv' id='msdiv46' href='#msdiv46'>Msdiv 46</a>Adhiṭṭhāne paññā cittavivaṭṭe ñāṇaṃ.</p>
<p><a class='ref sc' id='sc47' href='#sc47'>SC 47</a><a class='ref ms' id='ms26Ps_48' href='#ms26Ps_48'>Ms 26Ps_48</a><a class='ref msdiv' id='msdiv47' href='#msdiv47'>Msdiv 47</a>Suññate paññā ñāṇavivaṭṭe ñāṇaṃ.</p>
<p><a class='ref sc' id='sc48' href='#sc48'>SC 48</a><a class='ref ms' id='ms26Ps_49' href='#ms26Ps_49'>Ms 26Ps_49</a><a class='ref msdiv' id='msdiv48' href='#msdiv48'>Msdiv 48</a><span class='var' id='note6' title='vossagge (bahūsu)' href='#note6' title='vossagge (bahūsu)'>Vosagge</span> paññā vimokkhavivaṭṭe ñāṇaṃ.</p>
<p><a class='ref sc' id='sc49' href='#sc49'>SC 49</a><a class='ref ms' id='ms26Ps_50' href='#ms26Ps_50'>Ms 26Ps_50</a><a class='ref msdiv' id='msdiv49' href='#msdiv49'>Msdiv 49</a>Tathaṭṭhe paññā saccavivaṭṭe ñāṇaṃ.</p>
<p><a class='ref sc' id='sc50' href='#sc50'>SC 50</a><a class='ref ms' id='ms26Ps_51' href='#ms26Ps_51'>Ms 26Ps_51</a><a class='ref msdiv' id='msdiv50' href='#msdiv50'>Msdiv 50</a>Kāyampi cittampi ekavavatthānatā sukhasaññañca lahusaññañca adhiṭṭhānavasena ijjhanaṭṭhe paññā iddhividhe ñāṇaṃ.</p>
<p><a class='ref sc' id='sc51' href='#sc51'>SC 51</a><a class='ref ms' id='ms26Ps_52' href='#ms26Ps_52'>Ms 26Ps_52</a><a class='ref msdiv' id='msdiv51' href='#msdiv51'>Msdiv 51</a>Vitakkavipphāravasena nānattekattasaddanimittānaṃ pariyogāhaṇe paññā sotadhātuvisuddhiñāṇaṃ.</p>
<p><a class='ref sc' id='sc52' href='#sc52'>SC 52</a><a class='ref ms' id='ms26Ps_53' href='#ms26Ps_53'>Ms 26Ps_53</a><a class='ref msdiv' id='msdiv52' href='#msdiv52'>Msdiv 52</a>Tiṇṇannaṃ cittānaṃ vipphārattā indriyānaṃ pasādavasena nānattekattaviññāṇacariyā pariyogāhaṇe paññā cetopariyañāṇaṃ.</p>
<p><a class='ref sc' id='sc53' href='#sc53'>SC 53</a><a class='ref ms' id='ms26Ps_54' href='#ms26Ps_54'>Ms 26Ps_54</a><a class='ref msdiv' id='msdiv53' href='#msdiv53'>Msdiv 53</a>Paccayappavattānaṃ dhammānaṃ nānattekattakammavipphāravasena pariyogāhaṇe paññā pubbenivāsānussatiñāṇaṃ.</p>
<p><a class='ref sc' id='sc54' href='#sc54'>SC 54</a><a class='ref ms' id='ms26Ps_55' href='#ms26Ps_55'>Ms 26Ps_55</a><a class='ref msdiv' id='msdiv54' href='#msdiv54'>Msdiv 54</a>Obhāsavasena nānattekattarūpanimittānaṃ dassanaṭṭhe paññā dibbacakkhuñāṇaṃ.</p>
<p><a class='ref sc' id='sc55' href='#sc55'>SC 55</a><a class='ref ms' id='ms26Ps_56' href='#ms26Ps_56'>Ms 26Ps_56</a><a class='ref msdiv' id='msdiv55' href='#msdiv55'>Msdiv 55</a>Catusaṭṭhiyā ākārehi tiṇṇannaṃ indriyānaṃ <span class='var' id='note7' title='vasībhāvatā (s1-3, pts1)' href='#note7' title='vasībhāvatā (s1-3, pts1)'>vasibhāvatā</span> paññā āsavānaṃ khaye ñāṇaṃ.</p>
<p><a class='ref sc' id='sc56' href='#sc56'>SC 56</a><a class='ref ms' id='ms26Ps_57' href='#ms26Ps_57'>Ms 26Ps_57</a><a class='ref msdiv' id='msdiv56' href='#msdiv56'>Msdiv 56</a>Pariññaṭṭhe paññā dukkhe ñāṇaṃ.</p>
<p><a class='ref sc' id='sc57' href='#sc57'>SC 57</a><a class='ref pts-vp-pli' id='pts-vp-pli1.3' href='#pts-vp-pli1.3'></a><a class='ref ms' id='ms26Ps_58' href='#ms26Ps_58'>Ms 26Ps_58</a><a class='ref msdiv' id='msdiv57' href='#msdiv57'>Msdiv 57</a>Pahānaṭṭhe paññā samudaye ñāṇaṃ.</p>
<p><a class='ref sc' id='sc58' href='#sc58'>SC 58</a><a class='ref ms' id='ms26Ps_59' href='#ms26Ps_59'>Ms 26Ps_59</a><a class='ref msdiv' id='msdiv58' href='#msdiv58'>Msdiv 58</a>Sacchikiriyaṭṭhe paññā nirodhe ñāṇaṃ.</p>
<p><a class='ref sc' id='sc59' href='#sc59'>SC 59</a><a class='ref ms' id='ms26Ps_60' href='#ms26Ps_60'>Ms 26Ps_60</a><a class='ref msdiv' id='msdiv59' href='#msdiv59'>Msdiv 59</a>Bhāvanaṭṭhe paññā magge ñāṇaṃ.</p>
<p><a class='ref sc' id='sc60' href='#sc60'>SC 60</a><a class='ref ms' id='ms26Ps_61' href='#ms26Ps_61'>Ms 26Ps_61</a><a class='ref msdiv' id='msdiv60' href='#msdiv60'>Msdiv 60</a>Dukkhe ñāṇaṃ.</p>
<p><a class='ref sc' id='sc61' href='#sc61'>SC 61</a><a class='ref ms' id='ms26Ps_62' href='#ms26Ps_62'>Ms 26Ps_62</a><a class='ref msdiv' id='msdiv61' href='#msdiv61'>Msdiv 61</a>Dukkhasamudaye ñāṇaṃ.</p>
<p><a class='ref sc' id='sc62' href='#sc62'>SC 62</a><a class='ref ms' id='ms26Ps_63' href='#ms26Ps_63'>Ms 26Ps_63</a><a class='ref msdiv' id='msdiv62' href='#msdiv62'>Msdiv 62</a>Dukkhanirodhe ñāṇaṃ.</p>
<p><a class='ref sc' id='sc63' href='#sc63'>SC 63</a><a class='ref ms' id='ms26Ps_64' href='#ms26Ps_64'>Ms 26Ps_64</a><a class='ref msdiv' id='msdiv63' href='#msdiv63'>Msdiv 63</a>Dukkhanirodhagāminiyā paṭipadāya ñāṇaṃ.</p>
<p><a class='ref sc' id='sc64' href='#sc64'>SC 64</a><a class='ref ms' id='ms26Ps_65' href='#ms26Ps_65'>Ms 26Ps_65</a><a class='ref msdiv' id='msdiv64' href='#msdiv64'>Msdiv 64</a>Atthapaṭisambhide ñāṇaṃ.</p>
<p><a class='ref sc' id='sc65' href='#sc65'>SC 65</a><a class='ref ms' id='ms26Ps_66' href='#ms26Ps_66'>Ms 26Ps_66</a><a class='ref msdiv' id='msdiv65' href='#msdiv65'>Msdiv 65</a>Dhammapaṭisambhide ñāṇaṃ.</p>
<p><a class='ref sc' id='sc66' href='#sc66'>SC 66</a><a class='ref ms' id='ms26Ps_67' href='#ms26Ps_67'>Ms 26Ps_67</a><a class='ref msdiv' id='msdiv66' href='#msdiv66'>Msdiv 66</a>Niruttipaṭisambhide ñāṇaṃ.</p>
<p><a class='ref sc' id='sc67' href='#sc67'>SC 67</a><a class='ref ms' id='ms26Ps_68' href='#ms26Ps_68'>Ms 26Ps_68</a><a class='ref msdiv' id='msdiv67' href='#msdiv67'>Msdiv 67</a>Paṭibhānapaṭisambhide ñāṇaṃ.</p>
<p><a class='ref sc' id='sc68' href='#sc68'>SC 68</a><a class='ref ms' id='ms26Ps_69' href='#ms26Ps_69'>Ms 26Ps_69</a><a class='ref msdiv' id='msdiv68' href='#msdiv68'>Msdiv 68</a><span class='var' id='note8' title='... pariyatte ñāṇaṃ (s1-3, pts1, c1)' href='#note8' title='... pariyatte ñāṇaṃ (s1-3, pts1, c1)'>Indriyaparopariyattañāṇaṃ</span>.</p>
<p><a class='ref sc' id='sc69' href='#sc69'>SC 69</a><a class='ref ms' id='ms26Ps_70' href='#ms26Ps_70'>Ms 26Ps_70</a><a class='ref msdiv' id='msdiv69' href='#msdiv69'>Msdiv 69</a>Sattānaṃ āsayānusaye ñāṇaṃ.</p>
<p><a class='ref sc' id='sc70' href='#sc70'>SC 70</a><a class='ref ms' id='ms26Ps_71' href='#ms26Ps_71'>Ms 26Ps_71</a><a class='ref msdiv' id='msdiv70' href='#msdiv70'>Msdiv 70</a>Yamakapāṭihīre ñāṇaṃ.</p>
<p><a class='ref sc' id='sc71' href='#sc71'>SC 71</a><a class='ref ms' id='ms26Ps_72' href='#ms26Ps_72'>Ms 26Ps_72</a><a class='ref msdiv' id='msdiv71' href='#msdiv71'>Msdiv 71</a>Mahākaruṇāsamāpattiyā ñāṇaṃ.</p>
<p><a class='ref sc' id='sc72' href='#sc72'>SC 72</a><a class='ref ms' id='ms26Ps_73' href='#ms26Ps_73'>Ms 26Ps_73</a><a class='ref msdiv' id='msdiv72' href='#msdiv72'>Msdiv 72</a>Sabbaññutaññāṇaṃ.</p>
<p><a class='ref sc' id='sc73' href='#sc73'>SC 73</a><a class='ref ms' id='ms26Ps_74' href='#ms26Ps_74'>Ms 26Ps_74</a><a class='ref msdiv' id='msdiv73' href='#msdiv73'>Msdiv 73</a>Anāvaraṇañāṇaṃ.</p>
<p><a class='ref sc' id='sc74' href='#sc74'>SC 74</a><a class='ref ms' id='ms26Ps_75' href='#ms26Ps_75'>Ms 26Ps_75</a>Imāni tesattati ñāṇāni. Imesaṃ tesattatiyā ñāṇānaṃ sattasaṭṭhi ñāṇāni sāvakasādhāraṇāni; cha ñāṇāni asādhāraṇāni sāvakehi.</p>
<p class='endsutta'><a class='ref ms' id='ms26Ps_76' href='#ms26Ps_76'>Ms 26Ps_76</a>Mātikā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
