<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ps2.6' lang='pli'>
<header>
<ul>
<li class='division'>Paṭisambhidāmagga</li>
<li>2 Yuganaddhavagga</li>
</ul>
<h1>2.6. Paṭisambhidākathā</h1>
</header>
<h2>2.6.1. Dhammacakkapavattanavāra</h2>
<p><a class='ref sc' id='sc1' href='#sc1'>SC 1</a> <a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.147</a><a class='ref ms' id='ms26Ps_1543' href='#ms26Ps_1543'>Ms 26Ps_1543</a><a class='ref msdiv' id='msdiv30' href='#msdiv30'>Msdiv 30</a><span class='evam'>Evaṃ me sutaṃ</span>—ekaṃ samayaṃ bhagavā bārāṇasiyaṃ viharati isipatane migadāye. Tatra kho bhagavā pañcavaggiye bhikkhū āmantesi—</p>
<p><a class='ref sc' id='sc2' href='#sc2'>SC 2</a><a class='ref ms' id='ms26Ps_1544' href='#ms26Ps_1544'>Ms 26Ps_1544</a>“Dveme, bhikkhave, antā pabbajitena na sevitabbā. Katame dve? Yo cāyaṃ kāmesu kāmasukhallikānuyogo hīno gammo pothujjaniko anariyo anatthasaṃhito; yo cāyaṃ attakilamathānuyogo dukkho anariyo anatthasaṃhito. Ete <span class='var' id='note268' title='ete te (bj, s1-3, pts1)' href='#note268' title='ete te (bj, s1-3, pts1)'>kho</span>, bhikkhave, ubho ante anupagamma majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati.</p>
<p><a class='ref sc' id='sc3' href='#sc3'>SC 3</a><a class='ref ms' id='ms26Ps_1545' href='#ms26Ps_1545'>Ms 26Ps_1545</a>Katamā ca sā, bhikkhave, majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati? Ayameva ariyo aṭṭhaṅgiko maggo, seyyathidaṃ—sammādiṭṭhi … pe … sammāsamādhi. Ayaṃ kho sā, bhikkhave, majjhimā paṭipadā tathāgatena abhisambuddhā cakkhukaraṇī ñāṇakaraṇī upasamāya abhiññāya sambodhāya nibbānāya saṃvattati.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.148</a><a class='ref ms' id='ms26Ps_1546' href='#ms26Ps_1546'>Ms 26Ps_1546</a>Idaṃ kho pana, bhikkhave, dukkhaṃ ariyasaccaṃ. Jātipi dukkhā, jarāpi dukkhā, byādhipi dukkho, maraṇampi dukkhaṃ, appiyehi sampayogo dukkho, piyehi vippayogo dukkho, yampicchaṃ na labhati tampi dukkhaṃ; saṃkhittena pañcupādānakkhandhā dukkhā. Idaṃ kho pana, bhikkhave, dukkhasamudayaṃ ariyasaccaṃ—yāyaṃ taṇhā ponobhavikā nandirāgasahagatā tatratatrābhinandinī, seyyathidaṃ—kāmataṇhā, bhavataṇhā, vibhavataṇhā. Idaṃ kho pana, bhikkhave, dukkhanirodhaṃ ariyasaccaṃ—yo tassāyeva taṇhāya asesavirāganirodho cāgo paṭinissaggo mutti anālayo. Idaṃ kho pana, bhikkhave, dukkhanirodhagāminī paṭipadā ariyasaccaṃ— ayameva ariyo aṭṭhaṅgiko maggo, seyyathidaṃ—sammādiṭṭhi … pe … sammāsamādhi.</p>
<p><a class='ref sc' id='sc5' href='#sc5'>SC 5</a><a class='ref ms' id='ms26Ps_1547' href='#ms26Ps_1547'>Ms 26Ps_1547</a>‘Idaṃ dukkhaṃ ariyasaccan’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. ‘Taṃ kho panidaṃ dukkhaṃ ariyasaccaṃ pariññeyyan’ti me, bhikkhave … pe … pariññātanti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi.</p>
<p><a class='ref sc' id='sc6' href='#sc6'>SC 6</a><a class='ref ms' id='ms26Ps_1548' href='#ms26Ps_1548'>Ms 26Ps_1548</a>‘Idaṃ dukkhasamudayaṃ ariyasaccan’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. ‘Taṃ kho panidaṃ dukkhasamudayaṃ ariyasaccaṃ pahātabban’ti me, bhikkhave … pe … pahīnanti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi.</p>
<p><a class='ref sc' id='sc7' href='#sc7'>SC 7</a><a class='ref ms' id='ms26Ps_1549' href='#ms26Ps_1549'>Ms 26Ps_1549</a>‘Idaṃ dukkhanirodhaṃ ariyasaccan’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. ‘Taṃ kho panidaṃ dukkhanirodhaṃ ariyasaccaṃ sacchikātabban’ti me, bhikkhave … pe … sacchikatanti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi.</p>
<p><a class='ref sc' id='sc8' href='#sc8'>SC 8</a><a class='ref ms' id='ms26Ps_1550' href='#ms26Ps_1550'>Ms 26Ps_1550</a>‘Idaṃ dukkhanirodhagāminī paṭipadā ariyasaccan’ti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi. ‘Taṃ kho panidaṃ dukkhanirodhagāminī paṭipadā ariyasaccaṃ bhāvetabban’ti me, bhikkhave … pe … bhāvitanti me, bhikkhave, pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi.</p>
<p><a class='ref sc' id='sc9' href='#sc9'>SC 9</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.149</a><a class='ref ms' id='ms26Ps_1551' href='#ms26Ps_1551'>Ms 26Ps_1551</a>Yāvakīvañca me, bhikkhave, imesu catūsu ariyasaccesu evaṃ tiparivaṭṭaṃ dvādasākāraṃ yathābhūtaṃ ñāṇadassanaṃ na suvisuddhaṃ ahosi, neva tāvāhaṃ, bhikkhave, sadevake loke samārake sabrahmake sassamaṇabrāhmaṇiyā pajāya sadevamanussāya ‘anuttaraṃ sammāsambodhiṃ abhisambuddho’ti paccaññāsiṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms26Ps_1552' href='#ms26Ps_1552'>Ms 26Ps_1552</a>Yato ca kho me, bhikkhave, imesu catūsu ariyasaccesu evaṃ tiparivaṭṭaṃ dvādasākāraṃ yathābhūtaṃ ñāṇadassanaṃ suvisuddhaṃ ahosi, athāhaṃ, bhikkhave, sadevake loke samārake sabrahmake sassamaṇabrāhmaṇiyā pajāya sadevamanussāya ‘anuttaraṃ sammāsambodhiṃ abhisambuddho’ti paccaññāsiṃ. Ñāṇañca pana me dassanaṃ udapādi—‘akuppā me vimutti, ayamantimā jāti, natthi dāni punabbhavo’”ti.</p>
<p><a class='ref sc' id='sc11' href='#sc11'>SC 11</a><a class='ref ms' id='ms26Ps_1553' href='#ms26Ps_1553'>Ms 26Ps_1553</a>Idamavoca bhagavā. Attamanā pañcavaggiyā bhikkhū bhagavato bhāsitaṃ abhinandunti.</p>
<p><a class='ref sc' id='sc12' href='#sc12'>SC 12</a><a class='ref ms' id='ms26Ps_1554' href='#ms26Ps_1554'>Ms 26Ps_1554</a>Imasmiñca pana veyyākaraṇasmiṃ bhaññamāne āyasmato koṇḍaññassa virajaṃ vītamalaṃ dhammacakkhuṃ udapādi—“yaṃ kiñci samudayadhammaṃ, sabbaṃ taṃ nirodhadhamman”ti.</p>
<p><a class='ref sc' id='sc13' href='#sc13'>SC 13</a><a class='ref ms' id='ms26Ps_1555' href='#ms26Ps_1555'>Ms 26Ps_1555</a>Pavattite ca pana bhagavatā dhammacakke <span class='var' id='note269' title='bhūmā (mr)'>bhummā</span> devā saddamanussāvesuṃ—“etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appaṭivattiyaṃ samaṇena vā brāhmaṇena vā devena vā mārena vā brahmunā vā kenaci vā lokasmin”ti. Bhummānaṃ devānaṃ saddaṃ sutvā <span class='var' id='note270' title='cātummahārājikā (s1-3)' href='#note269' title='bhūmā (mr)'>bhummā</span> devā saddamanussāvesuṃ—“etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appaṭivattiyaṃ samaṇena vā brāhmaṇena vā devena vā mārena vā brahmunā vā kenaci vā lokasmin”ti. Bhummānaṃ devānaṃ saddaṃ sutvā <span class='var' id='note270' title='cātummahārājikā (s1-3)'>cātumahārājikā</span> devā saddamanussāvesuṃ … cātumahārājikānaṃ devānaṃ saddaṃ sutvā tāvatiṃsā devā … pe … yāmā devā … pe … tusitā devā … pe … nimmānaratī devā … pe … paranimmitavasavattī devā … pe … brahmakāyikā devā saddamanussāvesuṃ—“etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appaṭivattiyaṃ samaṇena vā brāhmaṇena vā devena vā mārena vā brahmunā vā kenaci vā lokasmin”ti.</p>
<p><a class='ref sc' id='sc14' href='#sc14'>SC 14</a><a class='ref ms' id='ms26Ps_1556' href='#ms26Ps_1556'>Ms 26Ps_1556</a>Itiha tena khaṇena tena layena tena muhuttena yāva brahmalokā saddo abbhuggacchi. Ayañca dasasahassī lokadhātu saṅkampi sampakampi sampavedhi, appamāṇo ca uḷāro obhāso loke pāturahosi <span class='var' id='note271' title='atikamma (bj) | atikkammeva (s1-3, pts1, mr)' href='#note271' title='atikamma (bj) | atikkammeva (s1-3, pts1, mr)'>atikkamma</span> devānaṃ devānubhāvanti.</p>
<p><a class='ref sc' id='sc15' href='#sc15'>SC 15</a><a class='ref ms' id='ms26Ps_1557' href='#ms26Ps_1557'>Ms 26Ps_1557</a>Atha kho bhagavā imaṃ udānaṃ udānesi—“aññāsi vata bho koṇḍañño; aññāsi vata bho koṇḍañño”ti. Iti hidaṃ āyasmato koṇḍaññassa “<span class='var' id='note272' title='aññākoṇḍaññotveva (bj, s1-3) | aññāta-koṇḍañño\tveva' href='#note272' title='aññākoṇḍaññotveva (bj, s1-3) | aññāta-koṇḍañño\tveva'>aññāsikoṇḍañño”tveva</span> nāmaṃ ahosi.</p>
<p><a class='ref sc' id='sc16' href='#sc16'>SC 16</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.150</a><a class='ref ms' id='ms26Ps_1558' href='#ms26Ps_1558'>Ms 26Ps_1558</a>“‘<strong>Idaṃ dukkhaṃ ariyasaccan’</strong>ti pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi”.</p>
<p><a class='ref sc' id='sc17' href='#sc17'>SC 17</a><a class='ref ms' id='ms26Ps_1559' href='#ms26Ps_1559'>Ms 26Ps_1559</a>Cakkhuṃ udapādīti—kenaṭṭhena? Ñāṇaṃ udapādīti—kenaṭṭhena? Paññā udapādīti— kenaṭṭhena? Vijjā udapādīti—kenaṭṭhena? Āloko udapādīti—kenaṭṭhena? <strong>Cakkhuṃ udapādī</strong>ti—dassanaṭṭhena. <strong>Ñāṇaṃ udapādī</strong>ti—ñātaṭṭhena. <strong>Paññā udapādī</strong>ti—pajānanaṭṭhena. <strong>Vijjā udapādī</strong>ti—paṭivedhaṭṭhena. <strong>Āloko udapādī</strong>ti—obhāsaṭṭhena.</p>
<p><a class='ref sc' id='sc18' href='#sc18'>SC 18</a><a class='ref ms' id='ms26Ps_1560' href='#ms26Ps_1560'>Ms 26Ps_1560</a>Cakkhuṃ dhammo, ñāṇaṃ dhammo, paññā dhammo, vijjā dhammo, āloko dhammo. Ime pañca dhammā dhammapaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati— “dhammesu ñāṇaṃ dhammapaṭisambhidā”.</p>
<p><a class='ref sc' id='sc19' href='#sc19'>SC 19</a><a class='ref ms' id='ms26Ps_1561' href='#ms26Ps_1561'>Ms 26Ps_1561</a>Dassanaṭṭho attho, ñātaṭṭho attho, pajānanaṭṭho attho, paṭivedhaṭṭho attho, obhāsaṭṭho attho. Ime pañca atthā atthapaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati—“atthesu ñāṇaṃ atthapaṭisambhidā”.</p>
<p><a class='ref sc' id='sc20' href='#sc20'>SC 20</a><a class='ref ms' id='ms26Ps_1562' href='#ms26Ps_1562'>Ms 26Ps_1562</a>Pañca dhamme sandassetuṃ byañjananiruttābhilāpā, pañca atthe sandassetuṃ byañjananiruttābhilāpā. Imā dasa niruttiyo niruttipaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati—“niruttīsu ñāṇaṃ niruttipaṭisambhidā”.</p>
<p><a class='ref sc' id='sc21' href='#sc21'>SC 21</a><a class='ref ms' id='ms26Ps_1563' href='#ms26Ps_1563'>Ms 26Ps_1563</a>Pañcasu dhammesu ñāṇāni, pañcasu atthesu ñāṇāni, dasasu niruttīsu ñāṇāni. Imāni vīsati ñāṇāni paṭibhānapaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati— “paṭibhānesu ñāṇaṃ paṭibhānapaṭisambhidā”.</p>
<p><a class='ref sc' id='sc22' href='#sc22'>SC 22</a><a class='ref ms' id='ms26Ps_1564' href='#ms26Ps_1564'>Ms 26Ps_1564</a>“‘Taṃ kho panidaṃ dukkhaṃ ariyasaccaṃ pariññeyyan’ti … pe … pariññātanti pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi”.</p>
<p><a class='ref sc' id='sc23' href='#sc23'>SC 23</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.151</a><a class='ref ms' id='ms26Ps_1565' href='#ms26Ps_1565'>Ms 26Ps_1565</a>Cakkhuṃ udapādīti—kenaṭṭhena? Ñāṇaṃ udapādīti—kenaṭṭhena? Paññā udapādīti— kenaṭṭhena? Vijjā udapādīti—kenaṭṭhena? Āloko udapādīti—kenaṭṭhena? <strong>Cakkhuṃ udapādī</strong>ti—dassanaṭṭhena. <strong>Ñāṇaṃ udapādī</strong>ti—ñātaṭṭhena. <strong>Paññā udapādī</strong>ti—pajānanaṭṭhena. <strong>Vijjā udapādī</strong>ti—paṭivedhaṭṭhena. <strong>Āloko udapādī</strong>ti—obhāsaṭṭhena.</p>
<p><a class='ref sc' id='sc24' href='#sc24'>SC 24</a><a class='ref ms' id='ms26Ps_1566' href='#ms26Ps_1566'>Ms 26Ps_1566</a>Cakkhuṃ dhammo, ñāṇaṃ dhammo, paññā dhammo, vijjā dhammo, āloko dhammo. Ime pañca dhammā dhammapaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati— “dhammesu ñāṇaṃ dhammapaṭisambhidā”.</p>
<p><a class='ref sc' id='sc25' href='#sc25'>SC 25</a><a class='ref ms' id='ms26Ps_1567' href='#ms26Ps_1567'>Ms 26Ps_1567</a>Dassanaṭṭho attho, ñātaṭṭho attho, pajānanaṭṭho attho, paṭivedhaṭṭho attho, obhāsaṭṭho attho. Ime pañca atthā atthapaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati—“atthesu ñāṇaṃ atthapaṭisambhidā”.</p>
<p><a class='ref sc' id='sc26' href='#sc26'>SC 26</a><a class='ref ms' id='ms26Ps_1568' href='#ms26Ps_1568'>Ms 26Ps_1568</a>Pañca dhamme sandassetuṃ byañjananiruttābhilāpā, pañca atthe sandassetuṃ byañjananiruttābhilāpā. Imā dasa niruttiyo niruttipaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati—“niruttīsu ñāṇaṃ niruttipaṭisambhidā”.</p>
<p><a class='ref sc' id='sc27' href='#sc27'>SC 27</a><a class='ref ms' id='ms26Ps_1569' href='#ms26Ps_1569'>Ms 26Ps_1569</a>Pañcasu dhammesu ñāṇāni, pañcasu atthesu ñāṇāni, dasasu niruttīsu ñāṇāni. Imāni vīsati ñāṇāni paṭibhānapaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati— “paṭibhānesu ñāṇaṃ paṭibhānapaṭisambhidā”.</p>
<p><a class='ref sc' id='sc28' href='#sc28'>SC 28</a><a class='ref ms' id='ms26Ps_1570' href='#ms26Ps_1570'>Ms 26Ps_1570</a>Dukkhe ariyasacce pannarasa dhammā, pannarasa atthā, tiṃsa niruttiyo, saṭṭhi ñāṇāni.</p>
<p><a class='ref sc' id='sc29' href='#sc29'>SC 29</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.152</a><a class='ref ms' id='ms26Ps_1571' href='#ms26Ps_1571'>Ms 26Ps_1571</a>“‘<strong>Idaṃ dukkhasamudayaṃ ariyasaccan</strong>’ti pubbe ananussutesu dhammesu cakkhuṃ udapādi … pe … āloko udapādi. ‘Taṃ kho panidaṃ dukkhasamudayaṃ ariyasaccaṃ pahātabban’ti … pe … pahīnanti pubbe ananussutesu dhammesu cakkhuṃ udapādi … pe … āloko udapādi … pe … ”.</p>
<p><a class='ref sc' id='sc30' href='#sc30'>SC 30</a><a class='ref ms' id='ms26Ps_1572' href='#ms26Ps_1572'>Ms 26Ps_1572</a>Dukkhasamudaye ariyasacce pannarasa dhammā, pannarasa atthā, tiṃsa niruttiyo, saṭṭhi ñāṇāni.</p>
<p><a class='ref sc' id='sc31' href='#sc31'>SC 31</a><a class='ref ms' id='ms26Ps_1573' href='#ms26Ps_1573'>Ms 26Ps_1573</a>“‘<strong>Idaṃ dukkhanirodhaṃ ariyasaccan</strong>’ti pubbe ananussutesu dhammesu cakkhuṃ udapādi … pe … āloko udapādi. ‘Taṃ kho panidaṃ dukkhanirodhaṃ ariyasaccaṃ sacchikātabban’ti … pe … sacchikatanti pubbe ananussutesu dhammesu cakkhuṃ udapādi … pe … āloko udapādi … pe … ”.</p>
<p><a class='ref sc' id='sc32' href='#sc32'>SC 32</a><a class='ref ms' id='ms26Ps_1574' href='#ms26Ps_1574'>Ms 26Ps_1574</a>Dukkhanirodhe ariyasacce pannarasa dhammā, pannarasa atthā, tiṃsa niruttiyo, saṭṭhi ñāṇāni.</p>
<p><a class='ref sc' id='sc33' href='#sc33'>SC 33</a><a class='ref ms' id='ms26Ps_1575' href='#ms26Ps_1575'>Ms 26Ps_1575</a>“‘<strong>Idaṃ dukkhanirodhagāminī paṭipadā ariyasaccan</strong>’ti pubbe ananussutesu dhammesu cakkhuṃ udapādi … pe … āloko udapādi. ‘Taṃ kho panidaṃ dukkhanirodhagāminī paṭipadā ariyasaccaṃ bhāvetabban’ti … pe … bhāvitanti pubbe ananussutesu dhammesu cakkhuṃ udapādi … pe … āloko udapādi … pe … ”.</p>
<p><a class='ref sc' id='sc34' href='#sc34'>SC 34</a><a class='ref ms' id='ms26Ps_1576' href='#ms26Ps_1576'>Ms 26Ps_1576</a>Dukkhanirodhagāminiyā paṭipadāya ariyasacce pannarasa dhammā, pannarasa atthā, tiṃsa niruttiyo, saṭṭhi ñāṇāni.</p>
<p><a class='ref sc' id='sc35' href='#sc35'>SC 35</a><a class='ref ms' id='ms26Ps_1577' href='#ms26Ps_1577'>Ms 26Ps_1577</a>Catūsu ariyasaccesu saṭṭhi dhammā, saṭṭhi atthā, vīsatisataniruttiyo, cattālīsañca dve ca ñāṇasatāni.</p>
<h2>2.6.2. Satipaṭṭhānavāra</h2>
<p><a class='ref sc' id='sc36' href='#sc36'>SC 36</a><a class='ref ms' id='ms26Ps_1578' href='#ms26Ps_1578'>Ms 26Ps_1578</a><a class='ref msdiv' id='msdiv31' href='#msdiv31'>Msdiv 31</a>“‘Ayaṃ kāye kāyānupassanā’ti me, bhikkhave, pubbe ananussutesu dhammesu cakkhuṃ udapādi … pe … āloko udapādi. Sā kho panāyaṃ kāye kāyānupassanā bhāvetabbāti me, bhikkhave … pe … bhāvitāti me, bhikkhave, pubbe ananussutesu dhammesu cakkhuṃ udapādi … pe … āloko udapādi”.</p>
<p><a class='ref sc' id='sc37' href='#sc37'>SC 37</a><a class='ref ms' id='ms26Ps_1579' href='#ms26Ps_1579'>Ms 26Ps_1579</a>“Ayaṃ vedanāsu … pe … ayaṃ citte … pe … ayaṃ dhammesu dhammānupassanāti me, bhikkhave, pubbe ananussutesu dhammesu cakkhuṃ udapādi … pe … āloko udapādi. Sā kho panāyaṃ dhammesu dhammānupassanā bhāvetabbāti … pe … bhāvitāti me, bhikkhave, pubbe ananussutesu dhammesu cakkhuṃ udapādi … pe … āloko udapādi”.</p>
<p><a class='ref sc' id='sc38' href='#sc38'>SC 38</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.153</a><a class='ref ms' id='ms26Ps_1580' href='#ms26Ps_1580'>Ms 26Ps_1580</a>“‘<strong>Ayaṃ kāye kāyānupassanā</strong>’ti pubbe ananussutesu dhammesu cakkhuṃ udapādi … pe … āloko udapādi … pe … sā kho panāyaṃ kāye kāyānupassanā bhāvetabbāti … pe … bhāvitāti pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi”.</p>
<p><a class='ref sc' id='sc39' href='#sc39'>SC 39</a><a class='ref ms' id='ms26Ps_1581' href='#ms26Ps_1581'>Ms 26Ps_1581</a>Cakkhuṃ udapādīti—kenaṭṭhena? Ñāṇaṃ udapādīti—kenaṭṭhena? Paññā udapādīti— kenaṭṭhena? Vijjā udapādīti—kenaṭṭhena? Āloko udapādīti—kenaṭṭhena? <strong>Cakkhuṃ udapādī</strong>ti—dassanaṭṭhena. <strong>Ñāṇaṃ udapādī</strong>ti—ñātaṭṭhena. <strong>Paññā udapādī</strong>ti—pajānanaṭṭhena. <strong>Vijjā udapādī</strong>ti—paṭivedhaṭṭhena. <strong>Āloko udapādī</strong>ti—obhāsaṭṭhena.</p>
<p><a class='ref sc' id='sc40' href='#sc40'>SC 40</a><a class='ref ms' id='ms26Ps_1582' href='#ms26Ps_1582'>Ms 26Ps_1582</a>Cakkhuṃ dhammo, ñāṇaṃ dhammo, paññā dhammo, vijjā dhammo, āloko dhammo. Ime pañca dhammā dhammapaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati— “dhammesu ñāṇaṃ dhammapaṭisambhidā”.</p>
<p><a class='ref sc' id='sc41' href='#sc41'>SC 41</a><a class='ref ms' id='ms26Ps_1583' href='#ms26Ps_1583'>Ms 26Ps_1583</a>Dassanaṭṭho attho, ñātaṭṭho attho, pajānanaṭṭho attho, paṭivedhaṭṭho attho, obhāsaṭṭho attho. Ime pañca atthā atthapaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati—“atthesu ñāṇaṃ atthapaṭisambhidā”.</p>
<p><a class='ref sc' id='sc42' href='#sc42'>SC 42</a><a class='ref ms' id='ms26Ps_1584' href='#ms26Ps_1584'>Ms 26Ps_1584</a>Pañca dhamme sandassetuṃ byañjananiruttābhilāpā, pañca atthe sandassetuṃ byañjananiruttābhilāpā. Imā dasa niruttiyo niruttipaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati—“niruttīsu ñāṇaṃ niruttipaṭisambhidā”.</p>
<p><a class='ref sc' id='sc43' href='#sc43'>SC 43</a><a class='ref ms' id='ms26Ps_1585' href='#ms26Ps_1585'>Ms 26Ps_1585</a>Pañcasu dhammesu ñāṇāni, pañcasu atthesu ñāṇāni, dasasu niruttīsu ñāṇāni. Imāni vīsati ñāṇāni paṭibhānapaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati— “paṭibhānesu ñāṇaṃ paṭibhānapaṭisambhidā”.</p>
<p><a class='ref sc' id='sc44' href='#sc44'>SC 44</a><a class='ref ms' id='ms26Ps_1586' href='#ms26Ps_1586'>Ms 26Ps_1586</a>Kāye kāyānupassanāsatipaṭṭhāne pannarasa dhammā, pannarasa atthā, tiṃsa niruttiyo, saṭṭhi ñāṇāni.</p>
<p><a class='ref sc' id='sc45' href='#sc45'>SC 45</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.154</a><a class='ref ms' id='ms26Ps_1587' href='#ms26Ps_1587'>Ms 26Ps_1587</a>“<strong>Ayaṃ vedanāsu</strong> … pe … <strong>ayaṃ citte</strong> … pe … <strong>ayaṃ dhammesu dhammānupassanā</strong>ti pubbe ananussutesu dhammesu cakkhuṃ udapādi … pe … āloko udapādi … pe … sā kho panāyaṃ dhammesu dhammānupassanā bhāvetabbāti … pe … bhāvitāti pubbe ananussutesu dhammesu cakkhuṃ udapādi … pe … āloko udapādi … pe … ”.</p>
<p><a class='ref sc' id='sc46' href='#sc46'>SC 46</a><a class='ref ms' id='ms26Ps_1588' href='#ms26Ps_1588'>Ms 26Ps_1588</a>Dhammesu dhammānupassanā satipaṭṭhāne pannarasa dhammā, pannarasa atthā, tiṃsa niruttiyo, saṭṭhi ñāṇāni.</p>
<p><a class='ref sc' id='sc47' href='#sc47'>SC 47</a><a class='ref ms' id='ms26Ps_1589' href='#ms26Ps_1589'>Ms 26Ps_1589</a>Catūsu satipaṭṭhānesu saṭṭhi dhammā, saṭṭhi atthā, vīsatisataniruttiyo, cattālīsañca dve ca ñāṇasatāni.</p>
<h2>2.6.3. Iddhipādavāra</h2>
<p><a class='ref sc' id='sc48' href='#sc48'>SC 48</a><a class='ref ms' id='ms26Ps_1590' href='#ms26Ps_1590'>Ms 26Ps_1590</a><a class='ref msdiv' id='msdiv32' href='#msdiv32'>Msdiv 32</a>“Ayaṃ chandasamādhipadhānasaṅkhārasamannāgato iddhipādoti me, bhikkhave, pubbe ananussutesu dhammesu cakkhuṃ udapādi … pe … āloko udapādi. So kho panāyaṃ chandasamādhipadhānasaṅkhārasamannāgato iddhipādo bhāvetabboti me, bhikkhave … pe … bhāvitoti me, bhikkhave, pubbe ananussutesu dhammesu cakkhuṃ udapādi … pe … āloko udapādi.</p>
<p><a class='ref sc' id='sc49' href='#sc49'>SC 49</a><a class='ref ms' id='ms26Ps_1591' href='#ms26Ps_1591'>Ms 26Ps_1591</a>Ayaṃ vīriyasamādhi … pe … ayaṃ cittasamādhi … pe … ayaṃ vīmaṃsāsamādhipadhānasaṅkhārasamannāgato iddhipādoti me, bhikkhave, pubbe ananussutesu dhammesu cakkhuṃ udapādi … pe … āloko udapādi. So kho panāyaṃ vīmaṃsāsamādhipadhānasaṅkhārasamannāgato iddhipādo bhāvetabboti me, bhikkhave, pubbe ananussutesu dhammesu cakkhuṃ udapādi … pe … āloko udapādi”.</p>
<p><a class='ref sc' id='sc50' href='#sc50'>SC 50</a><a class='ref ms' id='ms26Ps_1592' href='#ms26Ps_1592'>Ms 26Ps_1592</a>“‘Ayaṃ <strong>chandasamādhipadhānasaṅkhārasamannāgato iddhipādo</strong>’ti pubbe ananussutesu dhammesu cakkhuṃ udapādi … pe … āloko udapādi … pe … so kho panāyaṃ chandasamādhipadhānasaṅkhārasamannāgato iddhipādo bhāvetabboti … pe … bhāvitoti pubbe ananussutesu dhammesu cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi”.</p>
<p><a class='ref sc' id='sc51' href='#sc51'>SC 51</a><a class='ref ms' id='ms26Ps_1593' href='#ms26Ps_1593'>Ms 26Ps_1593</a>Cakkhuṃ udapādīti—kenaṭṭhena? Ñāṇaṃ udapādīti—kenaṭṭhena? Paññā udapādīti— kenaṭṭhena? Vijjā udapādīti—kenaṭṭhena? Āloko udapādīti—kenaṭṭhena? <strong>Cakkhuṃ udapādī</strong>ti—dassanaṭṭhena. <strong>Ñāṇaṃ udapādī</strong>ti—ñātaṭṭhena. <strong>Paññā udapādī</strong>ti—pajānanaṭṭhena. <strong>Vijjā udapādī</strong>ti—paṭivedhaṭṭhena. <strong>Āloko udapādī</strong>ti—obhāsaṭṭhena.</p>
<p><a class='ref sc' id='sc52' href='#sc52'>SC 52</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.155</a><a class='ref ms' id='ms26Ps_1594' href='#ms26Ps_1594'>Ms 26Ps_1594</a>Cakkhuṃ dhammo, ñāṇaṃ dhammo, paññā dhammo, vijjā dhammo, āloko dhammo. Ime pañca dhammā dhammapaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati— “dhammesu ñāṇaṃ dhammapaṭisambhidā”.</p>
<p><a class='ref sc' id='sc53' href='#sc53'>SC 53</a><a class='ref ms' id='ms26Ps_1595' href='#ms26Ps_1595'>Ms 26Ps_1595</a>Dassanaṭṭho attho, ñātaṭṭho attho, pajānanaṭṭho attho, paṭivedhaṭṭho attho, obhāsaṭṭho attho. Ime pañca atthā atthapaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati—“atthesu ñāṇaṃ atthapaṭisambhidā”.</p>
<p><a class='ref sc' id='sc54' href='#sc54'>SC 54</a><a class='ref ms' id='ms26Ps_1596' href='#ms26Ps_1596'>Ms 26Ps_1596</a>Pañca dhamme sandassetuṃ byañjananiruttābhilāpā, pañca atthe sandassetuṃ byañjananiruttābhilāpā. Imā dasa niruttiyo niruttipaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati—“niruttīsu ñāṇaṃ niruttipaṭisambhidā”.</p>
<p><a class='ref sc' id='sc55' href='#sc55'>SC 55</a><a class='ref ms' id='ms26Ps_1597' href='#ms26Ps_1597'>Ms 26Ps_1597</a>Pañcasu dhammesu ñāṇāni, pañcasu atthesu ñāṇāni, dasasu niruttīsu ñāṇāni. Imāni vīsati ñāṇāni paṭibhānapaṭisambhidāya ārammaṇā ceva honti gocarā ca. Ye tassā ārammaṇā te tassā gocarā. Ye tassā gocarā te tassā ārammaṇā. Tena vuccati— “paṭibhānesu ñāṇaṃ paṭibhānapaṭisambhidā”.</p>
<p><a class='ref sc' id='sc56' href='#sc56'>SC 56</a><a class='ref ms' id='ms26Ps_1598' href='#ms26Ps_1598'>Ms 26Ps_1598</a>Chandasamādhipadhānasaṅkhārasamannāgate iddhipāde pannarasa dhammā, pannarasa atthā, tiṃsa niruttiyo, saṭṭhi ñāṇāni.</p>
<p><a class='ref sc' id='sc57' href='#sc57'>SC 57</a><a class='ref ms' id='ms26Ps_1599' href='#ms26Ps_1599'>Ms 26Ps_1599</a>“Ayaṃ <strong>vīriyasamādhi</strong> … pe … ayaṃ <strong>cittasamādhi</strong> … pe … ayaṃ <strong>vīmaṃsāsamādhipadhānasaṅkhārasamannāgato iddhipādo</strong>ti pubbe ananussutesu dhammesu cakkhuṃ udapādi … pe … āloko udapādi … pe … so kho panāyaṃ vīmaṃsāsamādhipadhānasaṅkhārasamannāgato iddhipādo bhāvetabboti … pe … bhāvitoti pubbe ananussutesu dhammesu cakkhuṃ udapādi … pe … āloko udapādi … pe … ”.</p>
<p><a class='ref sc' id='sc58' href='#sc58'>SC 58</a><a class='ref ms' id='ms26Ps_1600' href='#ms26Ps_1600'>Ms 26Ps_1600</a>Vīmaṃsāsamādhipadhānasaṅkhārasamannāgate iddhipāde pannarasa dhammā, pannarasa atthā, tiṃsa niruttiyo, saṭṭhi ñāṇāni.</p>
<p><a class='ref sc' id='sc59' href='#sc59'>SC 59</a><a class='ref ms' id='ms26Ps_1601' href='#ms26Ps_1601'>Ms 26Ps_1601</a>Catūsu iddhipādesu saṭṭhi dhammā, saṭṭhi atthā, vīsatisataniruttiyo, cattālīsañca dve ca ñāṇasatāni.</p>
<h2>2.6.4. Sattabodhisattavāra</h2>
<p><a class='ref sc' id='sc60' href='#sc60'>SC 60</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.156</a><a class='ref ms' id='ms26Ps_1602' href='#ms26Ps_1602'>Ms 26Ps_1602</a><a class='ref msdiv' id='msdiv33' href='#msdiv33'>Msdiv 33</a>“‘Samudayo samudayo’ti kho, bhikkhave, vipassissa bodhisattassa pubbe ananussutesu dhammesu cakkhuṃ udapādi … pe … āloko udapādi. ‘Nirodho nirodho’ti kho, bhikkhave, vipassissa bodhisattassa pubbe ananussutesu dhammesu cakkhuṃ udapādi … pe … āloko udapādi”. Vipassissa bodhisattassa veyyākaraṇe dasa dhammā, dasa atthā, vīsati niruttiyo, <span class='var' id='note273' title='cattārīsaṃ (pts1) | cattālīsa (c1)' href='#note273' title='cattārīsaṃ (pts1) | cattālīsa (c1)'>cattālīsaṃ</span> ñāṇāni.</p>
<p><a class='ref sc' id='sc61' href='#sc61'>SC 61</a><a class='ref ms' id='ms26Ps_1603' href='#ms26Ps_1603'>Ms 26Ps_1603</a>“‘Samudayo samudayo’ti kho, bhikkhave, sikhissa bodhisattassa … pe … vessabhussa bodhisattassa … pe … kakusandhassa bodhisattassa … pe … koṇāgamanassa bodhisattassa … pe … kassapassa bodhisattassa pubbe ananussutesu dhammesu cakkhuṃ udapādi … pe … āloko udapādi. ‘Nirodho nirodho’ti kho, bhikkhave, kassapassa bodhisattassa pubbe ananussutesu dhammesu cakkhuṃ udapādi … pe … āloko udapādi”. Kassapassa bodhisattassa veyyākaraṇe dasa dhammā, dasa atthā, vīsati niruttiyo, cattālīsaṃ ñāṇāni.</p>
<p><a class='ref sc' id='sc62' href='#sc62'>SC 62</a><a class='ref ms' id='ms26Ps_1604' href='#ms26Ps_1604'>Ms 26Ps_1604</a>“‘Samudayo samudayo’ti kho, bhikkhave, gotamassa bodhisattassa pubbe ananussutesu dhammesu cakkhuṃ udapādi … pe … āloko udapādi. ‘Nirodho nirodho’ti kho, bhikkhave, gotamassa bodhisattassa pubbe ananussutesu dhammesu cakkhuṃ udapādi … pe … āloko udapādi”. Gotamassa bodhisattassa veyyākaraṇe dasa dhammā, dasa atthā, vīsati niruttiyo, cattālīsaṃ ñāṇāni.</p>
<p><a class='ref sc' id='sc63' href='#sc63'>SC 63</a><a class='ref ms' id='ms26Ps_1605' href='#ms26Ps_1605'>Ms 26Ps_1605</a>Sattannaṃ bodhisattānaṃ sattasu veyyākaraṇesu sattati dhammā, sattati atthā, <span class='var' id='note274' title='cattarīsaṃsataṃ (bj) | cattārīsasatā (s1-3, pts1)' href='#note274' title='cattarīsaṃsataṃ (bj) | cattārīsasatā (s1-3, pts1)'>cattālīsasataṃ</span> niruttiyo, asīti ca dve ca ñāṇasatāni.</p>
<h2>2.6.5. Abhiññādivāra</h2>
<p><a class='ref sc' id='sc64' href='#sc64'>SC 64</a><a class='ref ms' id='ms26Ps_1606' href='#ms26Ps_1606'>Ms 26Ps_1606</a><a class='ref msdiv' id='msdiv34' href='#msdiv34'>Msdiv 34</a>“‘Yāvatā abhiññāya abhiññaṭṭho ñāto diṭṭho vidito sacchikato phassito paññāya. Aphassito paññāya abhiññaṭṭho natthī’ti—cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi”. Abhiññāya abhiññaṭṭhe pañcavīsati dhammā, pañcavīsati atthā, <span class='var' id='note275' title='paññāsa (pts1, c1)' href='#note275' title='paññāsa (pts1, c1)'>paññāsaṃ</span> niruttiyo, sataṃ ñāṇāni.</p>
<p><a class='ref sc' id='sc65' href='#sc65'>SC 65</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.157</a><a class='ref ms' id='ms26Ps_1607' href='#ms26Ps_1607'>Ms 26Ps_1607</a>“‘Yāvatā pariññāya pariññaṭṭho … pe … yāvatā pahānassa pahānaṭṭho … pe … yāvatā bhāvanāya bhāvanaṭṭho … pe … yāvatā sacchikiriyāya sacchikiriyaṭṭho ñāto diṭṭho vidito sacchikato phassito paññāya. Aphassito paññāya sacchikiriyaṭṭho natthī’ti—cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi”. Sacchikiriyāya sacchikiriyaṭṭhe pañcavīsati dhammā, pañcavīsati atthā, paññāsaṃ niruttiyo, sataṃ ñāṇāni.</p>
<p><a class='ref sc' id='sc66' href='#sc66'>SC 66</a><a class='ref ms' id='ms26Ps_1608' href='#ms26Ps_1608'>Ms 26Ps_1608</a>Abhiññāya abhiññaṭṭhe, pariññāya pariññaṭṭhe, pahānāya pahānaṭṭhe, bhāvanāya bhāvanaṭṭhe, sacchikiriyāya sacchikiriyaṭṭhe pañcavīsasataṃ dhammā, pañcavīsasataṃ atthā, aḍḍhateyyāni niruttisatāni, pañca ñāṇasatāni.</p>
<h2>2.6.6. Khandhādivāra</h2>
<p><a class='ref sc' id='sc67' href='#sc67'>SC 67</a><a class='ref ms' id='ms26Ps_1609' href='#ms26Ps_1609'>Ms 26Ps_1609</a><a class='ref msdiv' id='msdiv35' href='#msdiv35'>Msdiv 35</a>“‘Yāvatā khandhānaṃ khandhaṭṭho, ñāto diṭṭho vidito sacchikato phassito paññāya. Aphassito paññāya khandhaṭṭho natthī’ti—cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi”. Khandhānaṃ khandhaṭṭhe pañcavīsati dhammā, pañcavīsati atthā, paññāsaṃ niruttiyo, sataṃ ñāṇāni.</p>
<p><a class='ref sc' id='sc68' href='#sc68'>SC 68</a><a class='ref ms' id='ms26Ps_1610' href='#ms26Ps_1610'>Ms 26Ps_1610</a>“‘Yāvatā dhātūnaṃ dhātuṭṭho … pe … yāvatā āyatanānaṃ āyatanaṭṭho … pe … yāvatā saṅkhatānaṃ saṅkhataṭṭho … pe … yāvatā asaṅkhatassa asaṅkhataṭṭho ñāto diṭṭho vidito sacchikato phassito paññāya. Aphassito paññāya asaṅkhataṭṭho natthī’ti— cakkhuṃ udapādi … pe … āloko udapādi”. Asaṅkhatassa asaṅkhataṭṭhe pañcavīsati dhammā, pañcavīsati atthā, paññāsaṃ niruttiyo, sataṃ ñāṇāni.</p>
<p><a class='ref sc' id='sc69' href='#sc69'>SC 69</a><a class='ref ms' id='ms26Ps_1611' href='#ms26Ps_1611'>Ms 26Ps_1611</a>Khandhānaṃ khandhaṭṭhe, dhātūnaṃ dhātuṭṭhe, āyatanānaṃ āyatanaṭṭhe saṅkhatānaṃ saṅkhataṭṭhe, asaṅkhatassa asaṅkhataṭṭhe pañcavīsatisataṃ dhammā, pañcavīsatisataṃ atthā, aḍḍhateyyāni niruttisatāni, pañca ñāṇasatāni.</p>
<h2>2.6.7. Saccavāra</h2>
<p><a class='ref sc' id='sc70' href='#sc70'>SC 70</a><a class='ref ms' id='ms26Ps_1612' href='#ms26Ps_1612'>Ms 26Ps_1612</a><a class='ref msdiv' id='msdiv36' href='#msdiv36'>Msdiv 36</a>“‘Yāvatā dukkhassa dukkhaṭṭho, ñāto diṭṭho vidito sacchikato phassito paññāya. Aphassito paññāya dukkhaṭṭho natthī’ti—cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi”. Dukkhassa dukkhaṭṭhe pañcavīsati dhammā, pañcavīsati atthā, paññāsaṃ niruttiyo, sataṃ ñāṇāni.</p>
<p><a class='ref sc' id='sc71' href='#sc71'>SC 71</a><a class='ref ms' id='ms26Ps_1613' href='#ms26Ps_1613'>Ms 26Ps_1613</a>“‘Yāvatā samudayassa samudayaṭṭho … pe … yāvatā nirodhassa nirodhaṭṭho … pe … yāvatā maggassa maggaṭṭho ñāto diṭṭho vidito sacchikato phassito paññāya. Aphassito paññāya maggaṭṭho natthī’ti—cakkhuṃ udapādi … pe … āloko udapādi”. Maggassa maggaṭṭhe pañcavīsati dhammā, pañcavīsati atthā, paññāsaṃ niruttiyo, sataṃ ñāṇāni.</p>
<p><a class='ref sc' id='sc72' href='#sc72'>SC 72</a><a class='ref ms' id='ms26Ps_1614' href='#ms26Ps_1614'>Ms 26Ps_1614</a>Catūsu ariyasaccesu sataṃ dhammā, sataṃ atthā, dve niruttisatāni, cattāri ñāṇasatāni.</p>
<h2>2.6.8. Paṭisambhidāvāra</h2>
<p><a class='ref sc' id='sc73' href='#sc73'>SC 73</a><a class='ref ms' id='ms26Ps_1615' href='#ms26Ps_1615'>Ms 26Ps_1615</a><a class='ref msdiv' id='msdiv37' href='#msdiv37'>Msdiv 37</a>“‘Yāvatā atthapaṭisambhidāya atthapaṭisambhidaṭṭho, ñāto diṭṭho vidito sacchikato phassito paññāya. Aphassito paññāya atthapaṭisambhidaṭṭho natthī’ti—cakkhuṃ udapādi … pe … āloko udapādi”. Atthapaṭisambhidāya atthapaṭisambhidaṭṭhe pañcavīsati dhammā, pañcavīsati atthā, paññāsaṃ niruttiyo, sataṃ ñāṇāni.</p>
<p><a class='ref sc' id='sc74' href='#sc74'>SC 74</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.158</a><a class='ref ms' id='ms26Ps_1616' href='#ms26Ps_1616'>Ms 26Ps_1616</a>“‘Yāvatā dhammapaṭisambhidāya dhammapaṭisambhidaṭṭho … pe … yāvatā niruttipaṭisambhidāya niruttipaṭisambhidaṭṭho … pe … yāvatā paṭibhānapaṭisambhidāya paṭibhānapaṭisambhidaṭṭho, ñāto diṭṭho vidito sacchikato phassito paññāya. Aphassito paññāya paṭibhānapaṭisambhidaṭṭho natthī’ti—cakkhuṃ udapādi … pe … āloko udapādi”. Paṭibhānapaṭisambhidaṭṭhe pañcavīsati dhammā, pañcavīsati atthā, paññāsaṃ niruttiyo, sataṃ ñāṇāni.</p>
<p><a class='ref sc' id='sc75' href='#sc75'>SC 75</a><a class='ref ms' id='ms26Ps_1617' href='#ms26Ps_1617'>Ms 26Ps_1617</a>Catūsu paṭisambhidāsu sataṃ dhammā, sataṃ atthā, dve niruttisatāni, cattāri ñāṇasatāni.</p>
<h2>2.6.9. Chabuddhadhammavāra</h2>
<p><a class='ref sc' id='sc76' href='#sc76'>SC 76</a><a class='ref ms' id='ms26Ps_1618' href='#ms26Ps_1618'>Ms 26Ps_1618</a><a class='ref msdiv' id='msdiv38' href='#msdiv38'>Msdiv 38</a>“‘Yāvatā <span class='var' id='note276' title='indriyaparopariyatte ñāṇaṃ (bj, s1-3, c1)' href='#note276' title='indriyaparopariyatte ñāṇaṃ (bj, s1-3, c1)'>indriyaparopariyattañāṇaṃ</span>, ñātaṃ diṭṭhaṃ viditaṃ sacchikataṃ phassitaṃ paññāya. Aphassitaṃ paññāya indriyaparopariyattañāṇaṃ natthī’ti—cakkhuṃ udapādi … pe … āloko udapādi”. Indriyaparopariyattañāṇe pañcavīsati dhammā, pañcavīsati atthā, paññāsaṃ niruttiyo, sataṃ ñāṇāni.</p>
<p><a class='ref sc' id='sc77' href='#sc77'>SC 77</a><a class='ref ms' id='ms26Ps_1619' href='#ms26Ps_1619'>Ms 26Ps_1619</a>“‘Yāvatā sattānaṃ āsayānusaye ñāṇaṃ … pe … yāvatā yamakapāṭihīre ñāṇaṃ … pe … yāvatā mahākaruṇāsamāpattiyā ñāṇaṃ … pe … yāvatā sabbaññutaññāṇaṃ … pe … yāvatā anāvaraṇaṃ ñāṇaṃ, ñātaṃ diṭṭhaṃ viditaṃ sacchikataṃ phassitaṃ paññāya. Aphassitaṃ paññāya anāvaraṇaṃ ñāṇaṃ natthī’ti—cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi”. Anāvaraṇe ñāṇe pañcavīsati dhammā, pañcavīsati atthā, paññāsaṃ niruttiyo, sataṃ ñāṇāni.</p>
<p><a class='ref sc' id='sc78' href='#sc78'>SC 78</a><a class='ref ms' id='ms26Ps_1620' href='#ms26Ps_1620'>Ms 26Ps_1620</a>Chasu buddhadhammesu diyaḍḍhasataṃ dhammā, diyaḍḍhasataṃ atthā, tīṇi niruttisatāni, cha ñāṇasatāni.</p>
<p><a class='ref sc' id='sc79' href='#sc79'>SC 79</a><a class='ref ms' id='ms26Ps_1621' href='#ms26Ps_1621'>Ms 26Ps_1621</a><span class='var' id='note277' title='paṭisambhidāpakaraṇe (s1-3)'>Paṭisambhidādhikaraṇe</span> <span class='var' id='note278' title='aḍḍhanavamāni dhammasatāni (s1-3, pts1) | aḍḍhanavamadhammasatāni (mr)' href='#note277' title='paṭisambhidāpakaraṇe (s1-3)'>Paṭisambhidādhikaraṇe</span> <span class='var' id='note278' title='aḍḍhanavamāni dhammasatāni (s1-3, pts1) | aḍḍhanavamadhammasatāni (mr)'>aḍḍhanavadhammasatāni</span>, aḍḍhanavaatthasatāni, niruttisahassañca satta ca niruttisatāni, tīṇi ca ñāṇasahassāni, cattāri ca ñāṇasatānīti.</p>
<p class='endsutta'><a class='ref ms' id='ms26Ps_1622' href='#ms26Ps_1622'>Ms 26Ps_1622</a>Paṭisambhidākathā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
