<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cnd2' lang='pli'>
<header>
<ul>
<li class='division'>Cūḷaniddesa</li>
<li>Pārāyanavaggagāthā</li>
</ul>
<h1>Pucchā</h1>
</header>
<h2>1. Ajitamāṇavapucchā</h2>
<blockquote class='gatha'>
<p><a class='ref sc' id='sc1' href='#sc1'>SC 1</a> <a class='ref ms' id='ms25Cn_59' href='#ms25Cn_59'>Ms 25Cn_59</a><a class='ref msdiv' id='msdiv57' href='#msdiv57'>Msdiv 57</a>“Kenassu nivuto loko, <span class='speaker'>(iccāyasmā ajito)</span><br>
Kenassu nappakāsati;<br>
Kissābhilepanaṃ brūsi,<br>
Kiṃsu tassa mahabbhayaṃ”. (1)</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli7' href='#pts-vp-pli7'></a><a class='ref ms' id='ms25Cn_60' href='#ms25Cn_60'>Ms 25Cn_60</a><a class='ref msdiv' id='msdiv58' href='#msdiv58'>Msdiv 58</a>“Avijjāya nivuto loko, <span class='speaker'>(ajitāti bhagavā)</span><br>
Vevicchā pamādā nappakāsati;<br>
Jappābhilepanaṃ brūmi,<br>
Dukkhamassa mahabbhayaṃ”. (2)</p>
<p><a class='ref sc' id='sc3' href='#sc3'>SC 3</a> <a class='ref ms' id='ms25Cn_61' href='#ms25Cn_61'>Ms 25Cn_61</a><a class='ref msdiv' id='msdiv59' href='#msdiv59'>Msdiv 59</a>“Savanti sabbadhi sotā, <span class='speaker'>(iccāyasmā ajito)</span><br>
Sotānaṃ kiṃ nivāraṇaṃ;<br>
Sotānaṃ saṃvaraṃ brūhi,<br>
Kena sotā pidhiyyare”. (3)</p>
<p><a class='ref sc' id='sc4' href='#sc4'>SC 4</a> <a class='ref pts-vp-pli' id='pts-vp-pli8' href='#pts-vp-pli8'></a><a class='ref ms' id='ms25Cn_62' href='#ms25Cn_62'>Ms 25Cn_62</a><a class='ref msdiv' id='msdiv60' href='#msdiv60'>Msdiv 60</a>“Yāni sotāni lokasmiṃ, <span class='speaker'>(ajitāti bhagavā)</span><br>
Sati tesaṃ nivāraṇaṃ;<br>
Sotānaṃ saṃvaraṃ brūmi,<br>
Paññāyete pidhiyyare”. (4)</p>
<p><a class='ref sc' id='sc5' href='#sc5'>SC 5</a> <a class='ref ms' id='ms25Cn_63' href='#ms25Cn_63'>Ms 25Cn_63</a><a class='ref msdiv' id='msdiv61' href='#msdiv61'>Msdiv 61</a>“Paññā ceva <span class='var' id='note33' title='satī cāpi (bj) | sati yañca (^snp5.2#90 [Ajitamāṇavapucchā])'>sati cāpi</span>, <span class='speaker' href='#note33' title='satī cāpi (bj) | sati yañca (^snp5.2#90 [Ajitamāṇavapucchā])'>sati cāpi</span>, <span class='speaker'>(iccāyasmā ajito)</span><br>
Nāmarūpañca mārisa;<br>
Etaṃ me puṭṭho pabrūhi,<br>
Katthetaṃ uparujjhati”. (5)</p>
<p><a class='ref sc' id='sc6' href='#sc6'>SC 6</a><a class='ref ms' id='ms25Cn_64' href='#ms25Cn_64'>Ms 25Cn_64</a><a class='ref msdiv' id='msdiv62' href='#msdiv62'>Msdiv 62</a>“Yametaṃ pañhaṃ apucchi,<br>
ajita taṃ vadāmi te;<br>
Yattha nāmañca rūpañca,<br>
asesaṃ uparujjhati;<br>
Viññāṇassa nirodhena,<br>
etthetaṃ uparujjhati”. (6)</p>
<p><a class='ref sc' id='sc7' href='#sc7'>SC 7</a> <a class='ref ms' id='ms25Cn_65' href='#ms25Cn_65'>Ms 25Cn_65</a><a class='ref msdiv' id='msdiv63' href='#msdiv63'>Msdiv 63</a>“Ye ca saṅkhātadhammāse,<br>
ye ca <span class='var' id='note35' title='sekkhā (mr)' href='#note35' title='sekkhā (mr)'>sekhā</span> puthū idha;<br>
Tesaṃ me nipako iriyaṃ,<br>
puṭṭho pabrūhi mārisa”. (7)</p>
<p><a class='ref sc' id='sc8' href='#sc8'>SC 8</a> <a class='ref ms' id='ms25Cn_66' href='#ms25Cn_66'>Ms 25Cn_66</a><a class='ref msdiv' id='msdiv64' href='#msdiv64'>Msdiv 64</a>“Kāmesu nābhigijjheyya,<br>
Manasānāvilo siyā;<br>
Kusalo sabbadhammānaṃ,<br>
Sato bhikkhu paribbaje”ti. (8)</p>
</blockquote>
<p class='endsutta'><a class='ref ms' id='ms25Cn_67' href='#ms25Cn_67'>Ms 25Cn_67</a>Ajitamāṇavapucchā paṭhamā.</p>
<h2>2. Tissametteyyamāṇavapucchā</h2>
<blockquote class='gatha'>
<p><a class='ref sc' id='sc9' href='#sc9'>SC 9</a> <a class='ref pts-vp-pli' id='pts-vp-pli10' href='#pts-vp-pli10'></a><a class='ref ms' id='ms25Cn_68' href='#ms25Cn_68'>Ms 25Cn_68</a><a class='ref msdiv' id='msdiv65' href='#msdiv65'>Msdiv 65</a>“Kodha santusito loke, <span class='speaker'>(iccāyasmā tissametteyyo)</span><br>
Kassa no santi iñjitā;<br>
Ko ubhantamabhiññāya,<br>
Majjhe mantā <span class='var' id='note38' title='na limpati (s1-3)' href='#note38' title='na limpati (s1-3)'>na lippati</span>;<br>
Kaṃ brūsi mahāpurisoti,<br>
Ko <span class='var' id='note39' title='ko’dha (bj, s1-3)'>idha</span> <span class='var' id='note40' title='sibbanimaccagāti (bj, c1) | sibbanim’accagā (pts1)' href='#note39' title='ko’dha (bj, s1-3)'>idha</span> <span class='var' id='note40' title='sibbanimaccagāti (bj, c1) | sibbanim’accagā (pts1)'>sibbinimaccagā</span>”. (1)</p>
<p><a class='ref sc' id='sc10' href='#sc10'>SC 10</a><a class='ref ms' id='ms25Cn_69' href='#ms25Cn_69'>Ms 25Cn_69</a><a class='ref msdiv' id='msdiv66' href='#msdiv66'>Msdiv 66</a>“Kāmesu brahmacariyavā, <span class='speaker'>(metteyyāti bhagavā)</span><br>
Vītataṇho sadā sato;<br>
Saṅkhāya nibbuto bhikkhu,<br>
Tassa no santi iñjitā. (2)</p>
<p><a class='ref sc' id='sc11' href='#sc11'>SC 11</a><a class='ref ms' id='ms25Cn_70' href='#ms25Cn_70'>Ms 25Cn_70</a><a class='ref msdiv' id='msdiv67' href='#msdiv67'>Msdiv 67</a>So ubhantamabhiññāya,<br>
Majjhe mantā na lippati;<br>
Taṃ brūmi mahāpurisoti,<br>
So idha sibbinimaccagā”ti. (3)</p>
</blockquote>
<p class='endsutta'><a class='ref ms' id='ms25Cn_71' href='#ms25Cn_71'>Ms 25Cn_71</a>Tissametteyyamāṇavapucchā dutiyā.</p>
<h2>3. Puṇṇakamāṇavapucchā</h2>
<blockquote class='gatha'>
<p><a class='ref sc' id='sc12' href='#sc12'>SC 12</a> <a class='ref pts-vp-pli' id='pts-vp-pli11' href='#pts-vp-pli11'></a><a class='ref ms' id='ms25Cn_72' href='#ms25Cn_72'>Ms 25Cn_72</a><a class='ref msdiv' id='msdiv68' href='#msdiv68'>Msdiv 68</a>“Anejaṃ mūladassāviṃ, <span class='speaker'>(iccāyasmā puṇṇako)</span><br>
Atthi pañhena āgamaṃ;<br>
Kiṃ nissitā isayo manujā,<br>
Khattiyā brāhmaṇā devatānaṃ;<br>
Yaññamakappayiṃsu puthūdha loke,<br>
Pucchāmi taṃ bhagavā brūhi metaṃ”. (1)</p>
<p><a class='ref sc' id='sc13' href='#sc13'>SC 13</a><a class='ref pts-vp-pli' id='pts-vp-pli12' href='#pts-vp-pli12'></a><a class='ref ms' id='ms25Cn_73' href='#ms25Cn_73'>Ms 25Cn_73</a><a class='ref msdiv' id='msdiv69' href='#msdiv69'>Msdiv 69</a>“Ye kecime isayo manujā, <span class='speaker'>(puṇṇakāti bhagavā)</span><br>
Khattiyā brāhmaṇā devatānaṃ;<br>
Yaññamakappayiṃsu puthūdha loke,<br>
Āsīsamānā puṇṇaka itthattaṃ;<br>
Jaraṃ sitā yaññamakappayiṃsu”. (2)</p>
<p><a class='ref sc' id='sc14' href='#sc14'>SC 14</a><a class='ref ms' id='ms25Cn_74' href='#ms25Cn_74'>Ms 25Cn_74</a><a class='ref msdiv' id='msdiv70' href='#msdiv70'>Msdiv 70</a>“Ye kecime isayo manujā, <span class='speaker'>(iccāyasmā puṇṇako)</span><br>
Khattiyā brāhmaṇā devatānaṃ;<br>
Yaññamakappayiṃsu puthūdha loke,<br>
Kaccisu te bhagavā yaññapathe appamattā;<br>
Atāruṃ jātiñca jarañca mārisa,<br>
Pucchāmi taṃ bhagavā brūhi metaṃ”. (3)</p>
<p><a class='ref sc' id='sc15' href='#sc15'>SC 15</a><a class='ref ms' id='ms25Cn_75' href='#ms25Cn_75'>Ms 25Cn_75</a><a class='ref msdiv' id='msdiv71' href='#msdiv71'>Msdiv 71</a>“<span class='var' id='note42' title='āsiṃsanti (bj, s1-3, pts1)'>Āsīsanti</span> thomayanti abhijappanti juhanti, <span class='speaker' href='#note42' title='āsiṃsanti (bj, s1-3, pts1)'>Āsīsanti</span> thomayanti abhijappanti juhanti, <span class='speaker'>(puṇṇakāti bhagavā)</span><br>
Kāmābhijappanti paṭicca lābhaṃ;<br>
Te yājayogā bhavarāgarattā,<br>
Nātariṃsu jātijaranti brūmi”. (4)</p>
<p><a class='ref sc' id='sc16' href='#sc16'>SC 16</a><a class='ref pts-vp-pli' id='pts-vp-pli13' href='#pts-vp-pli13'></a><a class='ref ms' id='ms25Cn_76' href='#ms25Cn_76'>Ms 25Cn_76</a><a class='ref msdiv' id='msdiv72' href='#msdiv72'>Msdiv 72</a>“Te ce nātariṃsu yājayogā, <span class='speaker'>(iccāyasmā puṇṇako)</span><br>
Yaññehi jātiñca jarañca mārisa;<br>
Atha ko carahi devamanussaloke,<br>
Atāri jātiñca jarañca mārisa;<br>
Pucchāmi taṃ bhagavā brūhi metaṃ”. (5)</p>
<p><a class='ref sc' id='sc17' href='#sc17'>SC 17</a><a class='ref ms' id='ms25Cn_77' href='#ms25Cn_77'>Ms 25Cn_77</a><a class='ref msdiv' id='msdiv73' href='#msdiv73'>Msdiv 73</a>“Saṅkhāya lokasmi <span class='var' id='note43' title='parovarāni (bj)'>paroparāni</span>, <span class='speaker' href='#note43' title='parovarāni (bj)'>paroparāni</span>, <span class='speaker'>(puṇṇakāti bhagavā)</span><br>
Yassiñjitaṃ natthi kuhiñci loke;<br>
Santo vidhūmo anīgho nirāso,<br>
Atāri so jātijaranti brūmī”ti. (6)</p>
</blockquote>
<p class='endsutta'><a class='ref ms' id='ms25Cn_78' href='#ms25Cn_78'>Ms 25Cn_78</a>Puṇṇakamāṇavapucchā tatiyā.</p>
<h2>4. Mettagūmāṇavapucchā</h2>
<blockquote class='gatha'>
<p><a class='ref sc' id='sc18' href='#sc18'>SC 18</a> <a class='ref pts-vp-pli' id='pts-vp-pli14' href='#pts-vp-pli14'></a><a class='ref ms' id='ms25Cn_79' href='#ms25Cn_79'>Ms 25Cn_79</a><a class='ref msdiv' id='msdiv74' href='#msdiv74'>Msdiv 74</a>“Pucchāmi taṃ bhagavā brūhi metaṃ, <span class='speaker'>(iccāyasmā mettagū)</span><br>
Maññāmi taṃ vedaguṃ bhāvitattaṃ;<br>
Kuto nu dukkhā samudāgatā ime,<br>
Ye keci lokasmimanekarūpā”. (1)</p>
<p><a class='ref sc' id='sc19' href='#sc19'>SC 19</a><a class='ref ms' id='ms25Cn_80' href='#ms25Cn_80'>Ms 25Cn_80</a><a class='ref msdiv' id='msdiv75' href='#msdiv75'>Msdiv 75</a>“Dukkhassa ve maṃ pabhavaṃ apucchasi, <span class='speaker'>(mettagūti bhagavā)</span><br>
Taṃ te pavakkhāmi yathā pajānaṃ;<br>
Upadhinidānā pabhavanti dukkhā,<br>
Ye keci lokasmimanekarūpā. (2)</p>
<p><a class='ref sc' id='sc20' href='#sc20'>SC 20</a><a class='ref pts-vp-pli' id='pts-vp-pli15' href='#pts-vp-pli15'></a><a class='ref ms' id='ms25Cn_81' href='#ms25Cn_81'>Ms 25Cn_81</a><a class='ref msdiv' id='msdiv76' href='#msdiv76'>Msdiv 76</a>Yo ve avidvā upadhiṃ karoti,<br>
Punappunaṃ dukkhamupeti mando;<br>
Tasmā pajānaṃ upadhiṃ na kayirā,<br>
Dukkhassa jātippabhavānupassī”. (3)</p>
<p><a class='ref sc' id='sc21' href='#sc21'>SC 21</a><a class='ref ms' id='ms25Cn_82' href='#ms25Cn_82'>Ms 25Cn_82</a><a class='ref msdiv' id='msdiv77' href='#msdiv77'>Msdiv 77</a>“Yaṃ taṃ apucchimha akittayī no,<br>
Aññaṃ taṃ pucchāma tadiṅgha brūhi;<br>
‘Kathaṃ nu dhīrā vitaranti oghaṃ,<br>
Jātiṃ jaraṃ sokapariddavañca’;<br>
Taṃ me muni sādhu viyākarohi,<br>
Tathā hi te vidito esa dhammo”. (4)</p>
<p><a class='ref sc' id='sc22' href='#sc22'>SC 22</a><a class='ref pts-vp-pli' id='pts-vp-pli16' href='#pts-vp-pli16'></a><a class='ref ms' id='ms25Cn_83' href='#ms25Cn_83'>Ms 25Cn_83</a><a class='ref msdiv' id='msdiv78' href='#msdiv78'>Msdiv 78</a>“Kittayissāmi te dhammaṃ, <span class='speaker'>(mettagūti bhagavā)</span><br>
Diṭṭhe dhamme anītihaṃ;<br>
Yaṃ viditvā sato caraṃ,<br>
Tare loke visattikaṃ”. (5)</p>
<p><a class='ref sc' id='sc23' href='#sc23'>SC 23</a><a class='ref ms' id='ms25Cn_84' href='#ms25Cn_84'>Ms 25Cn_84</a><a class='ref msdiv' id='msdiv79' href='#msdiv79'>Msdiv 79</a>“Tañcāhaṃ abhinandāmi,<br>
mahesi dhammamuttamaṃ;<br>
Yaṃ viditvā sato caraṃ,<br>
tare loke visattikaṃ”. (6)</p>
<p><a class='ref sc' id='sc24' href='#sc24'>SC 24</a><a class='ref pts-vp-pli' id='pts-vp-pli17' href='#pts-vp-pli17'></a><a class='ref ms' id='ms25Cn_85' href='#ms25Cn_85'>Ms 25Cn_85</a><a class='ref msdiv' id='msdiv80' href='#msdiv80'>Msdiv 80</a>“Yaṃ kiñci sampajānāsi, <span class='speaker'>(mettagūti bhagavā)</span><br>
Uddhaṃ adho tiriyañcāpi majjhe;<br>
Etesu nandiñca nivesanañca,<br>
Panujja viññāṇaṃ bhave na tiṭṭhe. (7)</p>
<p><a class='ref sc' id='sc25' href='#sc25'>SC 25</a><a class='ref ms' id='ms25Cn_86' href='#ms25Cn_86'>Ms 25Cn_86</a><a class='ref msdiv' id='msdiv81' href='#msdiv81'>Msdiv 81</a>Evaṃvihārī sato appamatto,<br>
Bhikkhu caraṃ hitvā mamāyitāni;<br>
Jātiṃ jaraṃ sokapariddavañca,<br>
Idheva vidvā pajaheyya dukkhaṃ”. (8)</p>
<p><a class='ref sc' id='sc26' href='#sc26'>SC 26</a><a class='ref pts-vp-pli' id='pts-vp-pli18' href='#pts-vp-pli18'></a><a class='ref ms' id='ms25Cn_87' href='#ms25Cn_87'>Ms 25Cn_87</a><a class='ref msdiv' id='msdiv82' href='#msdiv82'>Msdiv 82</a>“Etābhinandāmi vaco mahesino,<br>
Sukittitaṃ gotamanūpadhīkaṃ;<br>
Addhā hi bhagavā pahāsi dukkhaṃ,<br>
Tathā hi te vidito esa dhammo. (9)</p>
<p><a class='ref sc' id='sc27' href='#sc27'>SC 27</a><a class='ref ms' id='ms25Cn_88' href='#ms25Cn_88'>Ms 25Cn_88</a><a class='ref msdiv' id='msdiv83' href='#msdiv83'>Msdiv 83</a>Te cāpi nūnappajaheyyu dukkhaṃ,<br>
Ye tvaṃ muni aṭṭhitaṃ ovadeyya;<br>
Taṃ taṃ namassāmi samecca nāga,<br>
Appeva maṃ bhagavā aṭṭhitaṃ ovadeyya”. (10)</p>
<p><a class='ref sc' id='sc28' href='#sc28'>SC 28</a><a class='ref ms' id='ms25Cn_89' href='#ms25Cn_89'>Ms 25Cn_89</a><a class='ref msdiv' id='msdiv84' href='#msdiv84'>Msdiv 84</a>“Yaṃ brāhmaṇaṃ vedagumābhijaññā,<br>
Akiñcanaṃ kāmabhave asattaṃ;<br>
Addhā hi so oghamimaṃ atāri,<br>
Tiṇṇo ca pāraṃ akhilo akaṅkho. (11)</p>
<p><a class='ref sc' id='sc29' href='#sc29'>SC 29</a><a class='ref pts-vp-pli' id='pts-vp-pli19' href='#pts-vp-pli19'></a><a class='ref ms' id='ms25Cn_90' href='#ms25Cn_90'>Ms 25Cn_90</a><a class='ref msdiv' id='msdiv85' href='#msdiv85'>Msdiv 85</a>Vidvā ca yo vedagū naro idha,<br>
Bhavābhave saṅgamimaṃ visajja;<br>
So vītataṇho anīgho nirāso,<br>
Atāri so jātijaranti brūmī”ti. (12)</p>
</blockquote>
<p class='endsutta'><a class='ref ms' id='ms25Cn_91' href='#ms25Cn_91'>Ms 25Cn_91</a>Mettagūmāṇavapucchā catutthī.</p>
<h2>5. Dhotakamāṇavapucchā</h2>
<blockquote class='gatha'>
<p><a class='ref sc' id='sc30' href='#sc30'>SC 30</a> <a class='ref ms' id='ms25Cn_92' href='#ms25Cn_92'>Ms 25Cn_92</a><a class='ref msdiv' id='msdiv86' href='#msdiv86'>Msdiv 86</a>“Pucchāmi taṃ bhagavā brūhi metaṃ, <span class='speaker'>(iccāyasmā dhotako)</span><br>
Vācābhikaṅkhāmi mahesi tuyhaṃ;<br>
Tava sutvāna nigghosaṃ,<br>
Sikkhe nibbānamattano”. (1)</p>
<p><a class='ref sc' id='sc31' href='#sc31'>SC 31</a><a class='ref pts-vp-pli' id='pts-vp-pli20' href='#pts-vp-pli20'></a><a class='ref ms' id='ms25Cn_93' href='#ms25Cn_93'>Ms 25Cn_93</a><a class='ref msdiv' id='msdiv87' href='#msdiv87'>Msdiv 87</a>“Tenahātappaṃ karohi, <span class='speaker'>(dhotakāti bhagavā)</span><br>
Idheva nipako sato;<br>
Ito sutvāna nigghosaṃ,<br>
Sikkhe nibbānamattano”. (2)</p>
<p><a class='ref sc' id='sc32' href='#sc32'>SC 32</a><a class='ref ms' id='ms25Cn_94' href='#ms25Cn_94'>Ms 25Cn_94</a><a class='ref msdiv' id='msdiv88' href='#msdiv88'>Msdiv 88</a>“Passāmahaṃ devamanussaloke,<br>
Akiñcanaṃ brāhmaṇamiriyamānaṃ;<br>
Taṃ taṃ namassāmi samantacakkhu,<br>
Pamuñca maṃ sakka kathaṃkathāhi”. (3)</p>
<p><a class='ref sc' id='sc33' href='#sc33'>SC 33</a> <a class='ref pts-vp-pli' id='pts-vp-pli21' href='#pts-vp-pli21'></a><a class='ref ms' id='ms25Cn_95' href='#ms25Cn_95'>Ms 25Cn_95</a><a class='ref msdiv' id='msdiv89' href='#msdiv89'>Msdiv 89</a>“Nāhaṃ sahissāmi pamocanāya,<br>
Kathaṃkathiṃ dhotaka kañci loke;<br>
Dhammañca seṭṭhaṃ <span class='var' id='note47' title='ājānamāno (bj, s1-3, pts1)' href='#note47' title='ājānamāno (bj, s1-3, pts1)'>abhijānamāno</span>,<br>
Evaṃ tuvaṃ oghamimaṃ taresi”. (4)</p>
<p><a class='ref sc' id='sc34' href='#sc34'>SC 34</a><a class='ref ms' id='ms25Cn_96' href='#ms25Cn_96'>Ms 25Cn_96</a><a class='ref msdiv' id='msdiv90' href='#msdiv90'>Msdiv 90</a>“Anusāsa brahme karuṇāyamāno,<br>
Vivekadhammaṃ yamahaṃ vijaññaṃ;<br>
Yathāhaṃ ākāsova abyāpajjamāno,<br>
Idheva santo asito careyyaṃ”. (5)</p>
<p><a class='ref sc' id='sc35' href='#sc35'>SC 35</a><a class='ref ms' id='ms25Cn_97' href='#ms25Cn_97'>Ms 25Cn_97</a><a class='ref msdiv' id='msdiv91' href='#msdiv91'>Msdiv 91</a>“Kittayissāmi te santiṃ, <span class='speaker'>(dhotakāti bhagavā)</span><br>
Diṭṭhe dhamme anītihaṃ;<br>
Yaṃ viditvā sato caraṃ,<br>
Tare loke visattikaṃ”. (6)</p>
<p><a class='ref sc' id='sc36' href='#sc36'>SC 36</a><a class='ref pts-vp-pli' id='pts-vp-pli22' href='#pts-vp-pli22'></a><a class='ref ms' id='ms25Cn_98' href='#ms25Cn_98'>Ms 25Cn_98</a><a class='ref msdiv' id='msdiv92' href='#msdiv92'>Msdiv 92</a>“Tañcāhaṃ abhinandāmi,<br>
mahesi santimuttamaṃ;<br>
Yaṃ viditvā sato caraṃ,<br>
tare loke visattikaṃ”. (7)</p>
<p><a class='ref sc' id='sc37' href='#sc37'>SC 37</a><a class='ref ms' id='ms25Cn_99' href='#ms25Cn_99'>Ms 25Cn_99</a><a class='ref msdiv' id='msdiv93' href='#msdiv93'>Msdiv 93</a>“Yaṃ kiñci sampajānāsi, <span class='speaker'>(dhotakāti bhagavā)</span><br>
Uddhaṃ adho tiriyañcāpi majjhe;<br>
Etaṃ viditvā saṅgoti loke,<br>
Bhavābhavāya mākāsi taṇhan”ti. (8)</p>
</blockquote>
<p class='endsutta'><a class='ref ms' id='ms25Cn_100' href='#ms25Cn_100'>Ms 25Cn_100</a>Dhotakamāṇavapucchā pañcamī.</p>
<h2>6. Upasīvamāṇavapucchā</h2>
<blockquote class='gatha'>
<p><a class='ref sc' id='sc38' href='#sc38'>SC 38</a> <a class='ref ms' id='ms25Cn_101' href='#ms25Cn_101'>Ms 25Cn_101</a><a class='ref msdiv' id='msdiv94' href='#msdiv94'>Msdiv 94</a>“Eko ahaṃ sakka mahantamoghaṃ, <span class='speaker'>(iccāyasmā upasīvo)</span><br>
Anissito no visahāmi tārituṃ;<br>
Ārammaṇaṃ brūhi samantacakkhu,<br>
Yaṃ nissito oghamimaṃ tareyyaṃ”. (1)</p>
<p><a class='ref sc' id='sc39' href='#sc39'>SC 39</a><a class='ref pts-vp-pli' id='pts-vp-pli23' href='#pts-vp-pli23'></a><a class='ref ms' id='ms25Cn_102' href='#ms25Cn_102'>Ms 25Cn_102</a><a class='ref msdiv' id='msdiv95' href='#msdiv95'>Msdiv 95</a>“Ākiñcaññaṃ pekkhamāno satimā, <span class='speaker'>(upasīvāti bhagavā)</span><br>
Natthīti nissāya tarassu oghaṃ;<br>
Kāme pahāya virato kathāhi,<br>
Taṇhakkhayaṃ nattamahābhipassa”. (2)</p>
<p><a class='ref sc' id='sc40' href='#sc40'>SC 40</a><a class='ref ms' id='ms25Cn_103' href='#ms25Cn_103'>Ms 25Cn_103</a><a class='ref msdiv' id='msdiv96' href='#msdiv96'>Msdiv 96</a>“Sabbesu kāmesu yo vītarāgo, <span class='speaker'>(iccāyasmā upasīvo)</span><br>
Ākiñcaññaṃ nissito <span class='var' id='note49' title='hitva aññaṃ (bj)' href='#note49' title='hitva aññaṃ (bj)'>hitvā maññaṃ</span>;<br>
Saññāvimokkhe <span class='var' id='note50' title='parame vimutto (c1 ^snp5.7#669 [Upasīvamāṇavapucchā])' href='#note50' title='parame vimutto (c1 ^snp5.7#669 [Upasīvamāṇavapucchā])'>paramedhimutto</span>,<br>
Tiṭṭhe nu so tattha <span class='var' id='note51' title='anānuyāyi (pts1) | anānuvāyī (mr)' href='#note51' title='anānuyāyi (pts1) | anānuvāyī (mr)'>anānuyāyī</span>”. (3)</p>
<p><a class='ref sc' id='sc41' href='#sc41'>SC 41</a><a class='ref pts-vp-pli' id='pts-vp-pli24' href='#pts-vp-pli24'></a><a class='ref ms' id='ms25Cn_104' href='#ms25Cn_104'>Ms 25Cn_104</a><a class='ref msdiv' id='msdiv97' href='#msdiv97'>Msdiv 97</a>“Sabbesu kāmesu yo vītarāgo, <span class='speaker'>(upasīvāti bhagavā)</span><br>
Ākiñcaññaṃ nissito hitvā maññaṃ;<br>
Saññāvimokkhe paramedhimutto,<br>
Tiṭṭheyya so tattha anānuyāyī”. (4)</p>
<p><a class='ref sc' id='sc42' href='#sc42'>SC 42</a><a class='ref ms' id='ms25Cn_105' href='#ms25Cn_105'>Ms 25Cn_105</a><a class='ref msdiv' id='msdiv98' href='#msdiv98'>Msdiv 98</a>“Tiṭṭhe ce so tattha anānuyāyī,<br>
Pūgampi vassānaṃ samantacakkhu;<br>
Tattheva so sītisiyā vimutto,<br>
Cavetha viññāṇaṃ tathāvidhassa”. (5)</p>
<p><a class='ref sc' id='sc43' href='#sc43'>SC 43</a><a class='ref ms' id='ms25Cn_106' href='#ms25Cn_106'>Ms 25Cn_106</a><a class='ref msdiv' id='msdiv99' href='#msdiv99'>Msdiv 99</a>“<span class='var' id='note52' title='accī (pts1 ^snp5.7#672 [Upasīvamāṇavapucchā])'>Acci</span> yathā vātavegena khittā, <span class='speaker' href='#note52' title='accī (pts1 ^snp5.7#672 [Upasīvamāṇavapucchā])'>Acci</span> yathā vātavegena khittā, <span class='speaker'>(upasīvāti bhagavā)</span><br>
Atthaṃ paleti na upeti saṅkhaṃ;<br>
Evaṃ munī nāmakāyā vimutto,<br>
Atthaṃ paleti na upeti saṅkhaṃ”. (6)</p>
<p><a class='ref sc' id='sc44' href='#sc44'>SC 44</a><a class='ref pts-vp-pli' id='pts-vp-pli25' href='#pts-vp-pli25'></a><a class='ref ms' id='ms25Cn_107' href='#ms25Cn_107'>Ms 25Cn_107</a><a class='ref msdiv' id='msdiv100' href='#msdiv100'>Msdiv 100</a>“Atthaṅgato so uda vā so natthi,<br>
Udāhu ve sassatiyā arogo;<br>
Taṃ me munī sādhu viyākarohi,<br>
Tathā hi te vidito esa dhammo”. (7)</p>
<p><a class='ref sc' id='sc45' href='#sc45'>SC 45</a><a class='ref ms' id='ms25Cn_108' href='#ms25Cn_108'>Ms 25Cn_108</a><a class='ref msdiv' id='msdiv101' href='#msdiv101'>Msdiv 101</a>“Atthaṅgatassa na pamāṇamatthi, <span class='speaker'>(upasīvāti bhagavā)</span><br>
Yena naṃ vajjuṃ taṃ tassa natthi;<br>
Sabbesu dhammesu <span class='var' id='note53' title='samohatesu (^snp5.7#674 [Upasīvamāṇavapucchā])' href='#note53' title='samohatesu (^snp5.7#674 [Upasīvamāṇavapucchā])'>samūhatesu</span>,<br>
Samūhatā vādapathāpi sabbe”ti. (8)</p>
</blockquote>
<p class='endsutta'><a class='ref ms' id='ms25Cn_109' href='#ms25Cn_109'>Ms 25Cn_109</a>Upasīvamāṇavapucchā chaṭṭhī.</p>
<h2>7. Nandamāṇavapucchā</h2>
<blockquote class='gatha'>
<p><a class='ref sc' id='sc46' href='#sc46'>SC 46</a> <a class='ref pts-vp-pli' id='pts-vp-pli26' href='#pts-vp-pli26'></a><a class='ref ms' id='ms25Cn_110' href='#ms25Cn_110'>Ms 25Cn_110</a><a class='ref msdiv' id='msdiv102' href='#msdiv102'>Msdiv 102</a>“Santi loke munayo, <span class='speaker'>(iccāyasmā nando)</span><br>
Janā vadanti tayidaṃ kathaṃsu;<br>
Ñāṇūpapannaṃ muni <span class='var' id='note55' title='no muniṃ (bj, pts1 ^snp5.8#263 [Nandamāṇavapucchā])' href='#note55' title='no muniṃ (bj, pts1 ^snp5.8#263 [Nandamāṇavapucchā])'>no</span> vadanti,<br>
Udāhu ve jīvitenūpapannaṃ”. (1)</p>
<p><a class='ref sc' id='sc47' href='#sc47'>SC 47</a><a class='ref ms' id='ms25Cn_111' href='#ms25Cn_111'>Ms 25Cn_111</a><a class='ref msdiv' id='msdiv103' href='#msdiv103'>Msdiv 103</a>“Na diṭṭhiyā na sutiyā na ñāṇena,<br>
Munīdha nanda kusalā vadanti;<br>
Visenikatvā anīghā nirāsā,<br>
Caranti ye te munayoti brūmi”. (2)</p>
<p><a class='ref sc' id='sc48' href='#sc48'>SC 48</a><a class='ref pts-vp-pli' id='pts-vp-pli27' href='#pts-vp-pli27'></a><a class='ref ms' id='ms25Cn_112' href='#ms25Cn_112'>Ms 25Cn_112</a><a class='ref msdiv' id='msdiv104' href='#msdiv104'>Msdiv 104</a>“Ye kecime samaṇabrāhmaṇāse, <span class='speaker'>(iccāyasmā nando)</span><br>
<span class='var' id='note56' title='diṭṭhe sutenāpi (bj) | diṭṭha-sutenāpi (pts1)' href='#note56' title='diṭṭhe sutenāpi (bj) | diṭṭha-sutenāpi (pts1)'>Diṭṭhassutenāpi</span> vadanti suddhiṃ;<br>
Sīlabbatenāpi vadanti suddhiṃ,<br>
Anekarūpena vadanti suddhiṃ;<br>
Kaccissu te bhagavā tattha yatā carantā,<br>
Atāru jātiñca jarañca mārisa;<br>
Pucchāmi taṃ bhagavā brūhi metaṃ”. (3)</p>
<p><a class='ref sc' id='sc49' href='#sc49'>SC 49</a><a class='ref ms' id='ms25Cn_113' href='#ms25Cn_113'>Ms 25Cn_113</a><a class='ref msdiv' id='msdiv105' href='#msdiv105'>Msdiv 105</a>“Ye kecime samaṇabrāhmaṇāse, <span class='speaker'>(nandāti bhagavā)</span><br>
Diṭṭhassutenāpi vadanti suddhiṃ;<br>
Sīlabbatenāpi vadanti suddhiṃ,<br>
Anekarūpena vadanti suddhiṃ;<br>
Kiñcāpi te tattha yatā caranti,<br>
Nātariṃsu jātijaranti brūmi”. (4)</p>
<p><a class='ref sc' id='sc50' href='#sc50'>SC 50</a><a class='ref ms' id='ms25Cn_114' href='#ms25Cn_114'>Ms 25Cn_114</a><a class='ref msdiv' id='msdiv106' href='#msdiv106'>Msdiv 106</a>“Ye kecime samaṇabrāhmaṇāse, <span class='speaker'>(iccāyasmā nando)</span><br>
Diṭṭhassutenāpi vadanti suddhiṃ;<br>
Sīlabbatenāpi vadanti suddhiṃ,<br>
Anekarūpena vadanti suddhiṃ;<br>
Te ce muni brūsi anoghatiṇṇe,<br>
Atha ko carahi devamanussaloke;<br>
Atāri jātiñca jarañca mārisa,<br>
Pucchāmi taṃ bhagavā brūhi metaṃ”. (5)</p>
<p><a class='ref sc' id='sc51' href='#sc51'>SC 51</a><a class='ref ms' id='ms25Cn_115' href='#ms25Cn_115'>Ms 25Cn_115</a><a class='ref msdiv' id='msdiv107' href='#msdiv107'>Msdiv 107</a>“Nāhaṃ sabbe samaṇabrāhmaṇāse, <span class='speaker'>(nandāti bhagavā)</span><br>
Jātijarāya nivutāti brūmi;<br>
Ye sīdha diṭṭhaṃ va sutaṃ mutaṃ vā,<br>
Sīlabbataṃ vāpi pahāya sabbaṃ;<br>
Anekarūpampi pahāya sabbaṃ,<br>
Taṇhaṃ pariññāya anāsavāse;<br>
Te ve narā oghatiṇṇāti brūmi”. (6)</p>
<p><a class='ref sc' id='sc52' href='#sc52'>SC 52</a><a class='ref pts-vp-pli' id='pts-vp-pli29' href='#pts-vp-pli29'></a><a class='ref ms' id='ms25Cn_116' href='#ms25Cn_116'>Ms 25Cn_116</a><a class='ref msdiv' id='msdiv108' href='#msdiv108'>Msdiv 108</a>“Etābhinandāmi vaco mahesino,<br>
Sukittitaṃ gotamanūpadhīkaṃ;<br>
Ye sīdha diṭṭhaṃ va sutaṃ mutaṃ vā,<br>
Sīlabbataṃ vāpi pahāya sabbaṃ;<br>
Anekarūpampi pahāya sabbaṃ,<br>
Taṇhaṃ pariññāya anāsavāse;<br>
Ahampi te oghatiṇṇāti brūmī”ti. (7)</p>
</blockquote>
<p class='endsutta'><a class='ref ms' id='ms25Cn_117' href='#ms25Cn_117'>Ms 25Cn_117</a>Nandamāṇavapucchā sattamā.</p>
<h2>8. Hemakamāṇavapucchā</h2>
<blockquote class='gatha'>
<p><a class='ref sc' id='sc53' href='#sc53'>SC 53</a> <a class='ref ms' id='ms25Cn_118' href='#ms25Cn_118'>Ms 25Cn_118</a><a class='ref msdiv' id='msdiv109' href='#msdiv109'>Msdiv 109</a>“Ye me pubbe viyākaṃsu, <span class='speaker'>(iccāyasmā hemako)</span><br>
Huraṃ gotamasāsanā;<br>
Iccāsi iti bhavissati,<br>
Sabbaṃ taṃ itihītihaṃ;<br>
Sabbaṃ taṃ takkavaḍḍhanaṃ,<br>
Nāhaṃ tattha abhiramiṃ. (1)</p>
<p><a class='ref sc' id='sc54' href='#sc54'>SC 54</a><a class='ref pts-vp-pli' id='pts-vp-pli30' href='#pts-vp-pli30'></a><a class='ref ms' id='ms25Cn_119' href='#ms25Cn_119'>Ms 25Cn_119</a><a class='ref msdiv' id='msdiv110' href='#msdiv110'>Msdiv 110</a>Tvañca me dhammamakkhāhi,<br>
taṇhānigghātanaṃ muni;<br>
Yaṃ viditvā sato caraṃ,<br>
tare loke visattikaṃ”. (2)</p>
<p><a class='ref sc' id='sc55' href='#sc55'>SC 55</a><a class='ref ms' id='ms25Cn_120' href='#ms25Cn_120'>Ms 25Cn_120</a><a class='ref msdiv' id='msdiv111' href='#msdiv111'>Msdiv 111</a>“Idha diṭṭhasutamutaviññātesu,<br>
Piyarūpesu hemaka;<br>
Chandarāgavinodanaṃ,<br>
Nibbānapadamaccutaṃ. (3)</p>
<p><a class='ref sc' id='sc56' href='#sc56'>SC 56</a><a class='ref ms' id='ms25Cn_121' href='#ms25Cn_121'>Ms 25Cn_121</a><a class='ref msdiv' id='msdiv112' href='#msdiv112'>Msdiv 112</a>Etadaññāya ye satā,<br>
Diṭṭhadhammābhinibbutā;<br>
Upasantā ca te sadā,<br>
Tiṇṇā loke visattikan”ti. (4)</p>
</blockquote>
<p class='endsutta'><a class='ref ms' id='ms25Cn_122' href='#ms25Cn_122'>Ms 25Cn_122</a>Hemakamāṇavapucchā aṭṭhamā.</p>
<h2>9. Todeyyamāṇavapucchā</h2>
<blockquote class='gatha'>
<p><a class='ref sc' id='sc57' href='#sc57'>SC 57</a> <a class='ref pts-vp-pli' id='pts-vp-pli31' href='#pts-vp-pli31'></a><a class='ref ms' id='ms25Cn_123' href='#ms25Cn_123'>Ms 25Cn_123</a><a class='ref msdiv' id='msdiv113' href='#msdiv113'>Msdiv 113</a>“Yasmiṃ kāmā na vasanti, <span class='speaker'>(iccāyasmā todeyyo)</span><br>
Taṇhā yassa na vijjati;<br>
Kathaṃkathā ca yo tiṇṇo,<br>
Vimokkho tassa kīdiso”. (1)</p>
<p><a class='ref sc' id='sc58' href='#sc58'>SC 58</a><a class='ref ms' id='ms25Cn_124' href='#ms25Cn_124'>Ms 25Cn_124</a><a class='ref msdiv' id='msdiv114' href='#msdiv114'>Msdiv 114</a>“Yasmiṃ kāmā na vasanti, <span class='speaker'>(todeyyāti bhagavā)</span><br>
Taṇhā yassa na vijjati;<br>
Kathaṃkathā ca yo tiṇṇo,<br>
Vimokkho tassa nāparo”. (2)</p>
<p><a class='ref sc' id='sc59' href='#sc59'>SC 59</a><a class='ref ms' id='ms25Cn_125' href='#ms25Cn_125'>Ms 25Cn_125</a><a class='ref msdiv' id='msdiv115' href='#msdiv115'>Msdiv 115</a>“<span class='var' id='note59' title='nirāsaṃso (pts1)'>Nirāsaso</span> so uda <span class='var' id='note60' title='āsayāno (mr)' href='#note59' title='nirāsaṃso (pts1)'>Nirāsaso</span> so uda <span class='var' id='note60' title='āsayāno (mr)'>āsasāno</span>,<br>
Paññāṇavā so uda paññakappī;<br>
Muniṃ ahaṃ sakka yathā vijaññaṃ,<br>
Taṃ me viyācikkha samantacakkhu”. (3)</p>
<p><a class='ref sc' id='sc60' href='#sc60'>SC 60</a><a class='ref pts-vp-pli' id='pts-vp-pli32' href='#pts-vp-pli32'></a><a class='ref ms' id='ms25Cn_126' href='#ms25Cn_126'>Ms 25Cn_126</a><a class='ref msdiv' id='msdiv116' href='#msdiv116'>Msdiv 116</a>“Nirāsaso so na ca āsasāno,<br>
Paññāṇavā so na ca paññakappī;<br>
Evampi todeyya muniṃ vijāna,<br>
Akiñcanaṃ kāmabhave asattan”ti. (4)</p>
</blockquote>
<p class='endsutta'><a class='ref ms' id='ms25Cn_127' href='#ms25Cn_127'>Ms 25Cn_127</a>Todeyyamāṇavapucchā navamā.</p>
<h2>10. Kappamāṇavapucchā</h2>
<blockquote class='gatha'>
<p><a class='ref sc' id='sc61' href='#sc61'>SC 61</a> <a class='ref ms' id='ms25Cn_128' href='#ms25Cn_128'>Ms 25Cn_128</a><a class='ref msdiv' id='msdiv117' href='#msdiv117'>Msdiv 117</a>“Majjhe sarasmiṃ tiṭṭhataṃ, <span class='speaker'>(iccāyasmā kappo)</span><br>
Oghe jāte mahabbhaye;<br>
Jarāmaccuparetānaṃ,<br>
Dīpaṃ pabrūhi mārisa;<br>
Tvañca me dīpamakkhāhi,<br>
Yathāyidaṃ nāparaṃ siyā”. (1)</p>
<p><a class='ref sc' id='sc62' href='#sc62'>SC 62</a><a class='ref pts-vp-pli' id='pts-vp-pli33' href='#pts-vp-pli33'></a><a class='ref ms' id='ms25Cn_129' href='#ms25Cn_129'>Ms 25Cn_129</a><a class='ref msdiv' id='msdiv118' href='#msdiv118'>Msdiv 118</a>“Majjhe sarasmiṃ tiṭṭhataṃ, <span class='speaker'>(kappāti bhagavā)</span><br>
Oghe jāte mahabbhaye;<br>
Jarāmaccuparetānaṃ,<br>
Dīpaṃ pabrūmi kappa te. (2)</p>
<p><a class='ref sc' id='sc63' href='#sc63'>SC 63</a><a class='ref ms' id='ms25Cn_130' href='#ms25Cn_130'>Ms 25Cn_130</a><a class='ref msdiv' id='msdiv119' href='#msdiv119'>Msdiv 119</a>Akiñcanaṃ anādānaṃ,<br>
etaṃ dīpaṃ anāparaṃ;<br>
Nibbānaṃ iti naṃ brūmi,<br>
jarāmaccuparikkhayaṃ. (3)</p>
<p><a class='ref sc' id='sc64' href='#sc64'>SC 64</a><a class='ref ms' id='ms25Cn_131' href='#ms25Cn_131'>Ms 25Cn_131</a><a class='ref msdiv' id='msdiv120' href='#msdiv120'>Msdiv 120</a>Etadaññāya ye satā,<br>
Diṭṭhadhammābhinibbutā;<br>
Na te māravasānugā,<br>
Na te mārassa <span class='var' id='note62' title='paṭṭhagū (s1-3, c1)' href='#note62' title='paṭṭhagū (s1-3, c1)'>paddhagū”ti</span>. (4)</p>
</blockquote>
<p class='endsutta'><a class='ref ms' id='ms25Cn_132' href='#ms25Cn_132'>Ms 25Cn_132</a>Kappamāṇavapucchā dasamā.</p>
<h2>11. Jatukaṇṇimāṇavapucchā</h2>
<blockquote class='gatha'>
<p><a class='ref sc' id='sc65' href='#sc65'>SC 65</a> <a class='ref ms' id='ms25Cn_133' href='#ms25Cn_133'>Ms 25Cn_133</a><a class='ref msdiv' id='msdiv121' href='#msdiv121'>Msdiv 121</a>“Sutvānahaṃ vīramakāmakāmiṃ, <span class='speaker'>(iccāyasmā jatukaṇṇi)</span><br>
Oghātigaṃ puṭṭhumakāmamāgamaṃ;<br>
Santipadaṃ brūhi sahajanetta,<br>
Yathātacchaṃ bhagavā brūhi metaṃ. (1)</p>
<p><a class='ref sc' id='sc66' href='#sc66'>SC 66</a><a class='ref pts-vp-pli' id='pts-vp-pli34' href='#pts-vp-pli34'></a><a class='ref ms' id='ms25Cn_134' href='#ms25Cn_134'>Ms 25Cn_134</a><a class='ref msdiv' id='msdiv122' href='#msdiv122'>Msdiv 122</a>Bhagavā hi kāme abhibhuyya iriyati,<br>
Ādiccova pathaviṃ tejī tejasā;<br>
Parittapaññassa me bhūripañña,<br>
Ācikkha dhammaṃ yamahaṃ vijaññaṃ;<br>
Jātijarāya idha vippahānaṃ”. (2)</p>
<p><a class='ref sc' id='sc67' href='#sc67'>SC 67</a><a class='ref ms' id='ms25Cn_135' href='#ms25Cn_135'>Ms 25Cn_135</a><a class='ref msdiv' id='msdiv123' href='#msdiv123'>Msdiv 123</a>“Kāmesu vinaya gedhaṃ, <span class='speaker'>(jatukaṇṇīti bhagavā)</span><br>
Nekkhammaṃ daṭṭhu khemato;<br>
Uggahitaṃ nirattaṃ vā,<br>
Mā te vijjittha kiñcanaṃ. (3)</p>
<p><a class='ref sc' id='sc68' href='#sc68'>SC 68</a><a class='ref ms' id='ms25Cn_136' href='#ms25Cn_136'>Ms 25Cn_136</a><a class='ref msdiv' id='msdiv124' href='#msdiv124'>Msdiv 124</a>Yaṃ pubbe taṃ visosehi,<br>
pacchā te māhu kiñcanaṃ;<br>
Majjhe ce no gahessasi,<br>
upasanto carissasi. (4)</p>
<p><a class='ref sc' id='sc69' href='#sc69'>SC 69</a><a class='ref ms' id='ms25Cn_137' href='#ms25Cn_137'>Ms 25Cn_137</a><a class='ref msdiv' id='msdiv125' href='#msdiv125'>Msdiv 125</a>Sabbaso nāmarūpasmiṃ,<br>
Vītagedhassa brāhmaṇa;<br>
Āsavāssa na vijjanti,<br>
Yehi maccuvasaṃ vaje”ti. (5)</p>
</blockquote>
<p class='endsutta'><a class='ref ms' id='ms25Cn_138' href='#ms25Cn_138'>Ms 25Cn_138</a>Jatukaṇṇimāṇavapucchā ekādasamā.</p>
<h2>12. Bhadrāvudhamāṇavapucchā</h2>
<blockquote class='gatha'>
<p><a class='ref sc' id='sc70' href='#sc70'>SC 70</a> <a class='ref pts-vp-pli' id='pts-vp-pli36' href='#pts-vp-pli36'></a><a class='ref ms' id='ms25Cn_139' href='#ms25Cn_139'>Ms 25Cn_139</a><a class='ref msdiv' id='msdiv126' href='#msdiv126'>Msdiv 126</a>“Okañjahaṃ taṇhacchidaṃ anejaṃ, <span class='speaker'>(iccāyasmā bhadrāvudho)</span><br>
Nandiñjahaṃ oghatiṇṇaṃ vimuttaṃ;<br>
Kappañjahaṃ abhiyāce sumedhaṃ,<br>
Sutvāna nāgassa apanamissanti ito. (1)</p>
<p><a class='ref sc' id='sc71' href='#sc71'>SC 71</a><a class='ref ms' id='ms25Cn_140' href='#ms25Cn_140'>Ms 25Cn_140</a><a class='ref msdiv' id='msdiv127' href='#msdiv127'>Msdiv 127</a>Nānājanā janapadehi saṅgatā,<br>
Tava vīra vākyaṃ abhikaṅkhamānā;<br>
Tesaṃ tuvaṃ sādhu viyākarohi,<br>
Tathā hi te vidito esa dhammo”. (2)</p>
<p><a class='ref sc' id='sc72' href='#sc72'>SC 72</a><a class='ref pts-vp-pli' id='pts-vp-pli37' href='#pts-vp-pli37'></a><a class='ref ms' id='ms25Cn_141' href='#ms25Cn_141'>Ms 25Cn_141</a><a class='ref msdiv' id='msdiv128' href='#msdiv128'>Msdiv 128</a>“Ādānataṇhaṃ vinayetha sabbaṃ, <span class='speaker'>(bhadrāvudhāti bhagavā)</span><br>
Uddhaṃ adho tiriyañcāpi majjhe;<br>
Yaṃ yañhi lokasmimupādiyanti,<br>
Teneva māro anveti jantuṃ. (3)</p>
<p><a class='ref sc' id='sc73' href='#sc73'>SC 73</a><a class='ref ms' id='ms25Cn_142' href='#ms25Cn_142'>Ms 25Cn_142</a><a class='ref msdiv' id='msdiv129' href='#msdiv129'>Msdiv 129</a>Tasmā pajānaṃ na upādiyetha,<br>
Bhikkhu sato kiñcanaṃ sabbaloke;<br>
Ādānasatte iti pekkhamāno,<br>
Pajaṃ imaṃ maccudheyye visattan”ti. (4)</p>
</blockquote>
<p class='endsutta'><a class='ref ms' id='ms25Cn_143' href='#ms25Cn_143'>Ms 25Cn_143</a>Bhadrāvudhamāṇavapucchā dvādasamā.</p>
<h2>13. Udayamāṇavapucchā</h2>
<blockquote class='gatha'>
<p><a class='ref sc' id='sc74' href='#sc74'>SC 74</a> <a class='ref ms' id='ms25Cn_144' href='#ms25Cn_144'>Ms 25Cn_144</a><a class='ref msdiv' id='msdiv130' href='#msdiv130'>Msdiv 130</a>“Jhāyiṃ virajamāsīnaṃ, <span class='speaker'>(iccāyasmā udayo)</span><br>
Katakiccaṃ anāsavaṃ;<br>
Pāraguṃ sabbadhammānaṃ,<br>
Atthi pañhena āgamaṃ;<br>
Aññāvimokkhaṃ pabrūhi,<br>
Avijjāya pabhedanaṃ”. (1)</p>
<p><a class='ref sc' id='sc75' href='#sc75'>SC 75</a><a class='ref pts-vp-pli' id='pts-vp-pli39' href='#pts-vp-pli39'></a><a class='ref ms' id='ms25Cn_145' href='#ms25Cn_145'>Ms 25Cn_145</a><a class='ref msdiv' id='msdiv131' href='#msdiv131'>Msdiv 131</a>“Pahānaṃ kāmacchandānaṃ, <span class='speaker'>(udayāti bhagavā)</span><br>
Domanassāna cūbhayaṃ;<br>
Thinassa ca panūdanaṃ,<br>
Kukkuccānaṃ nivāraṇaṃ. (2)</p>
<p><a class='ref sc' id='sc76' href='#sc76'>SC 76</a><a class='ref ms' id='ms25Cn_146' href='#ms25Cn_146'>Ms 25Cn_146</a><a class='ref msdiv' id='msdiv132' href='#msdiv132'>Msdiv 132</a>Upekkhāsatisaṃsuddhaṃ,<br>
dhammatakkapurejavaṃ;<br>
Aññāvimokkhaṃ pabrūmi,<br>
avijjāya pabhedanaṃ”. (3)</p>
<p><a class='ref sc' id='sc77' href='#sc77'>SC 77</a><a class='ref ms' id='ms25Cn_147' href='#ms25Cn_147'>Ms 25Cn_147</a><a class='ref msdiv' id='msdiv133' href='#msdiv133'>Msdiv 133</a>“Kiṃsu saṃyojano loko,<br>
kiṃsu tassa vicāraṇaṃ;<br>
Kissassa vippahānena,<br>
nibbānaṃ iti vuccati”. (4)</p>
<p><a class='ref sc' id='sc78' href='#sc78'>SC 78</a><a class='ref pts-vp-pli' id='pts-vp-pli40' href='#pts-vp-pli40'></a><a class='ref ms' id='ms25Cn_148' href='#ms25Cn_148'>Ms 25Cn_148</a><a class='ref msdiv' id='msdiv134' href='#msdiv134'>Msdiv 134</a>“Nandisaṃyojano loko,<br>
vitakkassa vicāraṇaṃ;<br>
Taṇhāya vippahānena,<br>
nibbānaṃ iti vuccati”. (5)</p>
<p><a class='ref sc' id='sc79' href='#sc79'>SC 79</a><a class='ref ms' id='ms25Cn_149' href='#ms25Cn_149'>Ms 25Cn_149</a><a class='ref msdiv' id='msdiv135' href='#msdiv135'>Msdiv 135</a>“Kathaṃ satassa carato,<br>
viññāṇaṃ uparujjhati;<br>
Bhagavantaṃ puṭṭhumāgamma,<br>
taṃ suṇoma vaco tava”. (6)</p>
<p><a class='ref sc' id='sc80' href='#sc80'>SC 80</a><a class='ref ms' id='ms25Cn_150' href='#ms25Cn_150'>Ms 25Cn_150</a><a class='ref msdiv' id='msdiv136' href='#msdiv136'>Msdiv 136</a>“Ajjhattañca bahiddhā ca,<br>
Vedanaṃ nābhinandato;<br>
Evaṃ satassa carato,<br>
Viññāṇaṃ uparujjhatī”ti. (7)</p>
</blockquote>
<p class='endsutta'><a class='ref ms' id='ms25Cn_151' href='#ms25Cn_151'>Ms 25Cn_151</a>Udayamāṇavapucchā terasamā.</p>
<h2>14. Posālamāṇavapucchā</h2>
<blockquote class='gatha'>
<p><a class='ref sc' id='sc81' href='#sc81'>SC 81</a> <a class='ref ms' id='ms25Cn_152' href='#ms25Cn_152'>Ms 25Cn_152</a><a class='ref msdiv' id='msdiv137' href='#msdiv137'>Msdiv 137</a>“Yo atītaṃ ādisati, <span class='speaker'>(iccāyasmā posālo)</span><br>
Anejo chinnasaṃsayo;<br>
Pāraguṃ sabbadhammānaṃ,<br>
Atthi pañhena āgamaṃ. (1)</p>
<p><a class='ref sc' id='sc82' href='#sc82'>SC 82</a><a class='ref pts-vp-pli' id='pts-vp-pli41' href='#pts-vp-pli41'></a><a class='ref ms' id='ms25Cn_153' href='#ms25Cn_153'>Ms 25Cn_153</a><a class='ref msdiv' id='msdiv138' href='#msdiv138'>Msdiv 138</a>Vibhūtarūpasaññissa,<br>
sabbakāyappahāyino;<br>
Ajjhattañca bahiddhā ca,<br>
natthi kiñcīti passato;<br>
Ñāṇaṃ sakkānupucchāmi,<br>
kathaṃ neyyo tathāvidho”. (2)</p>
<p><a class='ref sc' id='sc83' href='#sc83'>SC 83</a><a class='ref ms' id='ms25Cn_154' href='#ms25Cn_154'>Ms 25Cn_154</a><a class='ref msdiv' id='msdiv139' href='#msdiv139'>Msdiv 139</a>“Viññāṇaṭṭhitiyo sabbā, <span class='speaker'>(posālāti bhagavā)</span><br>
Abhijānaṃ tathāgato;<br>
Tiṭṭhantamenaṃ jānāti,<br>
Vimuttaṃ tapparāyaṇaṃ. (3)</p>
<p><a class='ref sc' id='sc84' href='#sc84'>SC 84</a><a class='ref ms' id='ms25Cn_155' href='#ms25Cn_155'>Ms 25Cn_155</a><a class='ref msdiv' id='msdiv140' href='#msdiv140'>Msdiv 140</a>Ākiñcaññasambhavaṃ ñatvā,<br>
Nandī saṃyojanaṃ iti;<br>
Evametaṃ abhiññāya,<br>
Tato tattha vipassati;<br>
<span class='var' id='note67' title='evaṃ (mr)' href='#note67' title='evaṃ (mr)'>Etaṃ</span> ñāṇaṃ tathaṃ tassa,<br>
Brāhmaṇassa vusīmato”ti. (4)</p>
</blockquote>
<p class='endsutta'><a class='ref ms' id='ms25Cn_156' href='#ms25Cn_156'>Ms 25Cn_156</a>Posālamāṇavapucchā cuddasamā.</p>
<h2>15. Mogharājamāṇavapucchā</h2>
<blockquote class='gatha'>
<p><a class='ref sc' id='sc85' href='#sc85'>SC 85</a> <a class='ref pts-vp-pli' id='pts-vp-pli42' href='#pts-vp-pli42'></a><a class='ref ms' id='ms25Cn_157' href='#ms25Cn_157'>Ms 25Cn_157</a><a class='ref msdiv' id='msdiv141' href='#msdiv141'>Msdiv 141</a>“Dvāhaṃ sakkaṃ apucchissaṃ, <span class='speaker'>(iccāyasmā mogharājā)</span><br>
Na me byākāsi cakkhumā;<br>
Yāvatatiyañca devīsi,<br>
Byākarotīti me sutaṃ. (1)</p>
<p><a class='ref sc' id='sc86' href='#sc86'>SC 86</a> <a class='ref ms' id='ms25Cn_158' href='#ms25Cn_158'>Ms 25Cn_158</a><a class='ref msdiv' id='msdiv142' href='#msdiv142'>Msdiv 142</a>Ayaṃ loko paro loko,<br>
brahmaloko sadevako;<br>
Diṭṭhiṃ te nābhijānāti,<br>
gotamassa yasassino. (2)</p>
<p><a class='ref sc' id='sc87' href='#sc87'>SC 87</a><a class='ref pts-vp-pli' id='pts-vp-pli43' href='#pts-vp-pli43'></a><a class='ref ms' id='ms25Cn_159' href='#ms25Cn_159'>Ms 25Cn_159</a><a class='ref msdiv' id='msdiv143' href='#msdiv143'>Msdiv 143</a>Evaṃ abhikkantadassāviṃ,<br>
atthi pañhena āgamaṃ;<br>
Kathaṃ lokaṃ avekkhantaṃ,<br>
maccurājā na passati”. (3)</p>
<p><a class='ref sc' id='sc88' href='#sc88'>SC 88</a> <a class='ref ms' id='ms25Cn_160' href='#ms25Cn_160'>Ms 25Cn_160</a><a class='ref msdiv' id='msdiv144' href='#msdiv144'>Msdiv 144</a>“Suññato lokaṃ avekkhassu,<br>
Mogharāja sadā sato;<br>
Attānudiṭṭhiṃ ūhacca,<br>
Evaṃ maccutaro siyā;<br>
Evaṃ lokaṃ avekkhantaṃ,<br>
Maccurājā na passatī”ti. (4)</p>
</blockquote>
<p class='endsutta'><a class='ref ms' id='ms25Cn_161' href='#ms25Cn_161'>Ms 25Cn_161</a>Mogharājamāṇavapucchā pannarasamā.</p>
<h2>16. Piṅgiyamāṇavapucchā</h2>
<blockquote class='gatha'>
<p><a class='ref sc' id='sc89' href='#sc89'>SC 89</a> <a class='ref ms' id='ms25Cn_162' href='#ms25Cn_162'>Ms 25Cn_162</a><a class='ref msdiv' id='msdiv145' href='#msdiv145'>Msdiv 145</a>“Jiṇṇohamasmi abalo vītavaṇṇo, <span class='speaker'>(iccāyasmā piṅgiyo)</span><br>
Nettā na suddhā savanaṃ na phāsu;<br>
Māhaṃ nassaṃ momuho antarāva,<br>
Ācikkha dhammaṃ yamahaṃ vijaññaṃ;<br>
Jātijarāya idha vippahānaṃ”. (1)</p>
<p><a class='ref sc' id='sc90' href='#sc90'>SC 90</a><a class='ref ms' id='ms25Cn_163' href='#ms25Cn_163'>Ms 25Cn_163</a><a class='ref msdiv' id='msdiv146' href='#msdiv146'>Msdiv 146</a>“Disvāna rūpesu vihaññamāne, <span class='speaker'>(piṅgiyāti bhagavā)</span><br>
Ruppanti rūpesu janā pamattā;<br>
Tasmā tuvaṃ piṅgiya appamatto,<br>
Jahassu rūpaṃ apunabbhavāya”. (2)</p>
<p><a class='ref sc' id='sc91' href='#sc91'>SC 91</a><a class='ref pts-vp-pli' id='pts-vp-pli45' href='#pts-vp-pli45'></a><a class='ref ms' id='ms25Cn_164' href='#ms25Cn_164'>Ms 25Cn_164</a><a class='ref msdiv' id='msdiv147' href='#msdiv147'>Msdiv 147</a>“Disā catasso vidisā catasso,<br>
Uddhaṃ adho dasa disā imāyo;<br>
Na tuyhaṃ adiṭṭhaṃ <span class='var' id='note72' title='asutāmutaṃ vā (s1-3)' href='#note72' title='asutāmutaṃ vā (s1-3)'>asutaṃ amutaṃ</span>,<br>
Atho aviññātaṃ <span class='var' id='note73' title='kiñci natthi (bj, pts1) | kañci namatthi (s1-3) | kiñcinamatthi (mr)' href='#note73' title='kiñci natthi (bj, pts1) | kañci namatthi (s1-3) | kiñcinamatthi (mr)'>kiñcanamatthi</span> loke;<br>
Ācikkha dhammaṃ yamahaṃ vijaññaṃ,<br>
Jātijarāya idha vippahānaṃ”. (3)</p>
<p><a class='ref sc' id='sc92' href='#sc92'>SC 92</a><a class='ref ms' id='ms25Cn_165' href='#ms25Cn_165'>Ms 25Cn_165</a><a class='ref msdiv' id='msdiv148' href='#msdiv148'>Msdiv 148</a>“Taṇhādhipanne manuje pekkhamāno, <span class='speaker'>(piṅgiyāti bhagavā)</span><br>
Santāpajāte jarasā parete;<br>
Tasmā tuvaṃ piṅgiya appamatto,<br>
Jahassu taṇhaṃ apunabbhavāyā”ti. (4)</p>
</blockquote>
<p class='endsutta'><a class='ref ms' id='ms25Cn_166' href='#ms25Cn_166'>Ms 25Cn_166</a>Piṅgiyamāṇavapucchā soḷasamā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
