<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cnd1' lang='pli'>
<header>
<ul>
<li class='division'>Cūḷaniddesa</li>
<li>Pārāyanavaggagāthā</li>
</ul>
<h1>1. Vatthugāthā</h1>
</header>
<p class='namo'><a class='ref ms' id='ms25Cn_1' href='#ms25Cn_1'>Ms 25Cn_1</a>Namo tassa Bhagavato Arahato Sammāsambuddhassa.</p>
<blockquote class='gatha'>
<p><a class='ref sc' id='sc1' href='#sc1'>SC 1</a> <a class='pts' id='pts1' href='#pts1'></a><a class='ref ms' id='ms25Cn_2' href='#ms25Cn_2'>Ms 25Cn_2</a><a class='ref msdiv' id='msdiv1' href='#msdiv1'>Msdiv 1</a>Kosalānaṃ purā rammā,<br>
agamā dakkhiṇāpathaṃ;<br>
Ākiñcaññaṃ patthayāno,<br>
brāhmaṇo mantapāragū.</p>
<p><a class='ref sc' id='sc2' href='#sc2'>SC 2</a><a class='ref ms' id='ms25Cn_3' href='#ms25Cn_3'>Ms 25Cn_3</a><a class='ref msdiv' id='msdiv2' href='#msdiv2'>Msdiv 2</a>So assakassa visaye,<br>
<span class='var' id='note2' title='aḷakassa (^snp5.1#904 [Vatthugāthā]) | mūlakassa (bj) | muḷakassa (s1-3, pts1) | mūḷhakassa (mr)'>maḷakassa</span> <span class='var' id='note3' title='samāsanne (mr)' href='#note2' title='aḷakassa (^snp5.1#904 [Vatthugāthā]) | mūlakassa (bj) | muḷakassa (s1-3, pts1) | mūḷhakassa (mr)'>maḷakassa</span> <span class='var' id='note3' title='samāsanne (mr)'>samāsane</span>;<br>
Vasi godhāvarīkūle,<br>
uñchena ca phalena ca.</p>
<p><a class='ref sc' id='sc3' href='#sc3'>SC 3</a><a class='ref ms' id='ms25Cn_4' href='#ms25Cn_4'>Ms 25Cn_4</a><a class='ref msdiv' id='msdiv3' href='#msdiv3'>Msdiv 3</a><span class='var' id='note4' title='taṃyeva (mr)' href='#note4' title='taṃyeva (mr)'>Tasseva</span> upanissāya,<br>
gāmo ca vipulo ahu;<br>
Tato jātena āyena,<br>
mahāyaññamakappayi.</p>
<p><a class='ref sc' id='sc4' href='#sc4'>SC 4</a><a class='ref ms' id='ms25Cn_5' href='#ms25Cn_5'>Ms 25Cn_5</a><a class='ref msdiv' id='msdiv4' href='#msdiv4'>Msdiv 4</a>Mahāyaññaṃ yajitvāna,<br>
puna pāvisi assamaṃ;<br>
Tasmiṃ <span class='var' id='note5' title='patipaviṭṭhamhi (bj, pts1)' href='#note5' title='patipaviṭṭhamhi (bj, pts1)'>paṭipaviṭṭhamhi</span>,<br>
añño āgañchi brāhmaṇo.</p>
<p><a class='ref sc' id='sc5' href='#sc5'>SC 5</a><a class='ref ms' id='ms25Cn_6' href='#ms25Cn_6'>Ms 25Cn_6</a><a class='ref msdiv' id='msdiv5' href='#msdiv5'>Msdiv 5</a>Ugghaṭṭapādo <span class='var' id='note6' title='tassito (mr)' href='#note6' title='tassito (mr)'>tasito</span>,<br>
paṅkadanto rajassiro;<br>
So ca naṃ upasaṅkamma,<br>
satāni pañca yācati.</p>
<p><a class='ref sc' id='sc6' href='#sc6'>SC 6</a><a class='ref ms' id='ms25Cn_7' href='#ms25Cn_7'>Ms 25Cn_7</a><a class='ref msdiv' id='msdiv6' href='#msdiv6'>Msdiv 6</a>Tamenaṃ bāvarī disvā,<br>
āsanena nimantayi;<br>
Sukhañca kusalaṃ pucchi,<br>
idaṃ <span class='var' id='note7' title='vacanamabravī (bj)' href='#note7' title='vacanamabravī (bj)'>vacanamabravi</span>.</p>
<p><a class='ref sc' id='sc7' href='#sc7'>SC 7</a><a class='ref ms' id='ms25Cn_8' href='#ms25Cn_8'>Ms 25Cn_8</a><a class='ref msdiv' id='msdiv7' href='#msdiv7'>Msdiv 7</a>“Yaṃ kho mama deyyadhammaṃ,<br>
Sabbaṃ visajjitaṃ mayā;<br>
Anujānāhi me brahme,<br>
Natthi pañcasatāni me”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms25Cn_9' href='#ms25Cn_9'>Ms 25Cn_9</a><a class='ref msdiv' id='msdiv8' href='#msdiv8'>Msdiv 8</a>“Sace me yācamānassa,<br>
bhavaṃ <span class='var' id='note8' title='nānuppadissati (s1) | nānuppadassati (s2, s3) | nānupadessati (mr)' href='#note8' title='nānuppadissati (s1) | nānuppadassati (s2, s3) | nānupadessati (mr)'>nānupadassati</span>;<br>
Sattame divase tuyhaṃ,<br>
muddhā phalatu sattadhā”.</p>
<p><a class='ref sc' id='sc9' href='#sc9'>SC 9</a><a class='pts' id='pts2' href='#pts2'></a><a class='ref ms' id='ms25Cn_10' href='#ms25Cn_10'>Ms 25Cn_10</a><a class='ref msdiv' id='msdiv9' href='#msdiv9'>Msdiv 9</a>Abhisaṅkharitvā kuhako,<br>
bheravaṃ so akittayi;<br>
Tassa taṃ vacanaṃ sutvā,<br>
bāvarī dukkhito ahu.</p>
<p><a class='ref sc' id='sc10' href='#sc10'>SC 10</a><a class='ref ms' id='ms25Cn_11' href='#ms25Cn_11'>Ms 25Cn_11</a><a class='ref msdiv' id='msdiv10' href='#msdiv10'>Msdiv 10</a>Ussussati anāhāro,<br>
sokasallasamappito;<br>
Athopi evaṃ cittassa,<br>
jhāne na ramatī mano.</p>
<p><a class='ref sc' id='sc11' href='#sc11'>SC 11</a><a class='ref ms' id='ms25Cn_12' href='#ms25Cn_12'>Ms 25Cn_12</a><a class='ref msdiv' id='msdiv11' href='#msdiv11'>Msdiv 11</a>Utrastaṃ dukkhitaṃ disvā,<br>
devatā atthakāminī;<br>
Bāvariṃ upasaṅkamma,<br>
idaṃ vacanamabravi.</p>
<p><a class='ref sc' id='sc12' href='#sc12'>SC 12</a><a class='ref ms' id='ms25Cn_13' href='#ms25Cn_13'>Ms 25Cn_13</a><a class='ref msdiv' id='msdiv12' href='#msdiv12'>Msdiv 12</a>“Na so muddhaṃ pajānāti,<br>
kuhako so dhanatthiko;<br>
<span class='var' id='note9' title='muddhani muddhādhipāte (s1-3) | muddhanimmuddhapāte (mr)' href='#note9' title='muddhani muddhādhipāte (s1-3) | muddhanimmuddhapāte (mr)'>Muddhani muddhapāte</span> vā,<br>
ñāṇaṃ tassa na vijjati”.</p>
<p><a class='ref sc' id='sc13' href='#sc13'>SC 13</a><a class='ref ms' id='ms25Cn_14' href='#ms25Cn_14'>Ms 25Cn_14</a><a class='ref msdiv' id='msdiv13' href='#msdiv13'>Msdiv 13</a>“<span class='var' id='note10' title='pahotī (s1-3) | bhoti (mr)' href='#note10' title='pahotī (s1-3) | bhoti (mr)'>Bhotī</span> carahi jānāti,<br>
Taṃ me akkhāhi pucchitā;<br>
Muddhaṃ <span class='var' id='note11' title='muddhātipātañca (mr)' href='#note11' title='muddhātipātañca (mr)'>muddhādhipātañca</span>,<br>
Taṃ suṇoma vaco tava”.</p>
<p><a class='ref sc' id='sc14' href='#sc14'>SC 14</a><a class='ref ms' id='ms25Cn_15' href='#ms25Cn_15'>Ms 25Cn_15</a><a class='ref msdiv' id='msdiv14' href='#msdiv14'>Msdiv 14</a>“Ahampetaṃ na jānāmi,<br>
ñāṇaṃ mettha na vijjati;<br>
Muddhani muddhādhipāte ca,<br>
<span class='var' id='note12' title='jinānaṃ heta (s1-3, pts1) | janānañhettha (mr)' href='#note12' title='jinānaṃ heta (s1-3, pts1) | janānañhettha (mr)'>jinānaṃ hettha</span> dassanaṃ”.</p>
<p><a class='ref sc' id='sc15' href='#sc15'>SC 15</a><a class='ref ms' id='ms25Cn_16' href='#ms25Cn_16'>Ms 25Cn_16</a><a class='ref msdiv' id='msdiv15' href='#msdiv15'>Msdiv 15</a>“Atha ko <span class='var' id='note13' title='yo carati (mr)' href='#note13' title='yo carati (mr)'>carahi</span> jānāti,<br>
asmiṃ <span class='var' id='note14' title='puthavimaṇḍale (bj, pts1) | paṭhavimaṇḍale (s1-3)' href='#note14' title='puthavimaṇḍale (bj, pts1) | paṭhavimaṇḍale (s1-3)'>pathavimaṇḍale</span>;<br>
Muddhaṃ muddhādhipātañca,<br>
taṃ me akkhāhi devate”.</p>
<p><a class='ref sc' id='sc16' href='#sc16'>SC 16</a><a class='ref ms' id='ms25Cn_17' href='#ms25Cn_17'>Ms 25Cn_17</a><a class='ref msdiv' id='msdiv16' href='#msdiv16'>Msdiv 16</a>“Purā kapilavatthumhā,<br>
nikkhanto lokanāyako;<br>
Apacco okkākarājassa,<br>
sakyaputto pabhaṅkaro.</p>
<p><a class='ref sc' id='sc17' href='#sc17'>SC 17</a><a class='ref ms' id='ms25Cn_18' href='#ms25Cn_18'>Ms 25Cn_18</a><a class='ref msdiv' id='msdiv17' href='#msdiv17'>Msdiv 17</a>So hi brāhmaṇa sambuddho,<br>
sabbadhammāna pāragū;<br>
<span class='var' id='note15' title='... phalappatto (mr)' href='#note15' title='... phalappatto (mr)'>Sabbābhiññābalappatto</span>,<br>
sabbadhammesu cakkhumā;<br>
Sabbakammakkhayaṃ patto,<br>
vimutto <span class='var' id='note16' title='upadhisaṅkhaye (bj)' href='#note16' title='upadhisaṅkhaye (bj)'>upadhikkhaye</span>.</p>
<p><a class='ref sc' id='sc18' href='#sc18'>SC 18</a><a class='ref ms' id='ms25Cn_19' href='#ms25Cn_19'>Ms 25Cn_19</a><a class='ref msdiv' id='msdiv18' href='#msdiv18'>Msdiv 18</a>Buddho so bhagavā loke,<br>
dhammaṃ deseti cakkhumā;<br>
Taṃ tvaṃ gantvāna pucchassu,<br>
so te taṃ byākarissati”.</p>
<p><a class='ref sc' id='sc19' href='#sc19'>SC 19</a><a class='pts' id='pts3' href='#pts3'></a><a class='ref ms' id='ms25Cn_20' href='#ms25Cn_20'>Ms 25Cn_20</a><a class='ref msdiv' id='msdiv19' href='#msdiv19'>Msdiv 19</a>Sambuddhoti vaco sutvā,<br>
udaggo bāvarī ahu;<br>
Sokassa tanuko āsi,<br>
pītiñca vipulaṃ labhi.</p>
<p><a class='ref sc' id='sc20' href='#sc20'>SC 20</a><a class='ref ms' id='ms25Cn_21' href='#ms25Cn_21'>Ms 25Cn_21</a><a class='ref msdiv' id='msdiv20' href='#msdiv20'>Msdiv 20</a>So bāvarī attamano udaggo,<br>
Taṃ devataṃ pucchati vedajāto;<br>
“Katamamhi gāme nigamamhi vā pana,<br>
Katamamhi vā janapade lokanātho;<br>
Yattha gantvāna passemu,<br>
Sambuddhaṃ dvipaduttamaṃ”.</p>
<p><a class='ref sc' id='sc21' href='#sc21'>SC 21</a><a class='ref ms' id='ms25Cn_22' href='#ms25Cn_22'>Ms 25Cn_22</a><a class='ref msdiv' id='msdiv21' href='#msdiv21'>Msdiv 21</a>“Sāvatthiyaṃ kosalamandire jino,<br>
Pahūtapañño varabhūrimedhaso;<br>
So sakyaputto vidhuro anāsavo,<br>
Muddhādhipātassa vidū narāsabho”.</p>
<p><a class='ref sc' id='sc22' href='#sc22'>SC 22</a><a class='ref ms' id='ms25Cn_23' href='#ms25Cn_23'>Ms 25Cn_23</a><a class='ref msdiv' id='msdiv22' href='#msdiv22'>Msdiv 22</a>Tato āmantayī sisse,<br>
brāhmaṇe <span class='var' id='note17' title='... pārage (bj, s1-3, pts1)' href='#note17' title='... pārage (bj, s1-3, pts1)'>mantapāragū</span>;<br>
“Etha māṇavā akkhissaṃ,<br>
suṇātha vacanaṃ mama.</p>
<p><a class='ref sc' id='sc23' href='#sc23'>SC 23</a><a class='ref ms' id='ms25Cn_24' href='#ms25Cn_24'>Ms 25Cn_24</a><a class='ref msdiv' id='msdiv23' href='#msdiv23'>Msdiv 23</a>Yasseso dullabho loke,<br>
pātubhāvo abhiṇhaso;<br>
Svājja lokamhi uppanno,<br>
sambuddho iti vissuto;<br>
Khippaṃ gantvāna sāvatthiṃ,<br>
passavho dvipaduttamaṃ”.</p>
<p><a class='ref sc' id='sc24' href='#sc24'>SC 24</a><a class='ref ms' id='ms25Cn_25' href='#ms25Cn_25'>Ms 25Cn_25</a><a class='ref msdiv' id='msdiv24' href='#msdiv24'>Msdiv 24</a>“Kathaṃ carahi jānemu,<br>
disvā buddhoti brāhmaṇa;<br>
Ajānataṃ no pabrūhi,<br>
yathā jānemu taṃ mayaṃ”.</p>
<p><a class='ref sc' id='sc25' href='#sc25'>SC 25</a><a class='ref ms' id='ms25Cn_26' href='#ms25Cn_26'>Ms 25Cn_26</a><a class='ref msdiv' id='msdiv25' href='#msdiv25'>Msdiv 25</a>“Āgatāni hi mantesu,<br>
mahāpurisalakkhaṇā;<br>
Dvattiṃsāni ca byākkhātā,<br>
samattā anupubbaso.</p>
<p><a class='ref sc' id='sc26' href='#sc26'>SC 26</a><a class='ref ms' id='ms25Cn_27' href='#ms25Cn_27'>Ms 25Cn_27</a><a class='ref msdiv' id='msdiv26' href='#msdiv26'>Msdiv 26</a>Yassete honti gattesu,<br>
mahāpurisalakkhaṇā;<br>
Dveyeva tassa gatiyo,<br>
tatiyā hi na vijjati.</p>
<p><a class='ref sc' id='sc27' href='#sc27'>SC 27</a><a class='pts' id='pts4' href='#pts4'></a><a class='ref ms' id='ms25Cn_28' href='#ms25Cn_28'>Ms 25Cn_28</a><a class='ref msdiv' id='msdiv27' href='#msdiv27'>Msdiv 27</a>Sace agāraṃ āvasati,<br>
vijeyya pathaviṃ imaṃ;<br>
Adaṇḍena asatthena,<br>
dhammena anusāsati.</p>
<p><a class='ref sc' id='sc28' href='#sc28'>SC 28</a><a class='ref ms' id='ms25Cn_29' href='#ms25Cn_29'>Ms 25Cn_29</a><a class='ref msdiv' id='msdiv28' href='#msdiv28'>Msdiv 28</a>Sace ca so pabbajati,<br>
Agārā anagāriyaṃ;<br>
<span class='var' id='note18' title='vivaṭacchado (s2, s3, pts1)' href='#note18' title='vivaṭacchado (s2, s3, pts1)'>Vivaṭṭacchado</span> sambuddho,<br>
Arahā bhavati anuttaro.</p>
<p><a class='ref sc' id='sc29' href='#sc29'>SC 29</a><a class='ref ms' id='ms25Cn_30' href='#ms25Cn_30'>Ms 25Cn_30</a><a class='ref msdiv' id='msdiv29' href='#msdiv29'>Msdiv 29</a>Jātiṃ gottañca lakkhaṇaṃ,<br>
mante sisse punāpare;<br>
Muddhaṃ muddhādhipātañca,<br>
manasāyeva pucchatha.</p>
<p><a class='ref sc' id='sc30' href='#sc30'>SC 30</a><a class='ref ms' id='ms25Cn_31' href='#ms25Cn_31'>Ms 25Cn_31</a><a class='ref msdiv' id='msdiv30' href='#msdiv30'>Msdiv 30</a>Anāvaraṇadassāvī,<br>
yadi buddho bhavissati;<br>
Manasā pucchite pañhe,<br>
vācāya <span class='var' id='note19' title='vissajessati (s1-3, pts1) | vissajissati (c1)' href='#note19' title='vissajessati (s1-3, pts1) | vissajissati (c1)'>visajjessati</span>”.</p>
<p><a class='ref sc' id='sc31' href='#sc31'>SC 31</a><a class='ref ms' id='ms25Cn_32' href='#ms25Cn_32'>Ms 25Cn_32</a><a class='ref msdiv' id='msdiv31' href='#msdiv31'>Msdiv 31</a>Bāvarissa vaco sutvā,<br>
sissā soḷasa brāhmaṇā;<br>
Ajito tissametteyyo,<br>
puṇṇako atha mettagū.</p>
<p><a class='ref sc' id='sc32' href='#sc32'>SC 32</a><a class='ref ms' id='ms25Cn_33' href='#ms25Cn_33'>Ms 25Cn_33</a><a class='ref msdiv' id='msdiv32' href='#msdiv32'>Msdiv 32</a>Dhotako upasīvo ca,<br>
nando ca atha hemako;<br>
Todeyyakappā dubhayo,<br>
jatukaṇṇī ca paṇḍito.</p>
<p><a class='ref sc' id='sc33' href='#sc33'>SC 33</a><a class='ref ms' id='ms25Cn_34' href='#ms25Cn_34'>Ms 25Cn_34</a><a class='ref msdiv' id='msdiv33' href='#msdiv33'>Msdiv 33</a>Bhadrāvudho udayo ca,<br>
posālo cāpi brāhmaṇo;<br>
Mogharājā ca medhāvī,<br>
piṅgiyo ca mahāisi.</p>
<p><a class='ref sc' id='sc34' href='#sc34'>SC 34</a><a class='ref ms' id='ms25Cn_35' href='#ms25Cn_35'>Ms 25Cn_35</a><a class='ref msdiv' id='msdiv34' href='#msdiv34'>Msdiv 34</a>Paccekagaṇino sabbe,<br>
sabbalokassa vissutā;<br>
Jhāyī jhānaratā dhīrā,<br>
pubbavāsanavāsitā.</p>
<p><a class='ref sc' id='sc35' href='#sc35'>SC 35</a><a class='ref ms' id='ms25Cn_36' href='#ms25Cn_36'>Ms 25Cn_36</a><a class='ref msdiv' id='msdiv35' href='#msdiv35'>Msdiv 35</a>Bāvariṃ abhivādetvā,<br>
katvā ca naṃ padakkhiṇaṃ;<br>
Jaṭājinadharā sabbe,<br>
pakkāmuṃ uttarāmukhā.</p>
<p><a class='ref sc' id='sc36' href='#sc36'>SC 36</a><a class='ref ms' id='ms25Cn_37' href='#ms25Cn_37'>Ms 25Cn_37</a><a class='ref msdiv' id='msdiv36' href='#msdiv36'>Msdiv 36</a>Maḷakassa patiṭṭhānaṃ,<br>
<span class='var' id='note20' title='purimaṃ māhissatiṃ (bj, s1-3, pts1) | puramāhiyati (mr)'>puramāhissatiṃ</span> <span class='var' id='note21' title='tathā (bj) | sadā (mr)' href='#note20' title='purimaṃ māhissatiṃ (bj, s1-3, pts1) | puramāhiyati (mr)'>puramāhissatiṃ</span> <span class='var' id='note21' title='tathā (bj) | sadā (mr)'>tadā</span>;<br>
Ujjeniñcāpi gonaddhaṃ,<br>
vedisaṃ vanasavhayaṃ.</p>
<p><a class='ref sc' id='sc37' href='#sc37'>SC 37</a><a class='ref ms' id='ms25Cn_38' href='#ms25Cn_38'>Ms 25Cn_38</a><a class='ref msdiv' id='msdiv37' href='#msdiv37'>Msdiv 37</a>Kosambiñcāpi sāketaṃ,<br>
sāvatthiñca puruttamaṃ;<br>
Setabyaṃ kapilavatthuṃ,<br>
kusinārañca mandiraṃ.</p>
<p><a class='ref sc' id='sc38' href='#sc38'>SC 38</a><a class='pts' id='pts5' href='#pts5'></a><a class='ref ms' id='ms25Cn_39' href='#ms25Cn_39'>Ms 25Cn_39</a><a class='ref msdiv' id='msdiv38' href='#msdiv38'>Msdiv 38</a>Pāvañca bhoganagaraṃ,<br>
vesāliṃ māgadhaṃ puraṃ;<br>
Pāsāṇakaṃ cetiyañca,<br>
ramaṇīyaṃ manoramaṃ.</p>
<p><a class='ref sc' id='sc39' href='#sc39'>SC 39</a><a class='ref ms' id='ms25Cn_40' href='#ms25Cn_40'>Ms 25Cn_40</a><a class='ref msdiv' id='msdiv39' href='#msdiv39'>Msdiv 39</a>Tasitovudakaṃ sītaṃ,<br>
mahālābhaṃva vāṇijo;<br>
Chāyaṃ ghammābhitattova,<br>
turitā pabbatamāruhuṃ.</p>
<p><a class='ref sc' id='sc40' href='#sc40'>SC 40</a><a class='ref ms' id='ms25Cn_41' href='#ms25Cn_41'>Ms 25Cn_41</a><a class='ref msdiv' id='msdiv40' href='#msdiv40'>Msdiv 40</a>Bhagavā <span class='var' id='note22' title='tasmiṃ (bj) | ca tamhi (s1-3, pts1)' href='#note22' title='tasmiṃ (bj) | ca tamhi (s1-3, pts1)'>tamhi</span> samaye,<br>
bhikkhusaṃghapurakkhato;<br>
Bhikkhūnaṃ dhammaṃ deseti,<br>
sīhova nadatī vane.</p>
<p><a class='ref sc' id='sc41' href='#sc41'>SC 41</a><a class='ref ms' id='ms25Cn_42' href='#ms25Cn_42'>Ms 25Cn_42</a><a class='ref msdiv' id='msdiv41' href='#msdiv41'>Msdiv 41</a>Ajito addasa <span class='var' id='note23' title='sambuddhaṃ (bj, s1-3, pts1)' href='#note23' title='sambuddhaṃ (bj, s1-3, pts1)'>buddhaṃ</span>,<br>
<span class='var' id='note24' title='sataraṃsiṃva (bj ^snp5.1#943 [Vatthugāthā]) | vītaraṃsiṃva (s1-3) | vītaraṃsiva (pts1) | jitaraṃsiṃ sītaraṃsiṃ (mr)'>Pītaraṃsiṃva</span> <span class='var' id='note25' title='bhānumaṃ (bj)' href='#note24' title='sataraṃsiṃva (bj ^snp5.1#943 [Vatthugāthā]) | vītaraṃsiṃva (s1-3) | vītaraṃsiva (pts1) | jitaraṃsiṃ sītaraṃsiṃ (mr)'>Pītaraṃsiṃva</span> <span class='var' id='note25' title='bhānumaṃ (bj)'>bhāṇumaṃ</span>;<br>
Candaṃ yathā pannarase,<br>
<span class='var' id='note26' title='pāripūrimupāgataṃ (bj) | paripūriṃ upāgataṃ (s1-3, pts1 ^snp5.1#943 [Vatthugāthā])' href='#note26' title='pāripūrimupāgataṃ (bj) | paripūriṃ upāgataṃ (s1-3, pts1 ^snp5.1#943 [Vatthugāthā])'>Paripūraṃ upāgataṃ</span>.</p>
<p><a class='ref sc' id='sc42' href='#sc42'>SC 42</a><a class='ref ms' id='ms25Cn_43' href='#ms25Cn_43'>Ms 25Cn_43</a><a class='ref msdiv' id='msdiv42' href='#msdiv42'>Msdiv 42</a>Athassa gatte disvāna,<br>
paripūrañca byañjanaṃ;<br>
Ekamantaṃ ṭhito haṭṭho,<br>
manopañhe apucchatha.</p>
<p><a class='ref sc' id='sc43' href='#sc43'>SC 43</a><a class='ref ms' id='ms25Cn_44' href='#ms25Cn_44'>Ms 25Cn_44</a><a class='ref msdiv' id='msdiv43' href='#msdiv43'>Msdiv 43</a>“Ādissa jammanaṃ brūhi,<br>
gottaṃ brūhi salakkhaṇaṃ;<br>
Mantesu pāramiṃ brūhi,<br>
kati vāceti brāhmaṇo”.</p>
<p><a class='ref sc' id='sc44' href='#sc44'>SC 44</a><a class='ref ms' id='ms25Cn_45' href='#ms25Cn_45'>Ms 25Cn_45</a><a class='ref msdiv' id='msdiv44' href='#msdiv44'>Msdiv 44</a>“Vīsaṃ vassasataṃ āyu,<br>
so ca gottena bāvarī;<br>
Tīṇissa lakkhaṇā gatte,<br>
tiṇṇaṃ vedāna pāragū.</p>
<p><a class='ref sc' id='sc45' href='#sc45'>SC 45</a><a class='ref ms' id='ms25Cn_46' href='#ms25Cn_46'>Ms 25Cn_46</a><a class='ref msdiv' id='msdiv45' href='#msdiv45'>Msdiv 45</a>Lakkhaṇe itihāse ca,<br>
sanighaṇḍusakeṭubhe;<br>
Pañcasatāni vāceti,<br>
sadhamme pāramiṃ gato”.</p>
<p><a class='ref sc' id='sc46' href='#sc46'>SC 46</a><a class='ref ms' id='ms25Cn_47' href='#ms25Cn_47'>Ms 25Cn_47</a><a class='ref msdiv' id='msdiv46' href='#msdiv46'>Msdiv 46</a>“Lakkhaṇānaṃ pavicayaṃ,<br>
bāvarissa naruttama;<br>
<span class='var' id='note27' title='kaṅkhacchida (mr ^snp5.1#948 [Vatthugāthā])' href='#note27' title='kaṅkhacchida (mr ^snp5.1#948 [Vatthugāthā])'>Taṇhacchida</span> pakāsehi,<br>
mā no kaṅkhāyitaṃ ahu”.</p>
<p><a class='ref sc' id='sc47' href='#sc47'>SC 47</a><a class='ref ms' id='ms25Cn_48' href='#ms25Cn_48'>Ms 25Cn_48</a><a class='ref msdiv' id='msdiv47' href='#msdiv47'>Msdiv 47</a>“Mukhaṃ jivhāya chādeti,<br>
uṇṇassa bhamukantare;<br>
Kosohitaṃ vatthaguyhaṃ,<br>
evaṃ jānāhi māṇava”.</p>
<p><a class='ref sc' id='sc48' href='#sc48'>SC 48</a><a class='pts' id='pts6' href='#pts6'></a><a class='ref ms' id='ms25Cn_49' href='#ms25Cn_49'>Ms 25Cn_49</a><a class='ref msdiv' id='msdiv48' href='#msdiv48'>Msdiv 48</a>Pucchañhi kiñci asuṇanto,<br>
sutvā pañhe viyākate;<br>
Vicinteti jano sabbo,<br>
vedajāto katañjalī.</p>
<p><a class='ref sc' id='sc49' href='#sc49'>SC 49</a><a class='ref ms' id='ms25Cn_50' href='#ms25Cn_50'>Ms 25Cn_50</a><a class='ref msdiv' id='msdiv49' href='#msdiv49'>Msdiv 49</a>“Ko nu devo vā brahmā vā,<br>
indo vāpi sujampati;<br>
Manasā pucchite pañhe,<br>
kametaṃ paṭibhāsati”.</p>
<p><a class='ref sc' id='sc50' href='#sc50'>SC 50</a><a class='ref ms' id='ms25Cn_51' href='#ms25Cn_51'>Ms 25Cn_51</a><a class='ref msdiv' id='msdiv50' href='#msdiv50'>Msdiv 50</a>“Muddhaṃ muddhādhipātañca,<br>
bāvarī paripucchati;<br>
Taṃ byākarohi bhagavā,<br>
kaṅkhaṃ vinaya no ise”.</p>
<p><a class='ref sc' id='sc51' href='#sc51'>SC 51</a><a class='ref ms' id='ms25Cn_52' href='#ms25Cn_52'>Ms 25Cn_52</a><a class='ref msdiv' id='msdiv51' href='#msdiv51'>Msdiv 51</a>“Avijjā muddhāti jānāhi,<br>
vijjā muddhādhipātinī;<br>
Saddhāsatisamādhīhi,<br>
chandavīriyena saṃyutā”.</p>
<p><a class='ref sc' id='sc52' href='#sc52'>SC 52</a><a class='ref ms' id='ms25Cn_53' href='#ms25Cn_53'>Ms 25Cn_53</a><a class='ref msdiv' id='msdiv52' href='#msdiv52'>Msdiv 52</a>Tato vedena mahatā,<br>
<span class='var' id='note28' title='santhambhitvāna (bj, s1-3, pts1 ^snp5.1#954 [Vatthugāthā])' href='#note28' title='santhambhitvāna (bj, s1-3, pts1 ^snp5.1#954 [Vatthugāthā])'>santhambhetvāna</span> māṇavo;<br>
Ekaṃsaṃ ajinaṃ katvā,<br>
pādesu sirasā pati.</p>
<p><a class='ref sc' id='sc53' href='#sc53'>SC 53</a><a class='ref ms' id='ms25Cn_54' href='#ms25Cn_54'>Ms 25Cn_54</a><a class='ref msdiv' id='msdiv53' href='#msdiv53'>Msdiv 53</a>“Bāvarī brāhmaṇo bhoto,<br>
saha sissehi mārisa;<br>
Udaggacitto sumano,<br>
pāde vandati cakkhuma”.</p>
<p><a class='ref sc' id='sc54' href='#sc54'>SC 54</a><a class='ref ms' id='ms25Cn_55' href='#ms25Cn_55'>Ms 25Cn_55</a><a class='ref msdiv' id='msdiv54' href='#msdiv54'>Msdiv 54</a>“Sukhito bāvarī hotu,<br>
saha sissehi brāhmaṇo;<br>
Tvañcāpi sukhito hohi,<br>
ciraṃ jīvāhi māṇava.</p>
<p><a class='ref sc' id='sc55' href='#sc55'>SC 55</a><a class='ref ms' id='ms25Cn_56' href='#ms25Cn_56'>Ms 25Cn_56</a><a class='ref msdiv' id='msdiv55' href='#msdiv55'>Msdiv 55</a>Bāvarissa ca tuyhaṃ vā,<br>
sabbesaṃ sabbasaṃsayaṃ;<br>
Katāvakāsā pucchavho,<br>
yaṃ kiñci manasicchatha”.</p>
<p><a class='ref sc' id='sc56' href='#sc56'>SC 56</a><a class='ref ms' id='ms25Cn_57' href='#ms25Cn_57'>Ms 25Cn_57</a><a class='ref msdiv' id='msdiv56' href='#msdiv56'>Msdiv 56</a>Sambuddhena katokāso,<br>
nisīditvāna pañjalī;<br>
Ajito paṭhamaṃ pañhaṃ,<br>
tattha pucchi tathāgataṃ.</p>
</blockquote>
<p class='endsutta'><a class='ref ms' id='ms25Cn_58' href='#ms25Cn_58'>Ms 25Cn_58</a>Vatthugāthā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
