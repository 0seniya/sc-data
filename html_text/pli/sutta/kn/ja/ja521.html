<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja521' lang='pli'>
<header>
<ul>
<li class='division'>Jātaka</li>
<li>Cattālīsanipāta</li>
<li>Tesakuṇavagga</li>
</ul>
<h1>521. Tesakuṇajātaka</h1>
</header>
<p class='namo'><a class='ref sc' id='sc1' href='#sc1'>SC 1</a><a class='ref ms' id='ms23J_1' href='#ms23J_1'>Ms 23J_1</a>Namo tassa Bhagavato Arahato Sammāsambuddhassa.</p>
<blockquote class='gatha'>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.112</a><a class='ref ms' id='ms23J_2' href='#ms23J_2'>Ms 23J_2</a><a class='ref msdiv' id='msdiv1' href='#msdiv1'>Msdiv 1</a>“Vessantaraṃ taṃ pucchāmi,<br>
sakuṇa bhaddamatthu te;<br>
Rajjaṃ kāretukāmena,<br>
kiṃ su kiccaṃ kataṃ varaṃ”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms23J_3' href='#ms23J_3'>Ms 23J_3</a><a class='ref msdiv' id='msdiv2' href='#msdiv2'>Msdiv 2</a>“Cirassaṃ vata maṃ tāto,<br>
kaṃso bārāṇasiggaho;<br>
Pamatto appamattaṃ maṃ,<br>
pitā puttaṃ acodayi.</p>
<p><a class='ref sc' id='sc4' href='#sc4'>SC 4</a><a class='ref ms' id='ms23J_4' href='#ms23J_4'>Ms 23J_4</a><a class='ref msdiv' id='msdiv3' href='#msdiv3'>Msdiv 3</a>Paṭhameneva vitathaṃ,<br>
kodhaṃ hāsaṃ nivāraye;<br>
Tato kiccāni kāreyya,<br>
taṃ vataṃ āhu khattiya.</p>
<p><a class='ref sc' id='sc5' href='#sc5'>SC 5</a><a class='ref ms' id='ms23J_5' href='#ms23J_5'>Ms 23J_5</a><a class='ref msdiv' id='msdiv4' href='#msdiv4'>Msdiv 4</a>Yaṃ tvaṃ tāta <span class='var' id='note1' title='tape kammaṃ (bj, s2, s3, pts1)' href='#note1' title='tape kammaṃ (bj, s2, s3, pts1)'>tapokammaṃ</span>,<br>
Pubbe katamasaṃsayaṃ;<br>
Ratto duṭṭho ca yaṃ kayirā,<br>
Na taṃ kayirā tato <span class='var' id='note2' title='punaṃ (pts1)' href='#note2' title='punaṃ (pts1)'>puna</span>.</p>
<p><a class='ref sc' id='sc6' href='#sc6'>SC 6</a><a class='ref ms' id='ms23J_6' href='#ms23J_6'>Ms 23J_6</a><a class='ref msdiv' id='msdiv5' href='#msdiv5'>Msdiv 5</a>Khattiyassa pamattassa,<br>
raṭṭhasmiṃ raṭṭhavaḍḍhana;<br>
Sabbe bhogā vinassanti,<br>
rañño taṃ vuccate aghaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms23J_7' href='#ms23J_7'>Ms 23J_7</a><a class='ref msdiv' id='msdiv6' href='#msdiv6'>Msdiv 6</a>Sirī <span class='var' id='note3' title='sirī ca tāta lakkhī ca (s2, s3, pts1)' href='#note3' title='sirī ca tāta lakkhī ca (s2, s3, pts1)'>tāta alakkhī ca</span>,<br>
pucchitā etadabravuṃ;<br>
<span class='var' id='note4' title='uṭṭhāne vīriye (s2, s3)' href='#note4' title='uṭṭhāne vīriye (s2, s3)'>Uṭṭhānavīriye</span> pose,<br>
ramāhaṃ anusūyake.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.113</a><a class='ref ms' id='ms23J_8' href='#ms23J_8'>Ms 23J_8</a><a class='ref msdiv' id='msdiv7' href='#msdiv7'>Msdiv 7</a>Usūyake duhadaye,<br>
purise kammadussake;<br>
Kāḷakaṇṇī mahārāja,<br>
<span class='var' id='note5' title='ramāti (mr)' href='#note5' title='ramāti (mr)'>ramati</span> cakkabhañjanī.</p>
<p><a class='ref sc' id='sc9' href='#sc9'>SC 9</a><a class='ref ms' id='ms23J_9' href='#ms23J_9'>Ms 23J_9</a><a class='ref msdiv' id='msdiv8' href='#msdiv8'>Msdiv 8</a>So <span class='var' id='note6' title='so tvaṃ sabbesaṃ suhadayo (s2, s3, pts1) | so tvaṃ sabbe suhadayo (mr)' href='#note6' title='so tvaṃ sabbesaṃ suhadayo (s2, s3, pts1) | so tvaṃ sabbe suhadayo (mr)'>tvaṃ sabbesu suhadayo</span>,<br>
sabbesaṃ rakkhito bhava;<br>
Alakkhiṃ nuda mahārāja,<br>
lakkhyā bhava nivesanaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms23J_10' href='#ms23J_10'>Ms 23J_10</a><a class='ref msdiv' id='msdiv9' href='#msdiv9'>Msdiv 9</a>Sa lakkhīdhitisampanno,<br>
puriso hi mahaggato;<br>
Amittānaṃ kāsipati,<br>
mūlaṃ aggañca chindati.</p>
<p><a class='ref sc' id='sc11' href='#sc11'>SC 11</a><a class='ref ms' id='ms23J_11' href='#ms23J_11'>Ms 23J_11</a><a class='ref msdiv' id='msdiv10' href='#msdiv10'>Msdiv 10</a>Sakkopi hi bhūtapati,<br>
uṭṭhāne nappamajjati;<br>
Sa kalyāṇe dhitiṃ katvā,<br>
uṭṭhāne kurute mano.</p>
<p><a class='ref sc' id='sc12' href='#sc12'>SC 12</a><a class='ref ms' id='ms23J_12' href='#ms23J_12'>Ms 23J_12</a><a class='ref msdiv' id='msdiv11' href='#msdiv11'>Msdiv 11</a>Gandhabbā pitaro devā,<br>
<span class='var' id='note7' title='sajīvā (bj) | sañjīvā (pts1)' href='#note7' title='sajīvā (bj) | sañjīvā (pts1)'>sājīvā</span> honti tādino;<br>
<span class='var' id='note8' title='uṭṭhahato (bj, s2, s3, pts1)'>Uṭṭhāhato</span> <span class='var' id='note9' title='mappamajjato (mr)' href='#note8' title='uṭṭhahato (bj, s2, s3, pts1)'>Uṭṭhāhato</span> <span class='var' id='note9' title='mappamajjato (mr)'>appamajjato</span>,<br>
anutiṭṭhanti devatā.</p>
<p><a class='ref sc' id='sc13' href='#sc13'>SC 13</a><a class='ref ms' id='ms23J_13' href='#ms23J_13'>Ms 23J_13</a><a class='ref msdiv' id='msdiv12' href='#msdiv12'>Msdiv 12</a>So appamatto <span class='var' id='note10' title='akkuṭṭho (pts1)' href='#note10' title='akkuṭṭho (pts1)'>akkuddho</span>,<br>
tāta kiccāni kāraya;<br>
Vāyamassu ca kiccesu,<br>
nālaso vindate sukhaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms23J_14' href='#ms23J_14'>Ms 23J_14</a><a class='ref msdiv' id='msdiv13' href='#msdiv13'>Msdiv 13</a>Tattheva te vattapadā,<br>
<span class='var' id='note11' title='esā ca (pts1)' href='#note11' title='esā ca (pts1)'>esāva</span> anusāsanī;<br>
Alaṃ mitte sukhāpetuṃ,<br>
amittānaṃ <span class='var' id='note12' title='dukkhāya (pts1)' href='#note12' title='dukkhāya (pts1)'>dukhāya</span> ca”.</p>
<p><a class='ref sc' id='sc15' href='#sc15'>SC 15</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.116</a><a class='ref ms' id='ms23J_15' href='#ms23J_15'>Ms 23J_15</a><a class='ref msdiv' id='msdiv14' href='#msdiv14'>Msdiv 14</a>“<span class='var' id='note13' title='sakkhī tuvaṃ (bj, pts1) | sakkhi tuvaṃ (s2, s3)' href='#note13' title='sakkhī tuvaṃ (bj, pts1) | sakkhi tuvaṃ (s2, s3)'>Sakkhisi tvaṃ</span> kuṇḍalini,<br>
maññasi <span class='var' id='note14' title='khattabandhunī (bj) | khattiyabandhunī (pts1)' href='#note14' title='khattabandhunī (bj) | khattiyabandhunī (pts1)'>khattabandhuni</span>;<br>
Rajjaṃ kāretukāmena,<br>
kiṃ su kiccaṃ kataṃ varaṃ”.</p>
<p><a class='ref sc' id='sc16' href='#sc16'>SC 16</a><a class='ref ms' id='ms23J_16' href='#ms23J_16'>Ms 23J_16</a><a class='ref msdiv' id='msdiv15' href='#msdiv15'>Msdiv 15</a>“Dveva tāta padakāni,<br>
<span class='var' id='note15' title='yesu (pts1)' href='#note15' title='yesu (pts1)'>yattha</span> sabbaṃ patiṭṭhitaṃ;<br>
Aladdhassa ca yo lābho,<br>
laddhassa cānurakkhaṇā.</p>
<p><a class='ref sc' id='sc17' href='#sc17'>SC 17</a><a class='ref ms' id='ms23J_17' href='#ms23J_17'>Ms 23J_17</a><a class='ref msdiv' id='msdiv16' href='#msdiv16'>Msdiv 16</a>Amacce tāta jānāhi,<br>
dhīre atthassa kovide;<br>
Anakkhākitave tāta,<br>
asoṇḍe avināsake.</p>
<p><a class='ref sc' id='sc18' href='#sc18'>SC 18</a><a class='ref ms' id='ms23J_18' href='#ms23J_18'>Ms 23J_18</a><a class='ref msdiv' id='msdiv17' href='#msdiv17'>Msdiv 17</a>Yo ca taṃ tāta rakkheyya,<br>
dhanaṃ yañceva te siyā;<br>
Sūtova rathaṃ saṅgaṇhe,<br>
so te kiccāni kāraye.</p>
<p><a class='ref sc' id='sc19' href='#sc19'>SC 19</a><a class='ref ms' id='ms23J_19' href='#ms23J_19'>Ms 23J_19</a><a class='ref msdiv' id='msdiv18' href='#msdiv18'>Msdiv 18</a>Susaṅgahitantajano,<br>
sayaṃ vittaṃ avekkhiya;<br>
Nidhiñca iṇadānañca,<br>
na kare parapattiyā.</p>
<p><a class='ref sc' id='sc20' href='#sc20'>SC 20</a><a class='ref ms' id='ms23J_20' href='#ms23J_20'>Ms 23J_20</a><a class='ref msdiv' id='msdiv19' href='#msdiv19'>Msdiv 19</a>Sayaṃ <span class='var' id='note16' title='āyavayaṃ (pts1)' href='#note16' title='āyavayaṃ (pts1)'>āyaṃ vayaṃ</span> jaññā,<br>
sayaṃ jaññā katākataṃ;<br>
Niggaṇhe niggahārahaṃ,<br>
paggaṇhe paggahārahaṃ.</p>
<p><a class='ref sc' id='sc21' href='#sc21'>SC 21</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.117</a><a class='ref ms' id='ms23J_21' href='#ms23J_21'>Ms 23J_21</a><a class='ref msdiv' id='msdiv20' href='#msdiv20'>Msdiv 20</a>Sayaṃ jānapadaṃ atthaṃ,<br>
anusāsa rathesabha;<br>
Mā te adhammikā yuttā,<br>
dhanaṃ raṭṭhañca nāsayuṃ.</p>
<p><a class='ref sc' id='sc22' href='#sc22'>SC 22</a><a class='ref ms' id='ms23J_22' href='#ms23J_22'>Ms 23J_22</a><a class='ref msdiv' id='msdiv21' href='#msdiv21'>Msdiv 21</a>Mā ca vegena kiccāni,<br>
<span class='var' id='note18' title='kāresi (bj, s2, s3, pts1)' href='#note18' title='kāresi (bj, s2, s3, pts1)'>karosi</span> kārayesi vā;<br>
Vegasā hi kataṃ kammaṃ,<br>
mando pacchānutappati.</p>
<p><a class='ref sc' id='sc23' href='#sc23'>SC 23</a><a class='ref ms' id='ms23J_23' href='#ms23J_23'>Ms 23J_23</a><a class='ref msdiv' id='msdiv22' href='#msdiv22'>Msdiv 22</a>Mā te adhisare muñca,<br>
<span class='var' id='note19' title='... kodhitaṃ (pts1, c1)' href='#note19' title='... kodhitaṃ (pts1, c1)'>subāḷhamadhikopitaṃ</span>;<br>
Kodhasā hi bahū phītā,<br>
kulā akulataṃ gatā.</p>
<p><a class='ref sc' id='sc24' href='#sc24'>SC 24</a><a class='ref ms' id='ms23J_24' href='#ms23J_24'>Ms 23J_24</a><a class='ref msdiv' id='msdiv23' href='#msdiv23'>Msdiv 23</a>Mā tāta issaromhīti,<br>
anatthāya patārayi;<br>
Itthīnaṃ purisānañca,<br>
mā te āsi dukhudrayo.</p>
<p><a class='ref sc' id='sc25' href='#sc25'>SC 25</a><a class='ref ms' id='ms23J_25' href='#ms23J_25'>Ms 23J_25</a><a class='ref msdiv' id='msdiv24' href='#msdiv24'>Msdiv 24</a>Apetalomahaṃsassa,<br>
rañño kāmānusārino;<br>
Sabbe bhogā vinassanti,<br>
rañño taṃ vuccate aghaṃ.</p>
<p><a class='ref sc' id='sc26' href='#sc26'>SC 26</a><a class='ref ms' id='ms23J_26' href='#ms23J_26'>Ms 23J_26</a><a class='ref msdiv' id='msdiv25' href='#msdiv25'>Msdiv 25</a>Tattheva te vattapadā,<br>
esāva anusāsanī;<br>
Dakkhassudāni puññakaro,<br>
asoṇḍo avināsako;<br>
<span class='var' id='note20' title='sīlavassu (bj, s2, s3, pts1) | sīlavāssa (ṭīkā)' href='#note20' title='sīlavassu (bj, s2, s3, pts1) | sīlavāssa (ṭīkā)'>Sīlavāssu</span> mahārāja,<br>
dussīlo <span class='var' id='note21' title='vinipātakoti (pts1)' href='#note21' title='vinipātakoti (pts1)'>vinipātiko</span>”.</p>
<p><a class='ref sc' id='sc27' href='#sc27'>SC 27</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.120</a><a class='ref ms' id='ms23J_27' href='#ms23J_27'>Ms 23J_27</a><a class='ref msdiv' id='msdiv26' href='#msdiv26'>Msdiv 26</a>“<span class='var' id='note22' title='apucchimhā kosiyagottaṃ (s2, s3) | apucchamhāpi kosikaṃ (pts1)' href='#note22' title='apucchimhā kosiyagottaṃ (s2, s3) | apucchamhāpi kosikaṃ (pts1)'>Apucchimha kosiyagottaṃ</span>,<br>
kuṇḍaliniṃ tatheva ca;<br>
<span class='var' id='note23' title='jambuka tvaṃdāni vadehi (s2, s3, pts1)' href='#note23' title='jambuka tvaṃdāni vadehi (s2, s3, pts1)'>Tvaṃ dāni vadehi jambuka</span>,<br>
balānaṃ balamuttamaṃ”.</p>
<p><a class='ref sc' id='sc28' href='#sc28'>SC 28</a><a class='ref ms' id='ms23J_28' href='#ms23J_28'>Ms 23J_28</a><a class='ref msdiv' id='msdiv27' href='#msdiv27'>Msdiv 27</a>“Balaṃ pañcavidhaṃ loke,<br>
purisasmiṃ mahaggate;<br>
Tattha bāhubalaṃ nāma,<br>
carimaṃ vuccate balaṃ.</p>
<p><a class='ref sc' id='sc29' href='#sc29'>SC 29</a><a class='ref ms' id='ms23J_29' href='#ms23J_29'>Ms 23J_29</a><a class='ref msdiv' id='msdiv28' href='#msdiv28'>Msdiv 28</a>Bhogabalañca dīghāvu,<br>
dutiyaṃ vuccate balaṃ;<br>
Amaccabalañca dīghāvu,<br>
tatiyaṃ vuccate balaṃ.</p>
<p><a class='ref sc' id='sc30' href='#sc30'>SC 30</a><a class='ref ms' id='ms23J_30' href='#ms23J_30'>Ms 23J_30</a><a class='ref msdiv' id='msdiv29' href='#msdiv29'>Msdiv 29</a>Abhijaccabalaṃ ceva,<br>
taṃ catutthaṃ asaṃsayaṃ;<br>
Yāni cetāni sabbāni,<br>
adhigaṇhāti paṇḍito.</p>
<p><a class='ref sc' id='sc31' href='#sc31'>SC 31</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.121</a><a class='ref ms' id='ms23J_31' href='#ms23J_31'>Ms 23J_31</a><a class='ref msdiv' id='msdiv30' href='#msdiv30'>Msdiv 30</a>Taṃ balānaṃ balaṃ seṭṭhaṃ,<br>
aggaṃ paññābalaṃ <span class='var' id='note24' title='varaṃ (bj, s2, s3)' href='#note24' title='varaṃ (bj, s2, s3)'>balaṃ</span>;<br>
Paññābalenupatthaddho,<br>
atthaṃ vindati paṇḍito.</p>
<p><a class='ref sc' id='sc32' href='#sc32'>SC 32</a><a class='ref ms' id='ms23J_32' href='#ms23J_32'>Ms 23J_32</a><a class='ref msdiv' id='msdiv31' href='#msdiv31'>Msdiv 31</a>Api ce labhati mando,<br>
phītaṃ dharaṇimuttamaṃ;<br>
Akāmassa pasayhaṃ vā,<br>
añño taṃ paṭipajjati.</p>
<p><a class='ref sc' id='sc33' href='#sc33'>SC 33</a><a class='ref ms' id='ms23J_33' href='#ms23J_33'>Ms 23J_33</a><a class='ref msdiv' id='msdiv32' href='#msdiv32'>Msdiv 32</a>Abhijātopi ce hoti,<br>
rajjaṃ laddhāna khattiyo;<br>
Duppañño hi kāsipati,<br>
sabbenapi na jīvati.</p>
<p><a class='ref sc' id='sc34' href='#sc34'>SC 34</a><a class='ref ms' id='ms23J_34' href='#ms23J_34'>Ms 23J_34</a><a class='ref msdiv' id='msdiv33' href='#msdiv33'>Msdiv 33</a><span class='var' id='note25' title='paññā sutavinicchinī (s2, s3, pts1)' href='#note25' title='paññā sutavinicchinī (s2, s3, pts1)'>Paññāva sutaṃ vinicchinī</span>,<br>
Paññā kitti <span class='var' id='note26' title='... vaddhanī (pts1)' href='#note26' title='... vaddhanī (pts1)'>silokavaḍḍhanī</span>;<br>
Paññāsahito naro idha,<br>
Api dukkhe sukhāni vindati.</p>
<p><a class='ref sc' id='sc35' href='#sc35'>SC 35</a><a class='ref ms' id='ms23J_35' href='#ms23J_35'>Ms 23J_35</a><a class='ref msdiv' id='msdiv34' href='#msdiv34'>Msdiv 34</a>Paññañca kho asussūsaṃ,<br>
na koci adhigacchati;<br>
Bahussutaṃ anāgamma,<br>
dhammaṭṭhaṃ avinibbhujaṃ.</p>
<p><a class='ref sc' id='sc36' href='#sc36'>SC 36</a><a class='ref ms' id='ms23J_36' href='#ms23J_36'>Ms 23J_36</a><a class='ref msdiv' id='msdiv35' href='#msdiv35'>Msdiv 35</a>Yo <span class='var' id='note27' title='yo dhammañca vibhāgaññū (pts1)' href='#note27' title='yo dhammañca vibhāgaññū (pts1)'>ca dhammavibhaṅgaññū</span>,<br>
kāluṭṭhāyī matandito;<br>
Anuṭṭhahati kālena,<br>
<span class='var' id='note28' title='tamphalaṃ tassa ijjhati (bj) | kammaphalaṃ tassa ijjhati (s2, s3, pts1, c1) | phalaṃ tassa samijjhati (mr)' href='#note28' title='tamphalaṃ tassa ijjhati (bj) | kammaphalaṃ tassa ijjhati (s2, s3, pts1, c1) | phalaṃ tassa samijjhati (mr)'>kammaphalaṃ tassijjhati</span>.</p>
<p><a class='ref sc' id='sc37' href='#sc37'>SC 37</a><a class='ref ms' id='ms23J_37' href='#ms23J_37'>Ms 23J_37</a><a class='ref msdiv' id='msdiv36' href='#msdiv36'>Msdiv 36</a><span class='var' id='note29' title='nā’nāyatana (pts1)' href='#note29' title='nā’nāyatana (pts1)'>Anāyatanasīlassa</span>,<br>
<span class='var' id='note30' title='nā’nāyatana (pts1)' href='#note30' title='nā’nāyatana (pts1)'>anāyatanasevino</span>;<br>
Na nibbindiyakārissa,<br>
sammadattho vipaccati.</p>
<p><a class='ref sc' id='sc38' href='#sc38'>SC 38</a><a class='ref ms' id='ms23J_38' href='#ms23J_38'>Ms 23J_38</a><a class='ref msdiv' id='msdiv37' href='#msdiv37'>Msdiv 37</a>Ajjhattañca payuttassa,<br>
tathāyatanasevino;<br>
Anibbindiyakārissa,<br>
sammadattho vipaccati.</p>
<p><a class='ref sc' id='sc39' href='#sc39'>SC 39</a><a class='ref ms' id='ms23J_39' href='#ms23J_39'>Ms 23J_39</a><a class='ref msdiv' id='msdiv38' href='#msdiv38'>Msdiv 38</a>Yogappayogasaṅkhātaṃ,<br>
sambhatassānurakkhaṇaṃ;<br>
Tāni tvaṃ tāta sevassu,<br>
mā akammāya randhayi;<br>
Akammunā hi dummedho,<br>
naḷāgāraṃva sīdati”.</p>
<p><a class='ref sc' id='sc40' href='#sc40'>SC 40</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.123</a><a class='ref ms' id='ms23J_40' href='#ms23J_40'>Ms 23J_40</a><a class='ref msdiv' id='msdiv39' href='#msdiv39'>Msdiv 39</a>“Dhammaṃ cara mahārāja,<br>
mātāpitūsu khattiya;<br>
Idha dhammaṃ caritvāna,<br>
rāja saggaṃ gamissasi.</p>
<p><a class='ref sc' id='sc41' href='#sc41'>SC 41</a><a class='ref ms' id='ms23J_41' href='#ms23J_41'>Ms 23J_41</a><a class='ref msdiv' id='msdiv40' href='#msdiv40'>Msdiv 40</a>Dhammaṃ cara mahārāja,<br>
puttadāresu khattiya;<br>
Idha dhammaṃ caritvāna,<br>
rāja saggaṃ gamissasi.</p>
<p><a class='ref sc' id='sc42' href='#sc42'>SC 42</a><a class='ref ms' id='ms23J_42' href='#ms23J_42'>Ms 23J_42</a><a class='ref msdiv' id='msdiv41' href='#msdiv41'>Msdiv 41</a>Dhammaṃ cara mahārāja,<br>
mittāmaccesu khattiya;<br>
Idha dhammaṃ caritvāna,<br>
rāja saggaṃ gamissasi.</p>
<p><a class='ref sc' id='sc43' href='#sc43'>SC 43</a><a class='ref ms' id='ms23J_43' href='#ms23J_43'>Ms 23J_43</a><a class='ref msdiv' id='msdiv42' href='#msdiv42'>Msdiv 42</a>Dhammaṃ cara mahārāja,<br>
vāhanesu balesu ca;<br>
Idha dhammaṃ caritvāna,<br>
rāja saggaṃ gamissasi.</p>
<p><a class='ref sc' id='sc44' href='#sc44'>SC 44</a><a class='ref ms' id='ms23J_44' href='#ms23J_44'>Ms 23J_44</a><a class='ref msdiv' id='msdiv43' href='#msdiv43'>Msdiv 43</a>Dhammaṃ cara mahārāja,<br>
gāmesu nigamesu ca;<br>
… pe …</p>
<p><a class='ref sc' id='sc45' href='#sc45'>SC 45</a><a class='ref ms' id='ms23J_45' href='#ms23J_45'>Ms 23J_45</a><a class='ref msdiv' id='msdiv44' href='#msdiv44'>Msdiv 44</a>Dhammaṃ cara mahārāja,<br>
<span class='var' id='note31' title='raṭṭhe (pts1)' href='#note31' title='raṭṭhe (pts1)'>raṭṭhesu</span> janapadesu ca;<br>
… pe …</p>
<p><a class='ref sc' id='sc46' href='#sc46'>SC 46</a><a class='ref ms' id='ms23J_46' href='#ms23J_46'>Ms 23J_46</a><a class='ref msdiv' id='msdiv45' href='#msdiv45'>Msdiv 45</a>Dhammaṃ cara mahārāja,<br>
<span class='var' id='note32' title='samaṇe (s2, s3, mr)' href='#note32' title='samaṇe (s2, s3, mr)'>samaṇabrāhmaṇesu</span> ca;<br>
… pe …</p>
<p><a class='ref sc' id='sc47' href='#sc47'>SC 47</a><a class='ref ms' id='ms23J_47' href='#ms23J_47'>Ms 23J_47</a><a class='ref msdiv' id='msdiv46' href='#msdiv46'>Msdiv 46</a>Dhammaṃ cara mahārāja,<br>
migapakkhīsu khattiya;<br>
Idha dhammaṃ caritvāna,<br>
rāja saggaṃ gamissasi.</p>
<p><a class='ref sc' id='sc48' href='#sc48'>SC 48</a><a class='ref ms' id='ms23J_48' href='#ms23J_48'>Ms 23J_48</a><a class='ref msdiv' id='msdiv47' href='#msdiv47'>Msdiv 47</a>Dhammaṃ cara mahārāja,<br>
<span class='var' id='note33' title='dhammo suciṇṇo sukhamāvahati (mr)' href='#note33' title='dhammo suciṇṇo sukhamāvahati (mr)'>dhammo ciṇṇo sukhāvaho</span>;<br>
Idha dhammaṃ caritvāna,<br>
rāja saggaṃ gamissasi.</p>
<p><a class='ref sc' id='sc49' href='#sc49'>SC 49</a><a class='ref ms' id='ms23J_49' href='#ms23J_49'>Ms 23J_49</a><a class='ref msdiv' id='msdiv48' href='#msdiv48'>Msdiv 48</a>Dhammaṃ cara mahārāja,<br>
<span class='var' id='note34' title='indā (s2, s3) | indo (pts1) | sindā (mr)' href='#note34' title='indā (s2, s3) | indo (pts1) | sindā (mr)'>Saindā</span> devā sabrahmakā;<br>
Suciṇṇena divaṃ pattā,<br>
Mā dhammaṃ rāja <span class='var' id='note35' title='pamādo (bj, pts1, mr)' href='#note35' title='pamādo (bj, pts1, mr)'>pāmado</span>.</p>
<p><a class='ref sc' id='sc50' href='#sc50'>SC 50</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.124</a><a class='ref ms' id='ms23J_50' href='#ms23J_50'>Ms 23J_50</a><a class='ref msdiv' id='msdiv49' href='#msdiv49'>Msdiv 49</a>Tattheva <span class='var' id='note36' title='vete (pts1)' href='#note36' title='vete (pts1)'>te</span> vattapadā,<br>
<span class='var' id='note37' title='esā ca (pts1)' href='#note37' title='esā ca (pts1)'>Esāva</span> anusāsanī;<br>
Sappaññasevī kalyāṇī,<br>
Samattaṃ <span class='var' id='note38' title='sāmaṃ (mr)' href='#note38' title='sāmaṃ (mr)'>sāma</span> taṃ vidū”ti.</p>
</blockquote>
<p class='endsutta'><a class='ref sc' id='sc51' href='#sc51'>SC 51</a><a class='ref ms' id='ms23J_51' href='#ms23J_51'>Ms 23J_51</a>Tesakuṇajātakaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
