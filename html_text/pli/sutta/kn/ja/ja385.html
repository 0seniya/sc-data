<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja385' lang='pli'>
<header>
<ul>
<li class='division'>Jātaka</li>
<li>Chakkanipāta</li>
<li>Avāriyavagga</li>
</ul>
<h1>385. Nandiyamigarājajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3.272' href='#pts-vp-pli3.272'>PTS vp Pali 3.272</a><a class='ref ms' id='ms22J_1397' href='#ms22J_1397'>Ms 22J_1397</a><a class='ref msdiv' id='msdiv71' href='#msdiv71'>Msdiv 71</a>“Sace brāhmaṇa gacchesi,<br>
<span class='var' id='note804' title='sāketaṃ (bj, s2, s3)'>sākete</span> <span class='var' id='note805' title='añjanaṃ (s2, s3) | añjhanaṃ (pts1)'>sākete</span> <span class='var' id='note805' title='añjanaṃ (s2, s3) | añjhanaṃ (pts1)'>ajjunaṃ</span> vanaṃ;<br>
Vajjāsi nandiyaṃ nāma,<br>
puttaṃ asmākamorasaṃ;<br>
Mātā pitā ca te vuddhā,<br>
te taṃ icchanti passituṃ”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1398' href='#ms22J_1398'>Ms 22J_1398</a><a class='ref msdiv' id='msdiv72' href='#msdiv72'>Msdiv 72</a>“Bhuttā mayā nivāpāni,<br>
Rājino pānabhojanaṃ;<br>
Taṃ rājapiṇḍaṃ <span class='var' id='note806' title='avabhottaṃ (mr)'>avabhottuṃ</span>,<br>
Nāhaṃ brāhmaṇa mussahe”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1399' href='#ms22J_1399'>Ms 22J_1399</a><a class='ref msdiv' id='msdiv73' href='#msdiv73'>Msdiv 73</a>“Odahissāmahaṃ passaṃ,<br>
<span class='var' id='note807' title='khurappāṇissa (bj) | khurapāṇissa (pts1) | khurappapāṇissa (?)'>khurappānissa</span> rājino;<br>
Tadāhaṃ sukhito mutto,<br>
api passeyya mātaraṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1400' href='#ms22J_1400'>Ms 22J_1400</a><a class='ref msdiv' id='msdiv74' href='#msdiv74'>Msdiv 74</a>Migarājā pure āsiṃ,<br>
kosalassa <span class='var' id='note808' title='niketave (bj, s2, s3, pts1)'>niketane</span>;<br>
Nandiyo nāma nāmena,<br>
abhirūpo catuppado.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1401' href='#ms22J_1401'>Ms 22J_1401</a><a class='ref msdiv' id='msdiv75' href='#msdiv75'>Msdiv 75</a>Taṃ maṃ vadhitumāgacchi,<br>
dāyasmiṃ ajjune vane;<br>
Dhanuṃ <span class='var' id='note809' title='ārajjuṃ (nissya) | adejjhaṃ (bj, pts1) | ārajjaṃ (s2, s3)'>advejjhaṃ</span> katvāna,<br>
usuṃ <span class='var' id='note810' title='sandhāya (bj, s2, s3, pts1)'>sannayha</span> kosalo.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1402' href='#ms22J_1402'>Ms 22J_1402</a><a class='ref msdiv' id='msdiv76' href='#msdiv76'>Msdiv 76</a>Tassāhaṃ odahiṃ passaṃ,<br>
khurappānissa rājino;<br>
Tadāhaṃ sukhito mutto,<br>
mātaraṃ daṭṭhumāgato”ti.</p>
</blockquote>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms22J_1403' href='#ms22J_1403'>Ms 22J_1403</a><span class='var' id='note811' title='nandiyamigajātakaṃ (bj, pts1)'>Nandiyamigarājajātakaṃ</span> dasamaṃ.<br>
<span class='var' id='note812' title='āvāriyavaggo (s2, s3)'>Avāriyavaggo</span> paṭhamo.</p>
<p class='uddana-intro'><a class='ref sc' id='sc8' href='#sc8'>SC 8</a><a class='ref ms' id='ms22J_1404' href='#ms22J_1404'>Ms 22J_1404</a>Tassuddānaṃ</p>
<blockquote class='uddanagatha'>
<p><a class='ref sc' id='sc9' href='#sc9'>SC 9</a><a class='ref ms' id='ms22J_1405' href='#ms22J_1405'>Ms 22J_1405</a>Atha kujjharathesabha ketuvaro,<br>
Sadarīmukha neru latā ca puna;<br>
Apananda sirī ca sucittavaro,<br>
Atha dhammika nandimigena dasāti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
