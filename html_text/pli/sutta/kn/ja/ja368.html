<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja368' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Vaṇṇārohavagga</li>
</ul>
<h1>368. Tacasārajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts3.204' href='#pts3.204'></a><a class='ref ms' id='ms22J_1259' href='#ms22J_1259'>Ms 22J_1259</a><a class='ref msdiv' id='msdiv95' href='#msdiv95'>Msdiv 95</a>“<span class='var' id='note718' title='... hatthattagatā (katthaci, bj -nissya)' href='#note718' title='... hatthattagatā (katthaci, bj -nissya)'>Amittahatthatthagatā</span>,<br>
tacasārasamappitā;<br>
Pasannamukhavaṇṇāttha,<br>
kasmā tumhe na socatha”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1260' href='#ms22J_1260'>Ms 22J_1260</a><a class='ref msdiv' id='msdiv96' href='#msdiv96'>Msdiv 96</a>“Na socanāya paridevanāya,<br>
<span class='var' id='note720' title='attho ca labbhā (bj, s2, s3) | atthodha labbhā (^an5.48#1 [48.&#160;Alabbhanīyaṭhānasutta])' href='#note720' title='attho ca labbhā (bj, s2, s3) | atthodha labbhā (^an5.48#1 [48.&#160;Alabbhanīyaṭhānasutta])'>Atthova labbho</span> api appakopi;<br>
Socantamenaṃ dukhitaṃ viditvā,<br>
Paccatthikā attamanā bhavanti.</p>
<p><a class='ref sc' id='sc3' href='#sc3'>SC 3</a><a class='pts' id='pts3.205' href='#pts3.205'></a><a class='ref ms' id='ms22J_1261' href='#ms22J_1261'>Ms 22J_1261</a><a class='ref msdiv' id='msdiv97' href='#msdiv97'>Msdiv 97</a>Yato ca kho paṇḍito āpadāsu,<br>
Na vedhatī atthavinicchayaññū;<br>
<span class='var' id='note721' title='paccatthikā te (mr)' href='#note721' title='paccatthikā te (mr)'>Paccatthikāssa</span> dukhitā bhavanti,<br>
Disvā mukhaṃ avikāraṃ purāṇaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1262' href='#ms22J_1262'>Ms 22J_1262</a><a class='ref msdiv' id='msdiv98' href='#msdiv98'>Msdiv 98</a>Jappena mantena subhāsitena,<br>
Anuppadānena paveṇiyā vā;<br>
Yathā yathā yattha labhetha atthaṃ,<br>
Tathā tathā tattha parakkameyya.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1263' href='#ms22J_1263'>Ms 22J_1263</a><a class='ref msdiv' id='msdiv99' href='#msdiv99'>Msdiv 99</a>Yato ca jāneyya alabbhaneyyo,<br>
<span class='var' id='note722' title='mayā vā (s2, s3, mr)' href='#note722' title='mayā vā (s2, s3, mr)'>Mayā va</span> aññena vā esa attho;<br>
Asocamāno adhivāsayeyya,<br>
Kammaṃ daḷhaṃ kinti karomi dānī”ti.</p>
</blockquote>
<p class='endsutta'><a class='ref sc' id='sc6' href='#sc6'>SC 6</a><a class='ref ms' id='ms22J_1264' href='#ms22J_1264'>Ms 22J_1264</a>Tacasārajātakaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
