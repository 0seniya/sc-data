<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja514' lang='pli'>
<header>
<ul>
<li class='division'>Jātaka</li>
<li>Tiṃsanipāta</li>
<li>Kiṃchandavagga</li>
</ul>
<h1>514. Chaddantajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli5.40' href='#pts-vp-pli5.40'>PTS vp Pali 5.40</a><a class='ref ms' id='ms22J_3355' href='#ms22J_3355'>Ms 22J_3355</a><a class='ref msdiv' id='msdiv97' href='#msdiv97'>Msdiv 97</a>“Kiṃ nu socasinuccaṅgi,<br>
paṇḍūsi varavaṇṇini;<br>
Milāyasi visālakkhi,<br>
mālāva parimadditā”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_3356' href='#ms22J_3356'>Ms 22J_3356</a><a class='ref msdiv' id='msdiv98' href='#msdiv98'>Msdiv 98</a>“Dohaḷo me mahārāja,<br>
<span class='var' id='note2124' title='... nu’paccagā (bj, s2, s3, pts1)'>supinantenupajjhagā</span>;<br>
Na so sulabharūpova,<br>
yādiso mama dohaḷo”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_3357' href='#ms22J_3357'>Ms 22J_3357</a><a class='ref msdiv' id='msdiv99' href='#msdiv99'>Msdiv 99</a>“Ye keci mānusā kāmā,<br>
idha lokasmi nandane;<br>
Sabbe te pacurā mayhaṃ,<br>
ahaṃ te dammi dohaḷaṃ”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_3358' href='#ms22J_3358'>Ms 22J_3358</a><a class='ref msdiv' id='msdiv100' href='#msdiv100'>Msdiv 100</a>“Luddā deva samāyantu,<br>
ye keci vijite tava;<br>
Etesaṃ ahamakkhissaṃ,<br>
yādiso mama dohaḷo”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_3359' href='#ms22J_3359'>Ms 22J_3359</a><a class='ref msdiv' id='msdiv101' href='#msdiv101'>Msdiv 101</a>“Ime te luddakā devi,<br>
katahatthā visāradā;<br>
Vanaññū ca migaññū ca,<br>
<span class='var' id='note2125' title='mama te (pts1)'>mamatthe</span> cattajīvitā”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_3360' href='#ms22J_3360'>Ms 22J_3360</a><a class='ref msdiv' id='msdiv102' href='#msdiv102'>Msdiv 102</a>“Luddaputtā nisāmetha,<br>
yāvantettha samāgatā;<br>
Chabbisāṇaṃ gajaṃ setaṃ,<br>
addasaṃ supine ahaṃ;<br>
Tassa dantehi me attho,<br>
alābhe natthi jīvitaṃ”.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli5.42' href='#pts-vp-pli5.42'>PTS vp Pali 5.42</a><a class='ref ms' id='ms22J_3361' href='#ms22J_3361'>Ms 22J_3361</a><a class='ref msdiv' id='msdiv103' href='#msdiv103'>Msdiv 103</a>“Na no pitūnaṃ na pitāmahānaṃ,<br>
Diṭṭho suto kuñjaro chabbisāṇo;<br>
Yamaddasā supine rājaputtī,<br>
Akkhāhi no yādiso hatthināgo”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_3362' href='#ms22J_3362'>Ms 22J_3362</a><a class='ref msdiv' id='msdiv104' href='#msdiv104'>Msdiv 104</a>“Disā catasso vidisā catasso,<br>
Uddhaṃ adho dasa disā imāyo;<br>
Katamaṃ disaṃ tiṭṭhati nāgarājā,<br>
Yamaddasā supine chabbisāṇaṃ”.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_3363' href='#ms22J_3363'>Ms 22J_3363</a><a class='ref msdiv' id='msdiv105' href='#msdiv105'>Msdiv 105</a>“Ito ujuṃ uttariyaṃ disāyaṃ,<br>
Atikkamma so sattagirī brahante;<br>
Suvaṇṇapasso nāma girī uḷāro,<br>
<span class='var' id='note2126' title='saṃpupphito (s2, s3)'>Supupphito</span> kimpurisānuciṇṇo.</p>
<p><a class='ref sc' id='sc10' href='#sc10'>SC 10</a><a class='ref pts-vp-pli' id='pts-vp-pli5.43' href='#pts-vp-pli5.43'>PTS vp Pali 5.43</a><a class='ref ms' id='ms22J_3364' href='#ms22J_3364'>Ms 22J_3364</a><a class='ref msdiv' id='msdiv106' href='#msdiv106'>Msdiv 106</a>Āruyha selaṃ bhavanaṃ kinnarānaṃ,<br>
Olokaya pabbatapādamūlaṃ;<br>
Atha dakkhasī meghasamānavaṇṇaṃ,<br>
Nigrodharājaṃ <span class='var' id='note2127' title='... poraṃ (mr)'>aṭṭhasahassapādaṃ</span>.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_3365' href='#ms22J_3365'>Ms 22J_3365</a><a class='ref msdiv' id='msdiv107' href='#msdiv107'>Msdiv 107</a>Tatthacchatī kuñjaro chabbisāṇo,<br>
Sabbaseto duppasaho parebhi;<br>
Rakkhanti naṃ aṭṭhasahassanāgā,<br>
Īsādantā vātajavappahārino.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_3366' href='#ms22J_3366'>Ms 22J_3366</a><a class='ref msdiv' id='msdiv108' href='#msdiv108'>Msdiv 108</a>Tiṭṭhanti te <span class='var' id='note2128' title='tumūla (s2, s3) | bhimūla (pts1, mr)'>tumūlaṃ</span> passasantā,<br>
Kuppanti vātassapi eritassa;<br>
Manussabhūtaṃ pana tattha disvā,<br>
Bhasmaṃ kareyyuṃ nāssa rajopi tassa”.</p>
<p><a class='ref sc' id='sc13' href='#sc13'>SC 13</a><a class='ref pts-vp-pli' id='pts-vp-pli5.44' href='#pts-vp-pli5.44'>PTS vp Pali 5.44</a><a class='ref ms' id='ms22J_3367' href='#ms22J_3367'>Ms 22J_3367</a><a class='ref msdiv' id='msdiv109' href='#msdiv109'>Msdiv 109</a>“Bahū hime rājakulamhi santi,<br>
Piḷandhanā jātarūpassa devī;<br>
Muttā maṇī veḷuriyāmayā ca,<br>
Kiṃ kāhasi dantapiḷandhanena;<br>
Māretukāmā kuñjaraṃ chabbisāṇaṃ,<br>
Udāhu ghātessasi luddaputte”.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_3368' href='#ms22J_3368'>Ms 22J_3368</a><a class='ref msdiv' id='msdiv110' href='#msdiv110'>Msdiv 110</a>“Sā issitā dukkhitā casmi ludda,<br>
Uddhañca sussāmi anussarantī;<br>
Karohi me luddaka etamatthaṃ,<br>
Dassāmi te gāmavarāni pañca”.</p>
<p><a class='ref sc' id='sc15' href='#sc15'>SC 15</a><a class='ref ms' id='ms22J_3369' href='#ms22J_3369'>Ms 22J_3369</a><a class='ref msdiv' id='msdiv111' href='#msdiv111'>Msdiv 111</a>“Katthacchatī kattha mupeti ṭhānaṃ,<br>
Vīthissa kā <span class='var' id='note2129' title='nahāna (bj, pts1)'>nhāna</span> gatassa hoti;<br>
Kathañhi so <span class='var' id='note2130' title='nahāyati (bj, pts1)'>nhāyati</span> nāgarājā,<br>
Kathaṃ vijānemu gatiṃ gajassa”.</p>
<p><a class='ref sc' id='sc16' href='#sc16'>SC 16</a><a class='ref pts-vp-pli' id='pts-vp-pli5.45' href='#pts-vp-pli5.45'>PTS vp Pali 5.45</a><a class='ref ms' id='ms22J_3370' href='#ms22J_3370'>Ms 22J_3370</a><a class='ref msdiv' id='msdiv112' href='#msdiv112'>Msdiv 112</a>“Tattheva sā pokkharaṇī <span class='var' id='note2131' title='avidūre (s2, s3, mr)'>adūre</span>,<br>
Rammā sutitthā ca <span class='var' id='note2132' title='mahodakā (s2, s3, mr)'>mahodikā</span> ca;<br>
Sampupphitā <span class='var' id='note2133' title='... kiṇṇā (katthaci)'>bhamaragaṇānuciṇṇā</span>,<br>
Ettha hi so nhāyati nāgarājā.</p>
<p><a class='ref sc' id='sc17' href='#sc17'>SC 17</a><a class='ref ms' id='ms22J_3371' href='#ms22J_3371'>Ms 22J_3371</a><a class='ref msdiv' id='msdiv113' href='#msdiv113'>Msdiv 113</a>Sīsaṃ <span class='var' id='note2134' title='nahāto uppalamālabhārī (bj, s2, s3, pts1)'>nahātuppalamālabhārī</span>,<br>
Sabbaseto puṇḍarīkattacaṅgī;<br>
Āmodamāno gacchati sanniketaṃ,<br>
Purakkhatvā mahesiṃ sabbabhaddaṃ”.</p>
<p><a class='ref sc' id='sc18' href='#sc18'>SC 18</a><a class='ref pts-vp-pli' id='pts-vp-pli5.47' href='#pts-vp-pli5.47'>PTS vp Pali 5.47</a><a class='ref ms' id='ms22J_3372' href='#ms22J_3372'>Ms 22J_3372</a><a class='ref msdiv' id='msdiv114' href='#msdiv114'>Msdiv 114</a>Tattheva so uggahetvāna vākyaṃ,<br>
Ādāya tūṇiñca dhanuñca luddo;<br>
<span class='var' id='note2135' title='vituriya so (bj, s-a) | vitureyyati (pts1)'>Vituriyati</span> sattagirī brahante,<br>
Suvaṇṇapassaṃ nāma giriṃ uḷāraṃ.</p>
<p><a class='ref sc' id='sc19' href='#sc19'>SC 19</a><a class='ref ms' id='ms22J_3373' href='#ms22J_3373'>Ms 22J_3373</a><a class='ref msdiv' id='msdiv115' href='#msdiv115'>Msdiv 115</a>Āruyha selaṃ bhavanaṃ kinnarānaṃ,<br>
Olokayī pabbatapādamūlaṃ;<br>
Tatthaddasā meghasamānavaṇṇaṃ,<br>
Nigrodharājaṃ aṭṭhasahassapādaṃ.</p>
<p><a class='ref sc' id='sc20' href='#sc20'>SC 20</a><a class='ref pts-vp-pli' id='pts-vp-pli5.48' href='#pts-vp-pli5.48'>PTS vp Pali 5.48</a><a class='ref ms' id='ms22J_3374' href='#ms22J_3374'>Ms 22J_3374</a><a class='ref msdiv' id='msdiv116' href='#msdiv116'>Msdiv 116</a>Tatthaddasā kuñjaraṃ chabbisāṇaṃ,<br>
Sabbasetaṃ duppasahaṃ parebhi;<br>
Rakkhanti naṃ aṭṭhasahassanāgā,<br>
Īsādantā vātajavappahārino.</p>
<p><a class='ref sc' id='sc21' href='#sc21'>SC 21</a><a class='ref ms' id='ms22J_3375' href='#ms22J_3375'>Ms 22J_3375</a><a class='ref msdiv' id='msdiv117' href='#msdiv117'>Msdiv 117</a>Tatthaddasā pokkharaṇiṃ adūre,<br>
Rammaṃ sutitthañca mahodikañca;<br>
Sampupphitaṃ bhamaragaṇānuciṇṇaṃ,<br>
Yattha hi so nhāyati nāgarājā.</p>
<p><a class='ref sc' id='sc22' href='#sc22'>SC 22</a><a class='ref ms' id='ms22J_3376' href='#ms22J_3376'>Ms 22J_3376</a><a class='ref msdiv' id='msdiv118' href='#msdiv118'>Msdiv 118</a>Disvāna nāgassa gatiṃ ṭhitiñca,<br>
Vīthissa yā nhānagatassa hoti;<br>
Opātamāgacchi anariyarūpo,<br>
Payojito cittavasānugāya.</p>
<p><a class='ref sc' id='sc23' href='#sc23'>SC 23</a><a class='ref pts-vp-pli' id='pts-vp-pli5.49' href='#pts-vp-pli5.49'>PTS vp Pali 5.49</a><a class='ref ms' id='ms22J_3377' href='#ms22J_3377'>Ms 22J_3377</a><a class='ref msdiv' id='msdiv119' href='#msdiv119'>Msdiv 119</a>Khaṇitvāna kāsuṃ phalakehi chādayi,<br>
Attānamodhāya dhanuñca luddo;<br>
Passāgataṃ puthusallena nāgaṃ,<br>
Samappayī dukkaṭakammakārī.</p>
<p><a class='ref sc' id='sc24' href='#sc24'>SC 24</a><a class='ref ms' id='ms22J_3378' href='#ms22J_3378'>Ms 22J_3378</a><a class='ref msdiv' id='msdiv120' href='#msdiv120'>Msdiv 120</a>Viddho ca nāgo koñcamanādi ghoraṃ,<br>
<span class='var' id='note2136' title='sabbeva (bj, s2, s3, pts1)'>Sabbe ca</span> nāgā <span class='var' id='note2137' title='ninnādu (s2, s3) | ninnādaṃ (mr)'>Sabbe ca</span> nāgā <span class='var' id='note2137' title='ninnādu (s2, s3) | ninnādaṃ (mr)'>ninnaduṃ</span> ghorarūpaṃ;<br>
Tiṇañca kaṭṭhañca <span class='var' id='note2138' title='cuṇṇaṃ (bj, pts1)'>raṇaṃ</span> karontā,<br>
Dhāviṃsu te aṭṭha disā samantato.</p>
<p><a class='ref sc' id='sc25' href='#sc25'>SC 25</a><a class='ref ms' id='ms22J_3379' href='#ms22J_3379'>Ms 22J_3379</a><a class='ref msdiv' id='msdiv121' href='#msdiv121'>Msdiv 121</a><span class='var' id='note2140' title='vadhissamenanti (s2, s3)'>Vadhissametanti</span> parāmasanto,<br>
Kāsāvamaddakkhi dhajaṃ isīnaṃ;<br>
Dukkhena phuṭṭhassudapādi saññā,<br>
Arahaddhajo sabbhi avajjharūpo.</p>
<p><a class='ref sc' id='sc26' href='#sc26'>SC 26</a><a class='ref pts-vp-pli' id='pts-vp-pli5.50' href='#pts-vp-pli5.50'>PTS vp Pali 5.50</a><a class='ref ms' id='ms22J_3380' href='#ms22J_3380'>Ms 22J_3380</a><a class='ref msdiv' id='msdiv122' href='#msdiv122'>Msdiv 122</a>“Anikkasāvo kāsāvaṃ,<br>
yo vatthaṃ <span class='var' id='note2142' title='paridahessati (bj, pts1) | paridhassati (katthaci)'>paridahissati</span>;<br>
Apeto damasaccena,<br>
na so kāsāvamarahati.</p>
<p><a class='ref sc' id='sc27' href='#sc27'>SC 27</a><a class='ref ms' id='ms22J_3381' href='#ms22J_3381'>Ms 22J_3381</a><a class='ref msdiv' id='msdiv123' href='#msdiv123'>Msdiv 123</a>Yo ca vantakasāvassa,<br>
sīlesu susamāhito;<br>
Upeto damasaccena,<br>
sa ve kāsāvamarahati”.</p>
<p><a class='ref sc' id='sc28' href='#sc28'>SC 28</a><a class='ref pts-vp-pli' id='pts-vp-pli5.51' href='#pts-vp-pli5.51'>PTS vp Pali 5.51</a><a class='ref ms' id='ms22J_3382' href='#ms22J_3382'>Ms 22J_3382</a><a class='ref msdiv' id='msdiv124' href='#msdiv124'>Msdiv 124</a>Samappito puthusallena nāgo,<br>
Aduṭṭhacitto luddakamajjhabhāsi;<br>
“Kimatthayaṃ kissa vā samma hetu,<br>
Mamaṃ vadhī kassa vāyaṃ payogo”.</p>
<p><a class='ref sc' id='sc29' href='#sc29'>SC 29</a><a class='ref ms' id='ms22J_3383' href='#ms22J_3383'>Ms 22J_3383</a><a class='ref msdiv' id='msdiv125' href='#msdiv125'>Msdiv 125</a>“Kāsissa rañño mahesī bhadante,<br>
Sā pūjitā rājakule subhaddā;<br>
Taṃ addasā sā ca mamaṃ asaṃsi,<br>
Dantehi <span class='var' id='note2143' title='atthoti mamaṃ (s2, s3, mr)'>atthoti ca maṃ</span> avoca”.</p>
<p><a class='ref sc' id='sc30' href='#sc30'>SC 30</a><a class='ref ms' id='ms22J_3384' href='#ms22J_3384'>Ms 22J_3384</a><a class='ref msdiv' id='msdiv126' href='#msdiv126'>Msdiv 126</a>“Bahū hi me dantayugā uḷārā,<br>
Ye me <span class='var' id='note2144' title='pitunnampi (pts1)'>pitūnañca</span> pitāmahānaṃ;<br>
Jānāti sā kodhanā rājaputtī,<br>
Vadhatthikā veramakāsi bālā.</p>
<p><a class='ref sc' id='sc31' href='#sc31'>SC 31</a><a class='ref pts-vp-pli' id='pts-vp-pli5.52' href='#pts-vp-pli5.52'>PTS vp Pali 5.52</a><a class='ref ms' id='ms22J_3385' href='#ms22J_3385'>Ms 22J_3385</a><a class='ref msdiv' id='msdiv127' href='#msdiv127'>Msdiv 127</a>Uṭṭhehi tvaṃ ludda kharaṃ gahetvā,<br>
Dante ime chinda purā marāmi;<br>
Vajjāsi taṃ kodhanaṃ rājaputtiṃ,<br>
‘Nāgo hato handa imassa dantā’”.</p>
<p><a class='ref sc' id='sc32' href='#sc32'>SC 32</a><a class='ref pts-vp-pli' id='pts-vp-pli5.53' href='#pts-vp-pli5.53'>PTS vp Pali 5.53</a><a class='ref ms' id='ms22J_3386' href='#ms22J_3386'>Ms 22J_3386</a><a class='ref msdiv' id='msdiv128' href='#msdiv128'>Msdiv 128</a>Uṭṭhāya so luddo kharaṃ gahetvā,<br>
Chetvāna dantāni gajuttamassa;<br>
Vaggū subhe appaṭime pathabyā,<br>
Ādāya pakkāmi tato hi khippaṃ.</p>
<p><a class='ref sc' id='sc33' href='#sc33'>SC 33</a><a class='ref ms' id='ms22J_3387' href='#ms22J_3387'>Ms 22J_3387</a><a class='ref msdiv' id='msdiv129' href='#msdiv129'>Msdiv 129</a><span class='var' id='note2145' title='bhayadditā (bj, pts1)'>Bhayaṭṭitā</span> nāgavadhena aṭṭā,<br>
Ye te nāgā aṭṭha disā vidhāvuṃ;<br>
<span class='var' id='note2146' title='adisva (bj, pts1)'>Adisvāna</span> posaṃ gajapaccamittaṃ,<br>
Paccāgamuṃ yena so nāgarājā.</p>
<p><a class='ref sc' id='sc34' href='#sc34'>SC 34</a><a class='ref pts-vp-pli' id='pts-vp-pli5.54' href='#pts-vp-pli5.54'>PTS vp Pali 5.54</a><a class='ref ms' id='ms22J_3388' href='#ms22J_3388'>Ms 22J_3388</a><a class='ref msdiv' id='msdiv130' href='#msdiv130'>Msdiv 130</a>Te tattha kanditvā <span class='var' id='note2147' title='roditva (bj, pts1)'>roditvāna</span> nāgā,<br>
Sīse sake paṃsukaṃ okiritvā;<br>
Agamaṃsu te sabbe sakaṃ niketaṃ,<br>
Purakkhatvā mahesiṃ sabbabhaddaṃ.</p>
<p><a class='ref sc' id='sc35' href='#sc35'>SC 35</a><a class='ref ms' id='ms22J_3389' href='#ms22J_3389'>Ms 22J_3389</a><a class='ref msdiv' id='msdiv131' href='#msdiv131'>Msdiv 131</a>Ādāya dantāni gajuttamassa,<br>
Vaggū subhe appaṭime pathabyā;<br>
Suvaṇṇarājīhi samantamodare,<br>
So luddako kāsipuraṃ upāgami;<br>
Upanesi so rājakaññāya dante,<br>
Nāgo hato handa imassa dantā.</p>
<p><a class='ref sc' id='sc36' href='#sc36'>SC 36</a><a class='ref pts-vp-pli' id='pts-vp-pli5.55' href='#pts-vp-pli5.55'>PTS vp Pali 5.55</a><a class='ref ms' id='ms22J_3390' href='#ms22J_3390'>Ms 22J_3390</a><a class='ref msdiv' id='msdiv132' href='#msdiv132'>Msdiv 132</a>Disvāna dantāni gajuttamassa,<br>
Bhattuppiyassa purimāya jātiyā;<br>
Tattheva tassā hadayaṃ aphāli,<br>
Teneva sā kālamakāsi bālā.</p>
<p><a class='ref sc' id='sc37' href='#sc37'>SC 37</a><a class='ref ms' id='ms22J_3391' href='#ms22J_3391'>Ms 22J_3391</a><a class='ref msdiv' id='msdiv133' href='#msdiv133'>Msdiv 133</a>Sambodhipatto <span class='var' id='note2148' title='ca (bj, s2, s3) | va (pts1)'>sa</span> mahānubhāvo,<br>
Sitaṃ akāsi parisāya majjhe;<br>
Pucchiṃsu bhikkhū suvimuttacittā,<br>
“Nākāraṇe pātukaronti buddhā.</p>
<p><a class='ref sc' id='sc38' href='#sc38'>SC 38</a><a class='ref ms' id='ms22J_3392' href='#ms22J_3392'>Ms 22J_3392</a><a class='ref msdiv' id='msdiv134' href='#msdiv134'>Msdiv 134</a>Yamaddasātha dahariṃ kumāriṃ,<br>
Kāsāyavatthaṃ anagāriyaṃ carantiṃ;<br>
Sā kho tadā rājakaññā ahosi,<br>
Ahaṃ tadā nāgarājā ahosiṃ.</p>
<p><a class='ref sc' id='sc39' href='#sc39'>SC 39</a><a class='ref pts-vp-pli' id='pts-vp-pli5.56' href='#pts-vp-pli5.56'>PTS vp Pali 5.56</a><a class='ref ms' id='ms22J_3393' href='#ms22J_3393'>Ms 22J_3393</a><a class='ref msdiv' id='msdiv135' href='#msdiv135'>Msdiv 135</a>Ādāya dantāni gajuttamassa,<br>
Vaggū subhe appaṭime pathabyā;<br>
Yo luddako kāsipuraṃ upāgami,<br>
So kho tadā devadatto ahosi”.</p>
<p><a class='ref sc' id='sc40' href='#sc40'>SC 40</a><a class='ref ms' id='ms22J_3394' href='#ms22J_3394'>Ms 22J_3394</a><a class='ref msdiv' id='msdiv136' href='#msdiv136'>Msdiv 136</a>Anāvasūraṃ cirarattasaṃsitaṃ,<br>
Uccāvacaṃ caritamidaṃ purāṇaṃ;<br>
Vītaddaro vītasoko visallo,<br>
Sayaṃ abhiññāya abhāsi buddho.</p>
<p><a class='ref sc' id='sc41' href='#sc41'>SC 41</a><a class='ref ms' id='ms22J_3395' href='#ms22J_3395'>Ms 22J_3395</a><a class='ref msdiv' id='msdiv137' href='#msdiv137'>Msdiv 137</a>“Ahaṃ vo tena kālena,<br>
ahosiṃ tattha bhikkhavo;<br>
Nāgarājā tadā <span class='var' id='note2149' title='hosiṃ (bj, s2, s3, pts1)'>homi</span>,<br>
evaṃ dhāretha jātakan”ti.</p>
</blockquote>
<p class='endsutta'><a class='ref sc' id='sc42' href='#sc42'>SC 42</a><a class='ref ms' id='ms22J_3396' href='#ms22J_3396'>Ms 22J_3396</a>Chaddantajātakaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
