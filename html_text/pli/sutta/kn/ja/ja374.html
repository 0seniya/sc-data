<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja374' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Aḍḍhavagga</li>
</ul>
<h1>374. Cūḷadhanuggahajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts3.221' href='#pts3.221'></a><a class='ref ms' id='ms22J_1298' href='#ms22J_1298'>Ms 22J_1298</a><a class='ref msdiv' id='msdiv128' href='#msdiv128'>Msdiv 128</a>“Sabbaṃ bhaṇḍaṃ samādāya,<br>
pāraṃ tiṇṇosi brāhmaṇa;<br>
Paccāgaccha lahuṃ khippaṃ,<br>
mampi tārehi <span class='var' id='note743' title='dāni bho (s2, s3)' href='#note743' title='dāni bho (s2, s3)'>dānito</span>”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1299' href='#ms22J_1299'>Ms 22J_1299</a><a class='ref msdiv' id='msdiv129' href='#msdiv129'>Msdiv 129</a>“Asanthutaṃ maṃ cirasanthutena,<br>
Nimīni bhotī addhuvaṃ dhuvena;<br>
Mayāpi bhotī nimineyya aññaṃ,<br>
Ito ahaṃ dūrataraṃ gamissaṃ”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1300' href='#ms22J_1300'>Ms 22J_1300</a><a class='ref msdiv' id='msdiv130' href='#msdiv130'>Msdiv 130</a>“Kāyaṃ <span class='var' id='note744' title='eḷagaṇigumbe (s2, s3) | eḷagaṇagumbe (mr)' href='#note744' title='eḷagaṇigumbe (s2, s3) | eḷagaṇagumbe (mr)'>eḷagalāgumbe</span>,<br>
karoti ahuhāsiyaṃ;<br>
<span class='var' id='note745' title='nayidha naccaṃ vā gītaṃ vā (bj, s2, s3, pts1)' href='#note745' title='nayidha naccaṃ vā gītaṃ vā (bj, s2, s3, pts1)'>Nayīdha naccagītaṃ vā</span>,<br>
tāḷaṃ vā susamāhitaṃ;<br>
<span class='var' id='note746' title='anamhakāle (pts1)'>Anamhikāle</span> <span class='var' id='note747' title='sussoṇi (bj, s2, s3, pts1)' href='#note746' title='anamhakāle (pts1)'>Anamhikāle</span> <span class='var' id='note747' title='sussoṇi (bj, s2, s3, pts1)'>susoṇi</span>,<br>
kiṃ nu jagghasi <span class='var' id='note748' title='sobhaṇe (pts1, mr)' href='#note748' title='sobhaṇe (pts1, mr)'>sobhane</span>”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1301' href='#ms22J_1301'>Ms 22J_1301</a><a class='ref msdiv' id='msdiv131' href='#msdiv131'>Msdiv 131</a>“Siṅgāla bāla dummedha,<br>
appapaññosi jambuka;<br>
Jīno macchañca pesiñca,<br>
kapaṇo viya jhāyasi”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1302' href='#ms22J_1302'>Ms 22J_1302</a><a class='ref msdiv' id='msdiv132' href='#msdiv132'>Msdiv 132</a>“Sudassaṃ vajjamaññesaṃ,<br>
attano pana duddasaṃ;<br>
Jīnā patiñca jārañca,<br>
<span class='var' id='note749' title='mampi tvaññeva (bj, s2, s3) | tvampi maññeva (pts1)' href='#note749' title='mampi tvaññeva (bj, s2, s3) | tvampi maññeva (pts1)'>maññe tvaññeva</span> jhāyasi”.</p>
<p><a class='ref sc' id='sc6' href='#sc6'>SC 6</a><a class='pts' id='pts3.224' href='#pts3.224'></a><a class='ref ms' id='ms22J_1303' href='#ms22J_1303'>Ms 22J_1303</a><a class='ref msdiv' id='msdiv133' href='#msdiv133'>Msdiv 133</a>“Evametaṃ migarāja,<br>
yathā bhāsasi jambuka;<br>
Sā nūnāhaṃ ito gantvā,<br>
bhattu hessaṃ vasānugā”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1304' href='#ms22J_1304'>Ms 22J_1304</a><a class='ref msdiv' id='msdiv134' href='#msdiv134'>Msdiv 134</a>“Yo hare mattikaṃ thālaṃ,<br>
kaṃsathālampi so hare;<br>
<span class='var' id='note750' title='kataṃyeva (bj, s2, s3, pts1)' href='#note750' title='kataṃyeva (bj, s2, s3, pts1)'>Katañceva</span> tayā pāpaṃ,<br>
punapevaṃ karissasī”ti.</p>
</blockquote>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms22J_1305' href='#ms22J_1305'>Ms 22J_1305</a><span class='var' id='note751' title='culladhanuggahajātakaṃ (bj, s2, s3, pts1)' href='#note751' title='culladhanuggahajātakaṃ (bj, s2, s3, pts1)'>Cūḷadhanuggahajātakaṃ</span> catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
