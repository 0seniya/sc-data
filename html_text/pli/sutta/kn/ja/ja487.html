<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja487' lang='pli'>
<header>
<ul>
<li class='division'>Jātaka</li>
<li>Pakiṇṇakanipāta</li>
<li>Sālikedāravagga</li>
</ul>
<h1>487. Uddālakajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.299</a><a class='ref ms' id='ms22J_2612' href='#ms22J_2612'>Ms 22J_2612</a><a class='ref msdiv' id='msdiv62' href='#msdiv62'>Msdiv 62</a>“Kharājinā jaṭilā paṅkadantā,<br>
<span class='var' id='note1631' title='dummudharūpā (bj, mr) | dummukharūpā (pts1)'>Dummakkharūpā</span> ye <span class='var' id='note1632' title='yeme japanti (bj, pts1) | ye mantaṃ japanti (s2, s3) | ye’me jappanti mante (^ja377#3 [Setaketujātaka])' href='#note1631' title='dummudharūpā (bj, mr) | dummukharūpā (pts1)'>Dummakkharūpā</span> ye <span class='var' id='note1632' title='yeme japanti (bj, pts1) | ye mantaṃ japanti (s2, s3) | ye’me jappanti mante (^ja377#3 [Setaketujātaka])'>mantaṃ jappanti</span>;<br>
Kaccinnu te mānusake payoge,<br>
Idaṃ vidū parimuttā apāyā”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2613' href='#ms22J_2613'>Ms 22J_2613</a><a class='ref msdiv' id='msdiv63' href='#msdiv63'>Msdiv 63</a>“Pāpāni kammāni <span class='var' id='note1633' title='karotha (bj, pts1) | kareyya (s2, s3) | katvāna (^ja377#4 [Setaketujātaka])' href='#note1633' title='karotha (bj, pts1) | kareyya (s2, s3) | katvāna (^ja377#4 [Setaketujātaka])'>karetha</span> rāja,<br>
Bahussuto ce na careyya dhammaṃ;<br>
Sahassavedopi na taṃ paṭicca,<br>
Dukkhā <span class='var' id='note1634' title='pamuñce (s2, s3, pts1)' href='#note1634' title='pamuñce (s2, s3, pts1)'>pamucce</span> caraṇaṃ apatvā”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2614' href='#ms22J_2614'>Ms 22J_2614</a><a class='ref msdiv' id='msdiv64' href='#msdiv64'>Msdiv 64</a>“Sahassavedopi na taṃ paṭicca,<br>
Dukkhā pamucce caraṇaṃ apatvā;<br>
Maññāmi vedā aphalā bhavanti,<br>
Sasaṃyamaṃ caraṇaññeva saccaṃ”.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.301</a><a class='ref ms' id='ms22J_2615' href='#ms22J_2615'>Ms 22J_2615</a><a class='ref msdiv' id='msdiv65' href='#msdiv65'>Msdiv 65</a>“Na heva vedā aphalā bhavanti,<br>
Sasaṃyamaṃ caraṇaññeva saccaṃ;<br>
<span class='var' id='note1635' title='kittiñca (s2, s3)' href='#note1635' title='kittiñca (s2, s3)'>Kittiñhi</span> pappoti adhicca vede,<br>
Santiṃ <span class='var' id='note1636' title='puṇoti (bj) | puṇeti (s2, s3 ^ja377#6 [Setaketujātaka]) | puneti (pts1)' href='#note1636' title='puṇoti (bj) | puṇeti (s2, s3 ^ja377#6 [Setaketujātaka]) | puneti (pts1)'>puṇāti</span> caraṇena danto”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2616' href='#ms22J_2616'>Ms 22J_2616</a><a class='ref msdiv' id='msdiv66' href='#msdiv66'>Msdiv 66</a>“Bhaccā mātā pitā bandhū,<br>
yena jāto sayeva so;<br>
Uddālako ahaṃ <span class='var' id='note1637' title='bhoti (mr)' href='#note1637' title='bhoti (mr)'>bhoto</span>,<br>
<span class='var' id='note1638' title='sotthiyākulavaṃsako (bj, pts1) | sotthiyakulavaṃsato (s2, s3)' href='#note1638' title='sotthiyākulavaṃsako (bj, pts1) | sotthiyakulavaṃsato (s2, s3)'>sottiyākulavaṃsako</span>”.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.302</a><a class='ref ms' id='ms22J_2617' href='#ms22J_2617'>Ms 22J_2617</a><a class='ref msdiv' id='msdiv67' href='#msdiv67'>Msdiv 67</a>“Kathaṃ bho brāhmaṇo hoti,<br>
kathaṃ bhavati kevalī;<br>
Kathañca parinibbānaṃ,<br>
dhammaṭṭho kinti vuccati”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2618' href='#ms22J_2618'>Ms 22J_2618</a><a class='ref msdiv' id='msdiv68' href='#msdiv68'>Msdiv 68</a>“Niraṃkatvā aggimādāya brāhmaṇo,<br>
Āpo siñcaṃ yajaṃ usseti yūpaṃ;<br>
Evaṃkaro brāhmaṇo hoti khemī,<br>
Dhamme ṭhitaṃ tena amāpayiṃsu”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2619' href='#ms22J_2619'>Ms 22J_2619</a><a class='ref msdiv' id='msdiv69' href='#msdiv69'>Msdiv 69</a>“Na suddhi secanenatthi,<br>
nāpi kevalī brāhmaṇo;<br>
Na khantī nāpi soraccaṃ,<br>
nāpi so parinibbuto”.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2620' href='#ms22J_2620'>Ms 22J_2620</a><a class='ref msdiv' id='msdiv70' href='#msdiv70'>Msdiv 70</a>“Kathaṃ <span class='var' id='note1639' title='bho (s2, s3, mr)' href='#note1639' title='bho (s2, s3, mr)'>so</span> brāhmaṇo hoti,<br>
kathaṃ bhavati kevalī;<br>
Kathañca parinibbānaṃ,<br>
dhammaṭṭho kinti vuccati”.</p>
<p><a class='ref sc' id='sc10' href='#sc10'>SC 10</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.303</a><a class='ref ms' id='ms22J_2621' href='#ms22J_2621'>Ms 22J_2621</a><a class='ref msdiv' id='msdiv71' href='#msdiv71'>Msdiv 71</a>“Akhettabandhū amamo nirāso,<br>
Nillobhapāpo bhavalobhakhīṇo;<br>
Evaṃkaro brāhmaṇo hoti khemī,<br>
Dhamme ṭhitaṃ tena amāpayiṃsu”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2622' href='#ms22J_2622'>Ms 22J_2622</a><a class='ref msdiv' id='msdiv72' href='#msdiv72'>Msdiv 72</a>“Khattiyā brāhmaṇā vessā,<br>
suddā caṇḍālapukkusā;<br>
Sabbeva soratā dantā,<br>
sabbeva parinibbutā;<br>
Sabbesaṃ sītibhūtānaṃ,<br>
atthi <span class='var' id='note1640' title='seyyova (bj, pts1)' href='#note1640' title='seyyova (bj, pts1)'>seyyotha</span> pāpiyo”.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_2623' href='#ms22J_2623'>Ms 22J_2623</a><a class='ref msdiv' id='msdiv73' href='#msdiv73'>Msdiv 73</a>“Khattiyā brāhmaṇā vessā,<br>
suddā caṇḍālapukkusā;<br>
Sabbeva soratā dantā,<br>
sabbeva parinibbutā;<br>
Sabbesaṃ sītibhūtānaṃ,<br>
natthi seyyotha pāpiyo”.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_2624' href='#ms22J_2624'>Ms 22J_2624</a><a class='ref msdiv' id='msdiv74' href='#msdiv74'>Msdiv 74</a>“Khattiyā brāhmaṇā vessā,<br>
suddā caṇḍālapukkusā;<br>
Sabbeva soratā dantā,<br>
sabbeva parinibbutā.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_2625' href='#ms22J_2625'>Ms 22J_2625</a><a class='ref msdiv' id='msdiv75' href='#msdiv75'>Msdiv 75</a>Sabbesaṃ sītibhūtānaṃ,<br>
Natthi seyyotha pāpiyo;<br>
<span class='var' id='note1641' title='pasatthaṃ (s2, s3) | panaṭṭhaṃ (pts1) | pasaṭṭhaṃ (mr)' href='#note1641' title='pasatthaṃ (s2, s3) | panaṭṭhaṃ (pts1) | pasaṭṭhaṃ (mr)'>Panatthaṃ</span> carasi brahmaññaṃ,<br>
Sottiyākulavaṃsataṃ”.</p>
<p><a class='ref sc' id='sc15' href='#sc15'>SC 15</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.304</a><a class='ref ms' id='ms22J_2626' href='#ms22J_2626'>Ms 22J_2626</a><a class='ref msdiv' id='msdiv76' href='#msdiv76'>Msdiv 76</a>“Nānārattehi vatthehi,<br>
vimānaṃ bhavati chāditaṃ;<br>
Na tesaṃ chāyā vatthānaṃ,<br>
so rāgo anupajjatha.</p>
<p><a class='ref sc' id='sc16' href='#sc16'>SC 16</a><a class='ref ms' id='ms22J_2627' href='#ms22J_2627'>Ms 22J_2627</a><a class='ref msdiv' id='msdiv77' href='#msdiv77'>Msdiv 77</a><span class='var' id='note1642' title='evamevaṃ (pts1)' href='#note1642' title='evamevaṃ (pts1)'>Evameva</span> manussesu,<br>
yadā sujjhanti māṇavā;<br>
Te <span class='var' id='note1643' title='na tesaṃ jātiṃ pucchanti (bj, s2, s3, pts1) | na tesaṃ jāti sujjhati (mr)' href='#note1643' title='na tesaṃ jātiṃ pucchanti (bj, s2, s3, pts1) | na tesaṃ jāti sujjhati (mr)'>sajātiṃ pamuñcanti</span>,<br>
dhammamaññāya subbatā”ti.</p>
</blockquote>
<p class='endsutta'><a class='ref sc' id='sc17' href='#sc17'>SC 17</a><a class='ref ms' id='ms22J_2628' href='#ms22J_2628'>Ms 22J_2628</a>Uddālakajātakaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
