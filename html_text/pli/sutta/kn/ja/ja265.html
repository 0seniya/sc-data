<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja265' lang='pli'>
<header>
<ul>
<li class='division'>Jātaka</li>
<li>Tikanipāta</li>
<li>Padumavagga</li>
</ul>
<h1>265. Khurappajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli2.336' href='#pts-vp-pli2.336'></a><a class='ref ms' id='ms22J_728' href='#ms22J_728'>Ms 22J_728</a><a class='ref msdiv' id='msdiv43' href='#msdiv43'>Msdiv 43</a>“Disvā khurappe dhanuveganunne,<br>
Khagge gahīte tikhiṇe teladhote;<br>
Tasmiṃ bhayasmiṃ maraṇe viyūḷhe,<br>
Kasmā nu te nāhu chambhitattaṃ”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_729' href='#ms22J_729'>Ms 22J_729</a><a class='ref msdiv' id='msdiv44' href='#msdiv44'>Msdiv 44</a>“Disvā khurappe dhanuveganunne,<br>
Khagge gahīte tikhiṇe teladhote;<br>
Tasmiṃ bhayasmiṃ maraṇe viyūḷhe,<br>
Vedaṃ alatthaṃ vipulaṃ uḷāraṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_730' href='#ms22J_730'>Ms 22J_730</a><a class='ref msdiv' id='msdiv45' href='#msdiv45'>Msdiv 45</a>So vedajāto ajjhabhaviṃ amitte,<br>
Pubbeva me jīvitamāsi cattaṃ;<br>
Na hi jīvite ālayaṃ kubbamāno,<br>
Sūro kayirā sūrakiccaṃ kadācī”ti.</p>
</blockquote>
<p class='endsutta'><a class='ref sc' id='sc4' href='#sc4'>SC 4</a><a class='ref ms' id='ms22J_731' href='#ms22J_731'>Ms 22J_731</a>Khurappajātakaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
