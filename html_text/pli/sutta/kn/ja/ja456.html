<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja456' lang='pli'>
<header>
<ul>
<li class='division'>Jātaka</li>
<li>Ekādasakanipāta</li>
<li>Mātuposakavagga</li>
</ul>
<h1>456. Juṇhajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli4.97' href='#pts-vp-pli4.97'></a><a class='ref ms' id='ms22J_2120' href='#ms22J_2120'>Ms 22J_2120</a><a class='ref msdiv' id='msdiv13' href='#msdiv13'>Msdiv 13</a>“Suṇohi mayhaṃ vacanaṃ janinda,<br>
Atthena juṇhamhi idhānupatto;<br>
Na brāhmaṇe addhike tiṭṭhamāne,<br>
<span class='var' id='note1256' title='gantabyamāhu (mr)'>Gantabbamāhu</span> <span class='var' id='note1257' title='dipadānaseṭṭha (bj, pts1) | dvipadānaseṭṭha (s2, s3)' href='#note1256' title='gantabyamāhu (mr)'>Gantabbamāhu</span> <span class='var' id='note1257' title='dipadānaseṭṭha (bj, pts1) | dvipadānaseṭṭha (s2, s3)'>dvipadindaseṭṭha</span>”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2121' href='#ms22J_2121'>Ms 22J_2121</a><a class='ref msdiv' id='msdiv14' href='#msdiv14'>Msdiv 14</a>“Suṇomi tiṭṭhāmi vadehi brahme,<br>
<span class='var' id='note1258' title='yenāpi (s2, s3, mr)' href='#note1258' title='yenāpi (s2, s3, mr)'>Yenāsi</span> atthena idhānupatto;<br>
Kaṃ vā tvamatthaṃ mayi patthayāno,<br>
Idhāgamā brahme tadiṅgha brūhi”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2122' href='#ms22J_2122'>Ms 22J_2122</a><a class='ref msdiv' id='msdiv15' href='#msdiv15'>Msdiv 15</a>“Dadāhi me gāmavarāni pañca,<br>
Dāsīsataṃ satta gavaṃsatāni;<br>
Parosahassañca suvaṇṇanikkhe,<br>
Bhariyā ca me sādisī dve dadāhi.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli4.98' href='#pts-vp-pli4.98'></a><a class='ref ms' id='ms22J_2123' href='#ms22J_2123'>Ms 22J_2123</a><a class='ref msdiv' id='msdiv16' href='#msdiv16'>Msdiv 16</a>Tapo nu te brāhmaṇa bhiṃsarūpo,<br>
Mantā nu te brāhmaṇa cittarūpā;<br>
<span class='var' id='note1259' title='yakkhāva (bj, pts1)' href='#note1259' title='yakkhāva (bj, pts1)'>Yakkhā nu</span> te assavā santi keci,<br>
Atthaṃ vā me abhijānāsi kattaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2124' href='#ms22J_2124'>Ms 22J_2124</a><a class='ref msdiv' id='msdiv17' href='#msdiv17'>Msdiv 17</a>Na me tapo atthi na cāpi mantā,<br>
Yakkhāpi me assavā natthi keci;<br>
Atthampi te nābhijānāmi kattaṃ,<br>
Pubbe <span class='var' id='note1260' title='pubbeva kho (s2, s3, mr)' href='#note1260' title='pubbeva kho (s2, s3, mr)'>ca kho</span> saṅgatimattamāsi.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2125' href='#ms22J_2125'>Ms 22J_2125</a><a class='ref msdiv' id='msdiv18' href='#msdiv18'>Msdiv 18</a>Paṭhamaṃ idaṃ dassanaṃ jānato me,<br>
Na tābhijānāmi ito puratthā;<br>
Akkhāhi me pucchito etamatthaṃ,<br>
Kadā kuhiṃ vā ahu saṅgamo no.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2126' href='#ms22J_2126'>Ms 22J_2126</a><a class='ref msdiv' id='msdiv19' href='#msdiv19'>Msdiv 19</a>Gandhārarājassa puramhi ramme,<br>
Avasimhase takkasīlāyaṃ deva;<br>
Tatthandhakāramhi <span class='var' id='note1261' title='timissikāyaṃ (bj) | timissakāyaṃ (s2, s3)' href='#note1261' title='timissikāyaṃ (bj) | timissakāyaṃ (s2, s3)'>timīsikāyaṃ</span>,<br>
Aṃsena aṃsaṃ samaghaṭṭayimha.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2127' href='#ms22J_2127'>Ms 22J_2127</a><a class='ref msdiv' id='msdiv20' href='#msdiv20'>Msdiv 20</a>Te tattha ṭhatvāna ubho janinda,<br>
<span class='var' id='note1262' title='sāraṇīyaṃ (mr)'>Sārāṇiyaṃ</span> <span class='var' id='note1263' title='vītisārimha (bj, s2, s3, pts1)' href='#note1262' title='sāraṇīyaṃ (mr)'>Sārāṇiyaṃ</span> <span class='var' id='note1263' title='vītisārimha (bj, s2, s3, pts1)'>vītisārayimha</span> tattha;<br>
Sāyeva no saṅgatimattamāsi,<br>
Tato na pacchā na pure ahosi.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2128' href='#ms22J_2128'>Ms 22J_2128</a><a class='ref msdiv' id='msdiv21' href='#msdiv21'>Msdiv 21</a>Yadā kadāci manujesu brahme,<br>
Samāgamo sappurisena hoti;<br>
Na paṇḍitā saṅgatisanthavāni,<br>
Pubbe kataṃ vāpi vināsayanti.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2129' href='#ms22J_2129'>Ms 22J_2129</a><a class='ref msdiv' id='msdiv22' href='#msdiv22'>Msdiv 22</a><span class='var' id='note1264' title='bālā ca (bj, s2, s3, pts1)' href='#note1264' title='bālā ca (bj, s2, s3, pts1)'>Bālāva</span> kho saṅgatisanthavāni,<br>
Pubbe kataṃ vāpi vināsayanti;<br>
Bahumpi bālesu kataṃ vinassati,<br>
Tathā hi bālā akataññurūpā.</p>
<p><a class='ref sc' id='sc11' href='#sc11'>SC 11</a><a class='ref pts-vp-pli' id='pts-vp-pli4.99' href='#pts-vp-pli4.99'></a><a class='ref ms' id='ms22J_2130' href='#ms22J_2130'>Ms 22J_2130</a><a class='ref msdiv' id='msdiv23' href='#msdiv23'>Msdiv 23</a>Dhīrā ca kho saṅgatisanthavāni,<br>
Pubbe kataṃ vāpi na nāsayanti;<br>
Appampi dhīresu kataṃ na nassati,<br>
Tathā hi dhīrā sukataññurūpā.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_2131' href='#ms22J_2131'>Ms 22J_2131</a><a class='ref msdiv' id='msdiv24' href='#msdiv24'>Msdiv 24</a>Dadāmi te gāmavarāni pañca,<br>
Dāsīsataṃ satta gavaṃsatāni;<br>
Parosahassañca suvaṇṇanikkhe,<br>
Bhariyā ca te sādisī dve dadāmi.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_2132' href='#ms22J_2132'>Ms 22J_2132</a><a class='ref msdiv' id='msdiv25' href='#msdiv25'>Msdiv 25</a>Evaṃ sataṃ hoti samecca rāja,<br>
Nakkhattarājāriva tārakānaṃ;<br>
Āpūratī kāsipatī tathāhaṃ,<br>
Tayāpi me saṅgamo ajja laddho”ti.</p>
</blockquote>
<p class='endsutta'><a class='ref sc' id='sc14' href='#sc14'>SC 14</a><a class='ref ms' id='ms22J_2133' href='#ms22J_2133'>Ms 22J_2133</a>Juṇhajātakaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
