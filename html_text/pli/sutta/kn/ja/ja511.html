<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja511' lang='pli'>
<header>
<ul>
<li class='division'>Jātaka</li>
<li>Tiṃsanipāta</li>
<li>Kiṃchandavagga</li>
</ul>
<h1>511. Kiṃchandajātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts5.3'></a><a class='ref ms' id='ms22J_3256'>Ms 22J_3256</a><a class='ref msdiv' id='msdiv1' href='#sc1'>SC 1</a><a class='pts' id='pts5.3'></a><a class='ref ms' id='ms22J_3256'>Ms 22J_3256</a><a class='ref msdiv' id='msdiv1'>Msdiv 1</a>“Kiṃchando kimadhippāyo,<br>
eko sammasi ghammani;<br>
Kiṃ patthayāno kiṃ esaṃ,<br>
kena atthena brāhmaṇa”.</p>
<p><a class='ref sc' id='sc2'>SC 2</a><a class='pts' id='pts5.4'></a><a class='ref ms' id='ms22J_3257'>Ms 22J_3257</a><a class='ref msdiv' id='msdiv2' href='#sc2'>SC 2</a><a class='pts' id='pts5.4'></a><a class='ref ms' id='ms22J_3257'>Ms 22J_3257</a><a class='ref msdiv' id='msdiv2'>Msdiv 2</a>“Yathā mahā vāridharo,<br>
kumbho <span class='var' id='note2054' title='suparināhavā (bj) | supariṇāmavā (pts1, mr)' href='#note2054' title='suparināhavā (bj) | supariṇāmavā (pts1, mr)'>supariṇāhavā</span>;<br>
Tathūpamaṃ ambapakkaṃ,<br>
vaṇṇagandharasuttamaṃ.</p>
<p><a class='ref sc' id='sc3'>SC 3</a><a class='ref ms' id='ms22J_3258'>Ms 22J_3258</a><a class='ref msdiv' id='msdiv3' href='#sc3'>SC 3</a><a class='ref ms' id='ms22J_3258'>Ms 22J_3258</a><a class='ref msdiv' id='msdiv3'>Msdiv 3</a>Taṃ vuyhamānaṃ sotena,<br>
disvānāmalamajjhime;<br>
Pāṇīhi naṃ gahetvāna,<br>
agyāyatanamāhariṃ.</p>
<p><a class='ref sc' id='sc4'>SC 4</a><a class='ref ms' id='ms22J_3259'>Ms 22J_3259</a><a class='ref msdiv' id='msdiv4' href='#sc4'>SC 4</a><a class='ref ms' id='ms22J_3259'>Ms 22J_3259</a><a class='ref msdiv' id='msdiv4'>Msdiv 4</a>Tato kadalipattesu,<br>
nikkhipitvā sayaṃ ahaṃ;<br>
Satthena naṃ vikappetvā,<br>
khuppipāsaṃ ahāsi me.</p>
<p><a class='ref sc' id='sc5'>SC 5</a><a class='ref ms' id='ms22J_3260'>Ms 22J_3260</a><a class='ref msdiv' id='msdiv5' href='#sc5'>SC 5</a><a class='ref ms' id='ms22J_3260'>Ms 22J_3260</a><a class='ref msdiv' id='msdiv5'>Msdiv 5</a>Sohaṃ apetadaratho,<br>
<span class='var' id='note2055' title='byantibhūto (bj, mr) | vyantibhūto (pts1)' href='#note2055' title='byantibhūto (bj, mr) | vyantibhūto (pts1)'>Byantībhūto</span> dukhakkhamo;<br>
Assādaṃ nādhigacchāmi,<br>
Phalesvaññesu <span class='var' id='note2056' title='kesupi (si)' href='#note2056' title='kesupi (si)'>kesuci</span>.</p>
<p><a class='ref sc' id='sc6'>SC 6</a><a class='ref ms' id='ms22J_3261'>Ms 22J_3261</a><a class='ref msdiv' id='msdiv6' href='#sc6'>SC 6</a><a class='ref ms' id='ms22J_3261'>Ms 22J_3261</a><a class='ref msdiv' id='msdiv6'>Msdiv 6</a>Sosetvā nūna maraṇaṃ,<br>
taṃ mamaṃ āvahissati;<br>
Ambaṃ yassa phalaṃ sādu,<br>
madhuraggaṃ manoramaṃ;<br>
Yamuddhariṃ vuyhamānaṃ,<br>
udadhismā mahaṇṇave.</p>
<p><a class='ref sc' id='sc7'>SC 7</a><a class='ref ms' id='ms22J_3262'>Ms 22J_3262</a><a class='ref msdiv' id='msdiv7' href='#sc7'>SC 7</a><a class='ref ms' id='ms22J_3262'>Ms 22J_3262</a><a class='ref msdiv' id='msdiv7'>Msdiv 7</a>Akkhātaṃ te mayā sabbaṃ,<br>
yasmā upavasāmahaṃ;<br>
Rammaṃ pati nisinnosmi,<br>
puthulomāyutā puthu.</p>
<p><a class='ref sc' id='sc8'>SC 8</a><a class='ref ms' id='ms22J_3263'>Ms 22J_3263</a><a class='ref msdiv' id='msdiv8'>Msdiv 8</a>Tvañca kho <span class='var' id='note2057' title='me (bj) | mama (?)' href='#sc8'>SC 8</a><a class='ref ms' id='ms22J_3263'>Ms 22J_3263</a><a class='ref msdiv' id='msdiv8'>Msdiv 8</a>Tvañca kho <span class='var' id='note2057' title='me (bj) | mama (?)'>meva</span> akkhāhi,<br>
attānamapalāyini;<br>
Kā vā tvamasi kalyāṇi,<br>
kissa vā tvaṃ sumajjhime.</p>
<p><a class='ref sc' id='sc9'>SC 9</a><a class='ref ms' id='ms22J_3264'>Ms 22J_3264</a><a class='ref msdiv' id='msdiv9'>Msdiv 9</a><span class='var' id='note2058' title='rupapaṭṭaplamaṭṭhīva (s2, s3) | rūpapaṭṭapamaṭṭhīva (mr)' href='#sc9'>SC 9</a><a class='ref ms' id='ms22J_3264'>Ms 22J_3264</a><a class='ref msdiv' id='msdiv9'>Msdiv 9</a><span class='var' id='note2058' title='rupapaṭṭaplamaṭṭhīva (s2, s3) | rūpapaṭṭapamaṭṭhīva (mr)'>Ruppapaṭṭapalimaṭṭhīva</span>,<br>
byagghīva girisānujā;<br>
Yā santi nāriyo devesu,<br>
devānaṃ paricārikā.</p>
<p><a class='ref sc' id='sc10'>SC 10</a><a class='ref ms' id='ms22J_3265'>Ms 22J_3265</a><a class='ref msdiv' id='msdiv10' href='#sc10'>SC 10</a><a class='ref ms' id='ms22J_3265'>Ms 22J_3265</a><a class='ref msdiv' id='msdiv10'>Msdiv 10</a>Yā ca manussalokasmiṃ,<br>
Rūpenānvāgatitthiyo;<br>
Rūpena te sadisī natthi,<br>
Devesu <span class='var' id='note2059' title='devagandhabbamānuse (s2, s3)' href='#note2059' title='devagandhabbamānuse (s2, s3)'>gandhabbamanussaloke</span>;<br>
Puṭṭhāsi me cārupubbaṅgi,<br>
Brūhi nāmañca bandhave”.</p>
<p><a class='ref sc' id='sc11'>SC 11</a><a class='pts' id='pts5.5'></a><a class='ref ms' id='ms22J_3266'>Ms 22J_3266</a><a class='ref msdiv' id='msdiv11' href='#sc11'>SC 11</a><a class='pts' id='pts5.5'></a><a class='ref ms' id='ms22J_3266'>Ms 22J_3266</a><a class='ref msdiv' id='msdiv11'>Msdiv 11</a>“Yaṃ tvaṃ pati nisinnosi,<br>
rammaṃ brāhmaṇa kosikiṃ;<br>
Sāhaṃ bhusālayāvutthā,<br>
varavārivahoghasā.</p>
<p><a class='ref sc' id='sc12'>SC 12</a><a class='ref ms' id='ms22J_3267'>Ms 22J_3267</a><a class='ref msdiv' id='msdiv12' href='#sc12'>SC 12</a><a class='ref ms' id='ms22J_3267'>Ms 22J_3267</a><a class='ref msdiv' id='msdiv12'>Msdiv 12</a>Nānādumagaṇākiṇṇā,<br>
bahukā girikandarā;<br>
Mameva pamukhā honti,<br>
abhisandanti pāvuse.</p>
<p><a class='ref sc' id='sc13'>SC 13</a><a class='pts' id='pts5.6'></a><a class='ref ms' id='ms22J_3268'>Ms 22J_3268</a><a class='ref msdiv' id='msdiv13' href='#sc13'>SC 13</a><a class='pts' id='pts5.6'></a><a class='ref ms' id='ms22J_3268'>Ms 22J_3268</a><a class='ref msdiv' id='msdiv13'>Msdiv 13</a>Atho bahū vanatodā,<br>
nīlavārivahindharā;<br>
Bahukā nāgavittodā,<br>
abhisandanti vārinā.</p>
<p><a class='ref sc' id='sc14'>SC 14</a><a class='ref ms' id='ms22J_3269'>Ms 22J_3269</a><a class='ref msdiv' id='msdiv14' href='#sc14'>SC 14</a><a class='ref ms' id='ms22J_3269'>Ms 22J_3269</a><a class='ref msdiv' id='msdiv14'>Msdiv 14</a>Tā ambajambulabujā,<br>
nīpā <span class='var' id='note2060' title='tālamudumbarā (s2, s3, mr)' href='#note2060' title='tālamudumbarā (s2, s3, mr)'>tālā cudumbarā</span>;<br>
Bahūni phalajātāni,<br>
āvahanti abhiṇhaso.</p>
<p><a class='ref sc' id='sc15'>SC 15</a><a class='ref ms' id='ms22J_3270'>Ms 22J_3270</a><a class='ref msdiv' id='msdiv15' href='#sc15'>SC 15</a><a class='ref ms' id='ms22J_3270'>Ms 22J_3270</a><a class='ref msdiv' id='msdiv15'>Msdiv 15</a>Yaṃ kiñci ubhato tīre,<br>
phalaṃ patati ambuni;<br>
Asaṃsayaṃ taṃ sotassa,<br>
phalaṃ hoti vasānugaṃ.</p>
<p><a class='ref sc' id='sc16'>SC 16</a><a class='ref ms' id='ms22J_3271'>Ms 22J_3271</a><a class='ref msdiv' id='msdiv16' href='#sc16'>SC 16</a><a class='ref ms' id='ms22J_3271'>Ms 22J_3271</a><a class='ref msdiv' id='msdiv16'>Msdiv 16</a>Etadaññāya medhāvi,<br>
puthupañña suṇohi me;<br>
Mā rocaya mabhisaṅgaṃ,<br>
paṭisedha janādhipa.</p>
<p><a class='ref sc' id='sc17'>SC 17</a><a class='ref ms' id='ms22J_3272'>Ms 22J_3272</a><a class='ref msdiv' id='msdiv17'>Msdiv 17</a>Na vāhaṃ <span class='var' id='note2061' title='vaddhavaṃ (bj, pts1)' href='#sc17'>SC 17</a><a class='ref ms' id='ms22J_3272'>Ms 22J_3272</a><a class='ref msdiv' id='msdiv17'>Msdiv 17</a>Na vāhaṃ <span class='var' id='note2061' title='vaddhavaṃ (bj, pts1)'>vaḍḍhavaṃ</span> maññe,<br>
Yaṃ tvaṃ raṭṭhābhivaḍḍhana;<br>
Āceyyamāno rājisi,<br>
Maraṇaṃ abhikaṅkhasi.</p>
<p><a class='ref sc' id='sc18'>SC 18</a><a class='ref ms' id='ms22J_3273'>Ms 22J_3273</a><a class='ref msdiv' id='msdiv18' href='#sc18'>SC 18</a><a class='ref ms' id='ms22J_3273'>Ms 22J_3273</a><a class='ref msdiv' id='msdiv18'>Msdiv 18</a>Tassa jānanti pitaro,<br>
gandhabbā ca sadevakā;<br>
Ye cāpi isayo loke,<br>
saññatattā tapassino;<br>
<span class='var' id='note2062' title='āsaṃsayante (bj, pts1)' href='#note2062' title='āsaṃsayante (bj, pts1)'>Asaṃsayaṃ tepi</span> jānanti,<br>
<span class='var' id='note2063' title='vaddhabhūtā (bj, pts1)' href='#note2063' title='vaddhabhūtā (bj, pts1)'>paṭṭhabhūtā</span> yasassino”.</p>
<p><a class='ref sc' id='sc19'>SC 19</a><a class='pts' id='pts5.7'></a><a class='ref ms' id='ms22J_3274'>Ms 22J_3274</a><a class='ref msdiv' id='msdiv19' href='#sc19'>SC 19</a><a class='pts' id='pts5.7'></a><a class='ref ms' id='ms22J_3274'>Ms 22J_3274</a><a class='ref msdiv' id='msdiv19'>Msdiv 19</a>“Evaṃ viditvā vidū sabbadhammaṃ,<br>
Viddhaṃsanaṃ cavanaṃ jīvitassa;<br>
Na cīyatī tassa narassa pāpaṃ,<br>
Sace na ceteti vadhāya tassa.</p>
<p><a class='ref sc' id='sc20'>SC 20</a><a class='ref ms' id='ms22J_3275'>Ms 22J_3275</a><a class='ref msdiv' id='msdiv20' href='#sc20'>SC 20</a><a class='ref ms' id='ms22J_3275'>Ms 22J_3275</a><a class='ref msdiv' id='msdiv20'>Msdiv 20</a>Isipūgasamaññāte,<br>
evaṃ lokyā viditā <span class='var' id='note2064' title='pati (s2, s3, mr)' href='#note2064' title='pati (s2, s3, mr)'>sati</span>;<br>
Anariyaparisambhāse,<br>
pāpakammaṃ <span class='var' id='note2065' title='jigiṃsasi (bj, s2, s3, pts1)' href='#note2065' title='jigiṃsasi (bj, s2, s3, pts1)'>jigīsasi</span>.</p>
<p><a class='ref sc' id='sc21'>SC 21</a><a class='ref ms' id='ms22J_3276'>Ms 22J_3276</a><a class='ref msdiv' id='msdiv21' href='#sc21'>SC 21</a><a class='ref ms' id='ms22J_3276'>Ms 22J_3276</a><a class='ref msdiv' id='msdiv21'>Msdiv 21</a>Sace ahaṃ marissāmi,<br>
tīre te puthusussoṇi;<br>
Asaṃsayaṃ taṃ asiloko,<br>
mayi pete āgamissati.</p>
<p><a class='ref sc' id='sc22'>SC 22</a><a class='ref ms' id='ms22J_3277'>Ms 22J_3277</a><a class='ref msdiv' id='msdiv22' href='#sc22'>SC 22</a><a class='ref ms' id='ms22J_3277'>Ms 22J_3277</a><a class='ref msdiv' id='msdiv22'>Msdiv 22</a>Tasmā hi pāpakaṃ kammaṃ,<br>
<span class='var' id='note2066' title='rakkhassu ca (s2, s3)' href='#note2066' title='rakkhassu ca (s2, s3)'>rakkhasseva</span> sumajjhime;<br>
Mā taṃ sabbo jano pacchā,<br>
<span class='var' id='note2067' title='pakatthāsi (bj, pts1) | pakvakkhāsi (s2, s3)' href='#note2067' title='pakatthāsi (bj, pts1) | pakvakkhāsi (s2, s3)'>pakuṭṭhāyi</span> mayi mate”.</p>
<p><a class='ref sc' id='sc23'>SC 23</a><a class='pts' id='pts5.8'></a><a class='ref ms' id='ms22J_3278'>Ms 22J_3278</a><a class='ref msdiv' id='msdiv23' href='#sc23'>SC 23</a><a class='pts' id='pts5.8'></a><a class='ref ms' id='ms22J_3278'>Ms 22J_3278</a><a class='ref msdiv' id='msdiv23'>Msdiv 23</a>“Aññātametaṃ avisayhasāhi,<br>
Attānamambañca dadāmi te taṃ;<br>
So duccaje kāmaguṇe pahāya,<br>
Santiñca dhammañca adhiṭṭhitosi.</p>
<p><a class='ref sc' id='sc24'>SC 24</a><a class='ref ms' id='ms22J_3279'>Ms 22J_3279</a><a class='ref msdiv' id='msdiv24' href='#sc24'>SC 24</a><a class='ref ms' id='ms22J_3279'>Ms 22J_3279</a><a class='ref msdiv' id='msdiv24'>Msdiv 24</a>Yo hitvā pubbasaññogaṃ,<br>
pacchā saṃyojane ṭhito;<br>
Adhammañceva carati,<br>
pāpañcassa pavaḍḍhati.</p>
<p><a class='ref sc' id='sc25'>SC 25</a><a class='ref ms' id='ms22J_3280'>Ms 22J_3280</a><a class='ref msdiv' id='msdiv25' href='#sc25'>SC 25</a><a class='ref ms' id='ms22J_3280'>Ms 22J_3280</a><a class='ref msdiv' id='msdiv25'>Msdiv 25</a>Ehi taṃ pāpayissāmi,<br>
kāmaṃ appossuko bhava;<br>
Upānayāmi sītasmiṃ,<br>
viharāhi anussuko.</p>
<p><a class='ref sc' id='sc26'>SC 26</a><a class='ref ms' id='ms22J_3281'>Ms 22J_3281</a><a class='ref msdiv' id='msdiv26' href='#sc26'>SC 26</a><a class='ref ms' id='ms22J_3281'>Ms 22J_3281</a><a class='ref msdiv' id='msdiv26'>Msdiv 26</a>Taṃ puppharasamattebhi,<br>
vakkaṅgehi arindama;<br>
Koñcā mayūrā diviyā,<br>
kolaṭṭhimadhusāḷikā;<br>
Kūjitā haṃsapūgehi,<br>
kokilettha pabodhare.</p>
<p><a class='ref sc' id='sc27'>SC 27</a><a class='ref ms' id='ms22J_3282'>Ms 22J_3282</a><a class='ref msdiv' id='msdiv27'>Msdiv 27</a>Ambettha <span class='var' id='note2068' title='vippasūnaggā (bj, s2, s3, pts1) | vippaonaggā (mr)' href='#sc27'>SC 27</a><a class='ref ms' id='ms22J_3282'>Ms 22J_3282</a><a class='ref msdiv' id='msdiv27'>Msdiv 27</a>Ambettha <span class='var' id='note2068' title='vippasūnaggā (bj, s2, s3, pts1) | vippaonaggā (mr)'>vippasākhaggā</span>,<br>
palālakhalasannibhā;<br>
<span class='var' id='note2069' title='kosumbhasalalā (bj) | kosumbasalaḷā (s2, s3) | kosumbhasalaḷā (pts1)' href='#note2069' title='kosumbhasalalā (bj) | kosumbasalaḷā (s2, s3) | kosumbhasalaḷā (pts1)'>Kosambasaḷalā</span> nīpā,<br>
pakkatālavilambino”.</p>
<p><a class='ref sc' id='sc28'>SC 28</a><a class='pts' id='pts5.9'></a><a class='ref ms' id='ms22J_3283'>Ms 22J_3283</a><a class='ref msdiv' id='msdiv28' href='#sc28'>SC 28</a><a class='pts' id='pts5.9'></a><a class='ref ms' id='ms22J_3283'>Ms 22J_3283</a><a class='ref msdiv' id='msdiv28'>Msdiv 28</a>“Mālī tiriṭī kāyūrī,<br>
aṅgadī <span class='var' id='note2070' title='candanassado (bj)' href='#note2070' title='candanassado (bj)'>candanussado</span>;<br>
Rattiṃ tvaṃ paricāresi,<br>
divā vedesi vedanaṃ.</p>
<p><a class='ref sc' id='sc29'>SC 29</a><a class='ref ms' id='ms22J_3284'>Ms 22J_3284</a><a class='ref msdiv' id='msdiv29' href='#sc29'>SC 29</a><a class='ref ms' id='ms22J_3284'>Ms 22J_3284</a><a class='ref msdiv' id='msdiv29'>Msdiv 29</a>Soḷasitthisahassāni,<br>
yā temā paricārikā;<br>
Evaṃ mahānubhāvosi,<br>
abbhuto lomahaṃsano.</p>
<p><a class='ref sc' id='sc30'>SC 30</a><a class='ref ms' id='ms22J_3285'>Ms 22J_3285</a><a class='ref msdiv' id='msdiv30' href='#sc30'>SC 30</a><a class='ref ms' id='ms22J_3285'>Ms 22J_3285</a><a class='ref msdiv' id='msdiv30'>Msdiv 30</a>Kiṃ kammamakarī pubbe,<br>
pāpaṃ attadukhāvahaṃ;<br>
Yaṃ karitvā manussesu,<br>
piṭṭhimaṃsāni khādasi”.</p>
<p><a class='ref sc' id='sc31'>SC 31</a><a class='pts' id='pts5.10'></a><a class='ref ms' id='ms22J_3286'>Ms 22J_3286</a><a class='ref msdiv' id='msdiv31' href='#sc31'>SC 31</a><a class='pts' id='pts5.10'></a><a class='ref ms' id='ms22J_3286'>Ms 22J_3286</a><a class='ref msdiv' id='msdiv31'>Msdiv 31</a>“Ajjhenāni paṭiggayha,<br>
kāmesu <span class='var' id='note2071' title='gathito (bj, pts1) | giddhito (s2, s3, mr) | giddhiko (Ma-aka)' href='#note2071' title='gathito (bj, pts1) | giddhito (s2, s3, mr) | giddhiko (Ma-aka)'>gadhito</span> ahaṃ;<br>
Acariṃ dīghamaddhānaṃ,<br>
paresaṃ ahitāyahaṃ.</p>
<p><a class='ref sc' id='sc32'>SC 32</a><a class='ref ms' id='ms22J_3287'>Ms 22J_3287</a><a class='ref msdiv' id='msdiv32' href='#sc32'>SC 32</a><a class='ref ms' id='ms22J_3287'>Ms 22J_3287</a><a class='ref msdiv' id='msdiv32'>Msdiv 32</a>Yo piṭṭhimaṃsiko hoti,<br>
evaṃ ukkacca khādati;<br>
Yathāhaṃ ajja khādāmi,<br>
piṭṭhimaṃsāni attano”ti.</p>
</blockquote>
<p class='endsutta'><a class='ref sc' id='sc33'>SC 33</a><a class='ref ms' id='ms22J_3288' href='#sc33'>SC 33</a><a class='ref ms' id='ms22J_3288'>Ms 22J_3288</a>Kiṃchandajātakaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
