<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja404' lang='pli'>
<header>
<ul>
<li class='division'>Jātaka</li>
<li>Sattakanipāta</li>
<li>Kukkuvagga</li>
</ul>
<h1>404. Kapijātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms22J_1553' href='#ms22J_1553'>Ms 22J_1553</a><a class='ref msdiv' id='msdiv61' href='#msdiv61'>Msdiv 61</a>“Yattha verī nivasati,<br>
na vase tattha paṇḍito;<br>
Ekarattaṃ dirattaṃ vā,<br>
dukkhaṃ vasati verisu.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1554' href='#ms22J_1554'>Ms 22J_1554</a><a class='ref msdiv' id='msdiv62' href='#msdiv62'>Msdiv 62</a>Diso ve lahucittassa,<br>
posassānuvidhīyato;<br>
Ekassa kapino hetu,<br>
yūthassa anayo kato.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1555' href='#ms22J_1555'>Ms 22J_1555</a><a class='ref msdiv' id='msdiv63' href='#msdiv63'>Msdiv 63</a><span class='var' id='note909' title='bālo ca (bj, s2, s3, pts1)'>Bālova</span> paṇḍitamānī,<br>
yūthassa parihārako;<br>
Sacittassa vasaṃ gantvā,<br>
<span class='var' id='note910' title='passethāyaṃ (mr)'>sayethāyaṃ</span> yathā kapi.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1556' href='#ms22J_1556'>Ms 22J_1556</a><a class='ref msdiv' id='msdiv64' href='#msdiv64'>Msdiv 64</a>Na sādhu balavā bālo,<br>
yūthassa parihārako;<br>
Ahito bhavati ñātīnaṃ,<br>
sakuṇānaṃva <span class='var' id='note911' title='ceṭako (mr)'>cetako</span>.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1557' href='#ms22J_1557'>Ms 22J_1557</a><a class='ref msdiv' id='msdiv65' href='#msdiv65'>Msdiv 65</a>Dhīrova balavā sādhu,<br>
yūthassa parihārako;<br>
Hito bhavati ñātīnaṃ,<br>
tidasānaṃva vāsavo.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1558' href='#ms22J_1558'>Ms 22J_1558</a><a class='ref msdiv' id='msdiv66' href='#msdiv66'>Msdiv 66</a>Yo ca sīlañca paññañca,<br>
sutañcattani passati;<br>
Ubhinnamatthaṃ carati,<br>
attano ca parassa ca.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1559' href='#ms22J_1559'>Ms 22J_1559</a><a class='ref msdiv' id='msdiv67' href='#msdiv67'>Msdiv 67</a>Tasmā tuleyya mattānaṃ,<br>
<span class='var' id='note912' title='sīlaṃ paññaṃ sutaṃpiva (s2, s3)'>sīlapaññāsutāmiva</span>;<br>
Gaṇaṃ vā parihare dhīro,<br>
eko vāpi paribbaje”ti.</p>
</blockquote>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms22J_1560' href='#ms22J_1560'>Ms 22J_1560</a>Kapijātakaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
