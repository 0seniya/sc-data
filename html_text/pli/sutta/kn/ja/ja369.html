<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja369' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Vaṇṇārohavagga</li>
</ul>
<h1>369. Mittavindakajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3.206' href='#pts-vp-pli3.206'></a><a class='ref ms' id='ms22J_1265' href='#ms22J_1265'>Ms 22J_1265</a><a class='ref msdiv' id='msdiv100' href='#msdiv100'>Msdiv 100</a>“Kyāhaṃ devānamakaraṃ,<br>
kiṃ pāpaṃ pakataṃ mayā;<br>
Yaṃ me sirasmiṃ <span class='var' id='note723' title='ūhacca (pts1) | uhacca (mr)' href='#note723' title='ūhacca (pts1) | uhacca (mr)'>ohacca</span>,<br>
cakkaṃ bhamati matthake”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1266' href='#ms22J_1266'>Ms 22J_1266</a><a class='ref msdiv' id='msdiv101' href='#msdiv101'>Msdiv 101</a>“Atikkamma ramaṇakaṃ,<br>
sadāmattañca dūbhakaṃ;<br>
Brahmattarañca pāsādaṃ,<br>
kenatthena idhāgato”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1267' href='#ms22J_1267'>Ms 22J_1267</a><a class='ref msdiv' id='msdiv102' href='#msdiv102'>Msdiv 102</a>“Ito bahutarā bhogā,<br>
atra maññe bhavissare;<br>
Iti etāya saññāya,<br>
passa maṃ byasanaṃ gataṃ”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1268' href='#ms22J_1268'>Ms 22J_1268</a><a class='ref msdiv' id='msdiv103' href='#msdiv103'>Msdiv 103</a>“Catubbhi aṭṭhajjhagamā,<br>
<span class='var' id='note724' title='aṭṭhakābhi (bj) | aṭṭhābhi cāpi (s2, s3, mr)' href='#note724' title='aṭṭhakābhi (bj) | aṭṭhābhi cāpi (s2, s3, mr)'>aṭṭhāhipi ca</span> soḷasa;<br>
Soḷasāhi ca bāttiṃsa,<br>
atricchaṃ cakkamāsado;<br>
Icchāhatassa posassa,<br>
cakkaṃ bhamati matthake.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1269' href='#ms22J_1269'>Ms 22J_1269</a><a class='ref msdiv' id='msdiv104' href='#msdiv104'>Msdiv 104</a><span class='var' id='note725' title='uparivisālaṃ duppūraṃ (pts1)' href='#note725' title='uparivisālaṃ duppūraṃ (pts1)'>Uparivisālā duppūrā</span>,<br>
<span class='var' id='note726' title='icchā visadagāminī (bj) | icchāvisaṭagāminiṃ (pts1)' href='#note726' title='icchā visadagāminī (bj) | icchāvisaṭagāminiṃ (pts1)'>icchā visaṭagāminī</span>;<br>
Ye ca taṃ anugijjhanti,<br>
te honti cakkadhārino”ti.</p>
</blockquote>
<p class='endsutta'><a class='ref sc' id='sc6' href='#sc6'>SC 6</a><a class='ref ms' id='ms22J_1270' href='#ms22J_1270'>Ms 22J_1270</a><span class='var' id='note727' title='mittavindukajātakaṃ (s2, s3) | mittavindajātakaṃ (pts1)' href='#note727' title='mittavindukajātakaṃ (s2, s3) | mittavindajātakaṃ (pts1)'>Mittavindakajātakaṃ</span> navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
