<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja546' lang='pli'>
<header>
<ul>
<li class='division'>Jātaka</li>
<li>Mahānipāta</li>
<li>Mūgapakkhavagga</li>
</ul>
<h1>Vidhurajātaka</h1>
</header>
<h2><span class='var' id='note1697' title='vidhūrapaṇḍitajātakaṃ (pts1)' href='#note1697' title='vidhūrapaṇḍitajātakaṃ (pts1)'>1 Dohaḷakaṇḍa</span></h2>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts6.262' href='#pts6.262'></a><a class='ref ms' id='ms23J_2680' href='#ms23J_2680'>Ms 23J_2680</a><a class='ref msdiv' id='msdiv1346' href='#msdiv1346'>Msdiv 1346</a>“Paṇḍu kisiyāsi dubbalā,<br>
<span class='var' id='note1698' title='vaṇṇarūpe (mr)' href='#note1698' title='vaṇṇarūpe (mr)'>Vaṇṇarūpaṃ</span> natavedisaṃ pure;<br>
Vimale akkhāhi pucchitā,<br>
Kīdisī tuyhaṃ sarīravedanā”.</p>
<p><a class='ref sc' id='sc2' href='#sc2'>SC 2</a><a class='pts' id='pts6.263' href='#pts6.263'></a><a class='ref ms' id='ms23J_2681' href='#ms23J_2681'>Ms 23J_2681</a><a class='ref msdiv' id='msdiv1347' href='#msdiv1347'>Msdiv 1347</a>“Dhammo manujesu <span class='var' id='note1699' title='māninaṃ (bj) | mātinaṃ (pts1)' href='#note1699' title='māninaṃ (bj) | mātinaṃ (pts1)'>mātīnaṃ</span>,<br>
Dohaḷo nāma janinda vuccati;<br>
Dhammāhataṃ nāgakuñjara,<br>
Vidhurassa hadayābhipatthaye”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms23J_2682' href='#ms23J_2682'>Ms 23J_2682</a><a class='ref msdiv' id='msdiv1348' href='#msdiv1348'>Msdiv 1348</a>“Candaṃ kho tvaṃ dohaḷāyasi,<br>
Sūriyaṃ vā atha vāpi mālutaṃ;<br>
<span class='var' id='note1700' title='dullabhe hi (bj, pts1)'>Dullabhañhi</span> vidhurassa <span class='var' id='note1701' title='dassane (bj, pts1)' href='#note1700' title='dullabhe hi (bj, pts1)'>Dullabhañhi</span> vidhurassa <span class='var' id='note1701' title='dassane (bj, pts1)'>dassanaṃ</span>,<br>
Ko vidhuramidha mānayissati”.</p>
<p><a class='ref sc' id='sc4' href='#sc4'>SC 4</a><a class='pts' id='pts6.264' href='#pts6.264'></a><a class='ref ms' id='ms23J_2683' href='#ms23J_2683'>Ms 23J_2683</a><a class='ref msdiv' id='msdiv1349' href='#msdiv1349'>Msdiv 1349</a>“Kiṃ nu tāta tuvaṃ pajjhāyasi,<br>
Padumaṃ hatthagataṃva te mukhaṃ;<br>
Kiṃ nu dummanarūposi issara,<br>
Mā tvaṃ soci amittatāpana”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms23J_2684' href='#ms23J_2684'>Ms 23J_2684</a><a class='ref msdiv' id='msdiv1350' href='#msdiv1350'>Msdiv 1350</a>“Mātā hi tava <span class='var' id='note1702' title='irandati (bj, s2, s3, pts1)' href='#note1702' title='irandati (bj, s2, s3, pts1)'>irandhati</span>,<br>
Vidhurassa hadayaṃ dhaniyati;<br>
Dullabhañhi vidhurassa dassanaṃ,<br>
Ko vidhuramidha mānayissati.</p>
<p><a class='ref sc' id='sc6' href='#sc6'>SC 6</a><a class='ref ms' id='ms23J_2685' href='#ms23J_2685'>Ms 23J_2685</a><a class='ref msdiv' id='msdiv1351' href='#msdiv1351'>Msdiv 1351</a><span class='var' id='note1703' title='tassa bhattupariyesanaṃ (bj) | taṃ bhattāraṃ pariyesanaṃ (s2, s3) | bhattupariyesanañ (pts1)' href='#note1703' title='tassa bhattupariyesanaṃ (bj) | taṃ bhattāraṃ pariyesanaṃ (s2, s3) | bhattupariyesanañ (pts1)'>Tassa bhattupariyesanaṃ</span> cara,<br>
Yo vidhuramidha mānayissati”;<br>
Pituno ca sā sutvāna vākyaṃ,<br>
Rattiṃ nikkhamma avassutiṃ cari.</p>
<p><a class='ref sc' id='sc7' href='#sc7'>SC 7</a><a class='pts' id='pts6.265' href='#pts6.265'></a><a class='ref ms' id='ms23J_2686' href='#ms23J_2686'>Ms 23J_2686</a><a class='ref msdiv' id='msdiv1352' href='#msdiv1352'>Msdiv 1352</a>“Ke gandhabbe rakkhase ca nāge,<br>
Ke kimpurise cāpi mānuse;<br>
Ke paṇḍite <span class='var' id='note1704' title='sabbakāmade (bj, pts1)' href='#note1704' title='sabbakāmade (bj, pts1)'>sabbakāmadade</span>,<br>
Dīgharattaṃ bhattā me bhavissati”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms23J_2687' href='#ms23J_2687'>Ms 23J_2687</a><a class='ref msdiv' id='msdiv1353' href='#msdiv1353'>Msdiv 1353</a>“Assāsa hessāmi te pati,<br>
Bhattā te hessāmi anindalocane;<br>
Paññā hi mamaṃ tathāvidhā,<br>
Assāsa hessasi bhariyā mama”.</p>
<p><a class='ref sc' id='sc9' href='#sc9'>SC 9</a><a class='pts' id='pts6.266' href='#pts6.266'></a><a class='ref ms' id='ms23J_2688' href='#ms23J_2688'>Ms 23J_2688</a><a class='ref msdiv' id='msdiv1354' href='#msdiv1354'>Msdiv 1354</a>Avacāsi puṇṇakaṃ <span class='var' id='note1705' title='irandatī (bj, s2, s3, pts1)' href='#note1705' title='irandatī (bj, s2, s3, pts1)'>irandhatī</span>,<br>
Pubbapathānugatena cetasā;<br>
“Ehi gacchāma <span class='var' id='note1706' title='pitu mama santikaṃ (mr)' href='#note1706' title='pitu mama santikaṃ (mr)'>pitu mamantike</span>,<br>
Esova te etamatthaṃ pavakkhati”.</p>
<p><a class='ref sc' id='sc10' href='#sc10'>SC 10</a><a class='ref ms' id='ms23J_2689' href='#ms23J_2689'>Ms 23J_2689</a><a class='ref msdiv' id='msdiv1355' href='#msdiv1355'>Msdiv 1355</a>Alaṅkatā suvasanā,<br>
mālinī candanussadā;<br>
Yakkhaṃ hatthe gahetvāna,<br>
pitusantikupāgami.</p>
<p><a class='ref sc' id='sc11' href='#sc11'>SC 11</a><a class='ref ms' id='ms23J_2690' href='#ms23J_2690'>Ms 23J_2690</a><a class='ref msdiv' id='msdiv1356' href='#msdiv1356'>Msdiv 1356</a>“Nāgavara vaco suṇohi me,<br>
Patirūpaṃ paṭipajja suṅkiyaṃ;<br>
Patthemi ahaṃ irandhatiṃ,<br>
Tāya samaṅgiṃ karohi maṃ tuvaṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms23J_2691' href='#ms23J_2691'>Ms 23J_2691</a><a class='ref msdiv' id='msdiv1357' href='#msdiv1357'>Msdiv 1357</a>Sataṃ hatthī sataṃ assā,<br>
sataṃ assatarīrathā;<br>
Sataṃ valabhiyo puṇṇā,<br>
nānāratnassa kevalā;<br>
Te nāga paṭipajjassu,<br>
dhītaraṃ dehirandhatiṃ”.</p>
<p><a class='ref sc' id='sc13' href='#sc13'>SC 13</a><a class='ref ms' id='ms23J_2692' href='#ms23J_2692'>Ms 23J_2692</a><a class='ref msdiv' id='msdiv1358' href='#msdiv1358'>Msdiv 1358</a>“Yāva āmantaye ñātī,<br>
mitte ca <span class='var' id='note1707' title='suhadaṃjanaṃ (bj, pts1)' href='#note1707' title='suhadaṃjanaṃ (bj, pts1)'>suhadajjane</span>;<br>
Anāmanta kataṃ kammaṃ,<br>
taṃ pacchā anutappati”.</p>
<p><a class='ref sc' id='sc14' href='#sc14'>SC 14</a><a class='pts' id='pts6.267' href='#pts6.267'></a><a class='ref ms' id='ms23J_2693' href='#ms23J_2693'>Ms 23J_2693</a><a class='ref msdiv' id='msdiv1359' href='#msdiv1359'>Msdiv 1359</a>Tato so varuṇo nāgo,<br>
pavisitvā nivesanaṃ;<br>
Bhariyaṃ āmantayitvāna,<br>
idaṃ vacanamabravi.</p>
<p><a class='ref sc' id='sc15' href='#sc15'>SC 15</a><a class='ref ms' id='ms23J_2694' href='#ms23J_2694'>Ms 23J_2694</a><a class='ref msdiv' id='msdiv1360' href='#msdiv1360'>Msdiv 1360</a>“Ayaṃ so puṇṇako yakkho,<br>
yācatī maṃ irandhatiṃ;<br>
Bahunā vittalābhena,<br>
tassa dema piyaṃ mamaṃ”.</p>
<p><a class='ref sc' id='sc16' href='#sc16'>SC 16</a><a class='ref ms' id='ms23J_2695' href='#ms23J_2695'>Ms 23J_2695</a><a class='ref msdiv' id='msdiv1361' href='#msdiv1361'>Msdiv 1361</a>“Na dhanena na vittena,<br>
Labbhā amhaṃ irandhatī;<br>
Sace ca kho hadayaṃ paṇḍitassa,<br>
Dhammena laddhā idha māhareyya;<br>
Etena vittena kumāri labbhā,<br>
Nāññaṃ dhanaṃ uttari patthayāma”.</p>
<p><a class='ref sc' id='sc17' href='#sc17'>SC 17</a><a class='ref ms' id='ms23J_2696' href='#ms23J_2696'>Ms 23J_2696</a><a class='ref msdiv' id='msdiv1362' href='#msdiv1362'>Msdiv 1362</a>Tato so varuṇo nāgo,<br>
nikkhamitvā nivesanā;<br>
Puṇṇakāmantayitvāna,<br>
idaṃ vacanamabravi.</p>
<p><a class='ref sc' id='sc18' href='#sc18'>SC 18</a><a class='ref ms' id='ms23J_2697' href='#ms23J_2697'>Ms 23J_2697</a><a class='ref msdiv' id='msdiv1363' href='#msdiv1363'>Msdiv 1363</a>“Na dhanena na vittena,<br>
Labbhā amhaṃ irandhatī;<br>
Sace tuvaṃ hadayaṃ paṇḍitassa,<br>
Dhammena laddhā idha māharesi;<br>
Etena vittena kumāri labbhā,<br>
Nāññaṃ dhanaṃ uttari patthayāma”.</p>
<p><a class='ref sc' id='sc19' href='#sc19'>SC 19</a><a class='ref ms' id='ms23J_2698' href='#ms23J_2698'>Ms 23J_2698</a><a class='ref msdiv' id='msdiv1364' href='#msdiv1364'>Msdiv 1364</a>“Yaṃ paṇḍitotyeke vadanti loke,<br>
Tameva bāloti punāhu aññe;<br>
Akkhāhi me vippavadanti ettha,<br>
Kaṃ paṇḍitaṃ nāga tuvaṃ vadesi”.</p>
<p><a class='ref sc' id='sc20' href='#sc20'>SC 20</a><a class='pts' id='pts6.268' href='#pts6.268'></a><a class='ref ms' id='ms23J_2699' href='#ms23J_2699'>Ms 23J_2699</a><a class='ref msdiv' id='msdiv1365' href='#msdiv1365'>Msdiv 1365</a>“Korabyarājassa <span class='var' id='note1708' title='dhanañjayassa (bj, s2, s3, pts1)' href='#note1708' title='dhanañjayassa (bj, s2, s3, pts1)'>dhanañcayassa</span>,<br>
Yadi te suto vidhuro nāma kattā;<br>
Ānehi taṃ paṇḍitaṃ dhammaladdhā,<br>
Irandhatī <span class='var' id='note1709' title='paddhacarā (bj, pts1) | paṭṭhacarāva (s2, s3, mr)' href='#note1709' title='paddhacarā (bj, pts1) | paṭṭhacarāva (s2, s3, mr)'>padacarā</span> te hotu”.</p>
<p><a class='ref sc' id='sc21' href='#sc21'>SC 21</a><a class='ref ms' id='ms23J_2700' href='#ms23J_2700'>Ms 23J_2700</a><a class='ref msdiv' id='msdiv1366' href='#msdiv1366'>Msdiv 1366</a>Idañca sutvā varuṇassa vākyaṃ,<br>
Uṭṭhāya yakkho paramappatīto;<br>
Tattheva santo purisaṃ asaṃsi,<br>
“Ānehi ājaññamidheva yuttaṃ.</p>
<p><a class='ref sc' id='sc22' href='#sc22'>SC 22</a><a class='ref ms' id='ms23J_2701' href='#ms23J_2701'>Ms 23J_2701</a><a class='ref msdiv' id='msdiv1367' href='#msdiv1367'>Msdiv 1367</a>Jātarūpamayā kaṇṇā,<br>
<span class='var' id='note1710' title='kācamhamayā (bj) | kācambhamayā (pts1)' href='#note1710' title='kācamhamayā (bj) | kācambhamayā (pts1)'>kācamhicamayā</span> khurā;<br>
Jambonadassa pākassa,<br>
suvaṇṇassa uracchado”.</p>
<p><a class='ref sc' id='sc23' href='#sc23'>SC 23</a><a class='ref ms' id='ms23J_2702' href='#ms23J_2702'>Ms 23J_2702</a><a class='ref msdiv' id='msdiv1368' href='#msdiv1368'>Msdiv 1368</a>Devavāhavahaṃ yānaṃ,<br>
Assamāruyha puṇṇako;<br>
Alaṅkato kappitakesamassu,<br>
Pakkāmi <span class='var' id='note1711' title='vehāsayamantalikkhe (pts1) | vehāyasamantalikkhaṃ (mr)' href='#note1711' title='vehāsayamantalikkhe (pts1) | vehāyasamantalikkhaṃ (mr)'>vehāyasamantalikkhe</span>.</p>
<p><a class='ref sc' id='sc24' href='#sc24'>SC 24</a><a class='pts' id='pts6.269' href='#pts6.269'></a><a class='ref ms' id='ms23J_2703' href='#ms23J_2703'>Ms 23J_2703</a><a class='ref msdiv' id='msdiv1369' href='#msdiv1369'>Msdiv 1369</a>So puṇṇako <span class='var' id='note1712' title='kāmavegena (bj, pts1)' href='#note1712' title='kāmavegena (bj, pts1)'>kāmarāgena</span> giddho,<br>
Irandhatiṃ nāgakaññaṃ <span class='var' id='note1713' title='jigiṃsaṃ (bj, s2, s3, pts1)' href='#note1713' title='jigiṃsaṃ (bj, s2, s3, pts1)'>jigīsaṃ</span>;<br>
Gantvāna taṃ bhūtapatiṃ yasassiṃ,<br>
Iccabravī vessavaṇaṃ kuveraṃ.</p>
<p><a class='ref sc' id='sc25' href='#sc25'>SC 25</a><a class='ref ms' id='ms23J_2704' href='#ms23J_2704'>Ms 23J_2704</a><a class='ref msdiv' id='msdiv1370' href='#msdiv1370'>Msdiv 1370</a>“Bhogavatī nāma mandire,<br>
Vāsā hiraññavatīti vuccati;<br>
Nagare nimmite kañcanamaye,<br>
Maṇḍalassa uragassa niṭṭhitaṃ.</p>
<p><a class='ref sc' id='sc26' href='#sc26'>SC 26</a><a class='ref ms' id='ms23J_2705' href='#ms23J_2705'>Ms 23J_2705</a><a class='ref msdiv' id='msdiv1371' href='#msdiv1371'>Msdiv 1371</a>Aṭṭālakā oṭṭhagīviyo,<br>
Lohitaṅkassa masāragallino;<br>
Pāsādettha silāmayā,<br>
Sovaṇṇaratanehi chāditā.</p>
<p><a class='ref sc' id='sc27' href='#sc27'>SC 27</a><a class='ref ms' id='ms23J_2706' href='#ms23J_2706'>Ms 23J_2706</a><a class='ref msdiv' id='msdiv1372' href='#msdiv1372'>Msdiv 1372</a>Ambā tilakā ca jambuyo,<br>
Sattapaṇṇā mucalindaketakā;<br>
<span class='var' id='note1714' title='piyakā (bj, pts1) | piyaṅgukā (s2, s3)' href='#note1714' title='piyakā (bj, pts1) | piyaṅgukā (s2, s3)'>Piyaṅgu</span> uddālakā sahā,<br>
Uparibhaddakā <span class='var' id='note1715' title='sinduvāritā (s2, s3, pts1) | sindhavāritā (mr)' href='#note1715' title='sinduvāritā (s2, s3, pts1) | sindhavāritā (mr)'>sinduvārakā</span>.</p>
<p><a class='ref sc' id='sc28' href='#sc28'>SC 28</a><a class='ref ms' id='ms23J_2707' href='#ms23J_2707'>Ms 23J_2707</a><a class='ref msdiv' id='msdiv1373' href='#msdiv1373'>Msdiv 1373</a>Campeyyakā nāgamallikā,<br>
Bhaginīmālā atha mettha koliyā;<br>
Ete dumā pariṇāmitā,<br>
Sobhayanti uragassa <span class='var' id='note1716' title='mandire (s2, s3, mr)' href='#note1716' title='mandire (s2, s3, mr)'>mandiraṃ</span>.</p>
<p><a class='ref sc' id='sc29' href='#sc29'>SC 29</a><a class='ref ms' id='ms23J_2708' href='#ms23J_2708'>Ms 23J_2708</a><a class='ref msdiv' id='msdiv1374' href='#msdiv1374'>Msdiv 1374</a>Khajjurettha silāmayā,<br>
Sovaṇṇadhuvapupphitā bahū;<br>
Yattha vasato papātiko,<br>
Nāgarājā varuṇo mahiddhiko.</p>
<p><a class='ref sc' id='sc30' href='#sc30'>SC 30</a><a class='ref ms' id='ms23J_2709' href='#ms23J_2709'>Ms 23J_2709</a><a class='ref msdiv' id='msdiv1375' href='#msdiv1375'>Msdiv 1375</a>Tassa komārikā bhariyā,<br>
Vimalā kañcanavelliviggahā;<br>
Kālā taruṇāva uggatā,<br>
Pucimandatthanī cārudassanā.</p>
<p><a class='ref sc' id='sc31' href='#sc31'>SC 31</a><a class='ref ms' id='ms23J_2710' href='#ms23J_2710'>Ms 23J_2710</a><a class='ref msdiv' id='msdiv1376' href='#msdiv1376'>Msdiv 1376</a>Lākhārasarattasucchavī,<br>
<span class='var' id='note1717' title='kaṇikārova nivātapupphito (bj, pts1)' href='#note1717' title='kaṇikārova nivātapupphito (bj, pts1)'>Kaṇikārāva nivātapupphitā</span>;<br>
Tidivokacarāva accharā,<br>
Vijjuvabbhaghanā vinissaṭā.</p>
<p><a class='ref sc' id='sc32' href='#sc32'>SC 32</a><a class='pts' id='pts6.270' href='#pts6.270'></a><a class='ref ms' id='ms23J_2711' href='#ms23J_2711'>Ms 23J_2711</a><a class='ref msdiv' id='msdiv1377' href='#msdiv1377'>Msdiv 1377</a>Sā dohaḷinī suvimhitā,<br>
Vidhurassa hadayaṃ dhaniyati;<br>
Taṃ tesaṃ demi issara,<br>
Tena te denti irandhatiṃ mamaṃ”.</p>
<p><a class='ref sc' id='sc33' href='#sc33'>SC 33</a><a class='ref ms' id='ms23J_2712' href='#ms23J_2712'>Ms 23J_2712</a><a class='ref msdiv' id='msdiv1378' href='#msdiv1378'>Msdiv 1378</a>So puṇṇako bhūtapatiṃ yasassiṃ,<br>
Āmantaya vessavaṇaṃ kuveraṃ;<br>
“Tattheva <span class='var' id='note1718' title='santaṃ (pts1)' href='#note1718' title='santaṃ (pts1)'>santo</span> purisaṃ asaṃsi,<br>
Ānehi ājaññamidheva yuttaṃ”.</p>
<p><a class='ref sc' id='sc34' href='#sc34'>SC 34</a><a class='ref ms' id='ms23J_2713' href='#ms23J_2713'>Ms 23J_2713</a><a class='ref msdiv' id='msdiv1379' href='#msdiv1379'>Msdiv 1379</a>Jātarūpamayā kaṇṇā,<br>
kācamhicamayā khurā;<br>
Jambonadassa pākassa,<br>
suvaṇṇassa uracchado.</p>
<p><a class='ref sc' id='sc35' href='#sc35'>SC 35</a><a class='ref ms' id='ms23J_2714' href='#ms23J_2714'>Ms 23J_2714</a><a class='ref msdiv' id='msdiv1380' href='#msdiv1380'>Msdiv 1380</a>Devavāhavahaṃ yānaṃ,<br>
Assamāruyha puṇṇako;<br>
Alaṅkato kappitakesamassu,<br>
Pakkāmi vehāyasamantalikkhe.</p>
<p><a class='ref sc' id='sc36' href='#sc36'>SC 36</a><a class='ref ms' id='ms23J_2715' href='#ms23J_2715'>Ms 23J_2715</a><a class='ref msdiv' id='msdiv1381' href='#msdiv1381'>Msdiv 1381</a>So aggamā rājagahaṃ surammaṃ,<br>
Aṅgassa rañño nagaraṃ <span class='var' id='note1719' title='durāsadaṃ (s2, s3)' href='#note1719' title='durāsadaṃ (s2, s3)'>durāyutaṃ</span>;<br>
Pahūtabhakkhaṃ bahuannapānaṃ,<br>
Masakkasāraṃ viya vāsavassa.</p>
<p><a class='ref sc' id='sc37' href='#sc37'>SC 37</a><a class='pts' id='pts6.272' href='#pts6.272'></a><a class='ref ms' id='ms23J_2716' href='#ms23J_2716'>Ms 23J_2716</a><a class='ref msdiv' id='msdiv1382' href='#msdiv1382'>Msdiv 1382</a>Mayūrakoñcāgaṇasampaghuṭṭhaṃ,<br>
Dijābhighuṭṭhaṃ dijasaṅghasevitaṃ;<br>
Nānāsakuntābhirudaṃ <span class='var' id='note1720' title='subhaṅgaṇaṃ (bj, pts1)' href='#note1720' title='subhaṅgaṇaṃ (bj, pts1)'>suvaṅgaṇaṃ</span>,<br>
Pupphābhikiṇṇaṃ himavaṃva pabbataṃ.</p>
<p><a class='ref sc' id='sc38' href='#sc38'>SC 38</a><a class='ref ms' id='ms23J_2717' href='#ms23J_2717'>Ms 23J_2717</a><a class='ref msdiv' id='msdiv1383' href='#msdiv1383'>Msdiv 1383</a>So puṇṇako <span class='var' id='note1721' title='vepullamābhirucchi (bj, pts1) | vepulamābhiruyha (s2, s3)' href='#note1721' title='vepullamābhirucchi (bj, pts1) | vepulamābhiruyha (s2, s3)'>vepulamābhirūhi</span>,<br>
Siluccayaṃ kimpurisānuciṇṇaṃ;<br>
Anvesamāno maṇiratanaṃ uḷāraṃ,<br>
Tamaddasā pabbatakūṭamajjhe.</p>
<p><a class='ref sc' id='sc39' href='#sc39'>SC 39</a><a class='ref ms' id='ms23J_2718' href='#ms23J_2718'>Ms 23J_2718</a><a class='ref msdiv' id='msdiv1384' href='#msdiv1384'>Msdiv 1384</a>Disvā maṇiṃ pabhassaraṃ <span class='var' id='note1722' title='jātivantaṃ (bj, s2, s3)' href='#note1722' title='jātivantaṃ (bj, s2, s3)'>jātimantaṃ</span>,<br>
<span class='var' id='note1723' title='dhanāharaṃ (bj, s2, s3, pts1, mr)' href='#note1723' title='dhanāharaṃ (bj, s2, s3, pts1, mr)'>Manoharaṃ</span> maṇiratanaṃ uḷāraṃ;<br>
Daddallamānaṃ yasasā yasassinaṃ,<br>
Obhāsatī vijjurivantalikkhe.</p>
<p><a class='ref sc' id='sc40' href='#sc40'>SC 40</a><a class='ref ms' id='ms23J_2719' href='#ms23J_2719'>Ms 23J_2719</a><a class='ref msdiv' id='msdiv1385' href='#msdiv1385'>Msdiv 1385</a>Tamaggahī veḷuriyaṃ mahagghaṃ,<br>
Manoharaṃ nāma mahānubhāvaṃ;<br>
Ājaññamāruyha manomavaṇṇo,<br>
Pakkāmi vehāyasamantalikkhe.</p>
<p><a class='ref sc' id='sc41' href='#sc41'>SC 41</a><a class='pts' id='pts6.273' href='#pts6.273'></a><a class='ref ms' id='ms23J_2720' href='#ms23J_2720'>Ms 23J_2720</a><a class='ref msdiv' id='msdiv1386' href='#msdiv1386'>Msdiv 1386</a>So <span class='var' id='note1724' title='agamā (s2, s3, pts1, mr)' href='#note1724' title='agamā (s2, s3, pts1, mr)'>aggamā</span> nagaramindapatthaṃ,<br>
Oruyhupāgacchi sabhaṃ kurūnaṃ;<br>
Samāgate ekasataṃ samagge,<br>
Avhettha yakkho avikampamāno.</p>
<p><a class='ref sc' id='sc42' href='#sc42'>SC 42</a><a class='ref ms' id='ms23J_2721' href='#ms23J_2721'>Ms 23J_2721</a><a class='ref msdiv' id='msdiv1387' href='#msdiv1387'>Msdiv 1387</a>“Ko nīdha raññaṃ varamābhijeti,<br>
Kamābhijeyyāma <span class='var' id='note1725' title='varaṃdhanena (bj, pts1)' href='#note1725' title='varaṃdhanena (bj, pts1)'>varaddhanena</span>;<br>
Kamanuttaraṃ ratanavaraṃ jināma,<br>
Ko vāpi no jeti varaddhanena”.</p>
<p><a class='ref sc' id='sc43' href='#sc43'>SC 43</a><a class='ref ms' id='ms23J_2722' href='#ms23J_2722'>Ms 23J_2722</a><a class='ref msdiv' id='msdiv1388' href='#msdiv1388'>Msdiv 1388</a>“Kuhiṃ nu raṭṭhe tava jātibhūmi,<br>
Na korabyasseva vaco tavedaṃ;<br>
<span class='var' id='note1726' title='abhibhosi (bj, pts1)' href='#note1726' title='abhibhosi (bj, pts1)'>Abhītosi</span> no vaṇṇanibhāya sabbe,<br>
Akkhāhi me nāmañca bandhave ca”.</p>
<p><a class='ref sc' id='sc44' href='#sc44'>SC 44</a><a class='pts' id='pts6.274' href='#pts6.274'></a><a class='ref ms' id='ms23J_2723' href='#ms23J_2723'>Ms 23J_2723</a><a class='ref msdiv' id='msdiv1389' href='#msdiv1389'>Msdiv 1389</a>“Kaccāyano māṇavakosmi rāja,<br>
Anūnanāmo iti mavhayanti;<br>
Aṅgesu me ñātayo bandhavā ca,<br>
Akkhena devasmi idhānupatto”.</p>
<p><a class='ref sc' id='sc45' href='#sc45'>SC 45</a><a class='ref ms' id='ms23J_2724' href='#ms23J_2724'>Ms 23J_2724</a><a class='ref msdiv' id='msdiv1390' href='#msdiv1390'>Msdiv 1390</a>“Kiṃ māṇavassa ratanāni atthi,<br>
Ye taṃ jinanto hare akkhadhutto;<br>
Bahūni rañño ratanāni atthi,<br>
Te tvaṃ daliddo kathamavhayesi”.</p>
<p><a class='ref sc' id='sc46' href='#sc46'>SC 46</a><a class='ref ms' id='ms23J_2725' href='#ms23J_2725'>Ms 23J_2725</a><a class='ref msdiv' id='msdiv1391' href='#msdiv1391'>Msdiv 1391</a>“Manoharo nāma maṇī mamāyaṃ,<br>
Manoharaṃ maṇiratanaṃ uḷāraṃ;<br>
Imañca ājaññamamittatāpanaṃ,<br>
Etaṃ me jinitvā hare akkhadhutto”.</p>
<p><a class='ref sc' id='sc47' href='#sc47'>SC 47</a><a class='ref ms' id='ms23J_2726' href='#ms23J_2726'>Ms 23J_2726</a><a class='ref msdiv' id='msdiv1392' href='#msdiv1392'>Msdiv 1392</a>“Eko maṇī māṇava kiṃ karissati,<br>
Ājāniyeko pana kiṃ karissati;<br>
Bahūni rañño maṇiratanāni atthi,<br>
Ājāniyā vātajavā anappakā”.</p>
</blockquote>
<p class='endsutta'><a class='ref sc' id='sc48' href='#sc48'>SC 48</a><a class='ref ms' id='ms23J_2727' href='#ms23J_2727'>Ms 23J_2727</a>Dohaḷakaṇḍaṃ nāma.</p>
<h2>2. Maṇikaṇḍa</h2>
<blockquote class='gatha'>
<p><a class='ref sc' id='sc49' href='#sc49'>SC 49</a><a class='pts' id='pts6.275' href='#pts6.275'></a><a class='ref ms' id='ms23J_2728' href='#ms23J_2728'>Ms 23J_2728</a><a class='ref msdiv' id='msdiv1393' href='#msdiv1393'>Msdiv 1393</a>“Idañca me maṇiratanaṃ,<br>
passa tvaṃ dvipaduttama;<br>
Itthīnaṃ viggahā cettha,<br>
purisānañca viggahā.</p>
<p><a class='ref sc' id='sc50' href='#sc50'>SC 50</a><a class='ref ms' id='ms23J_2729' href='#ms23J_2729'>Ms 23J_2729</a><a class='ref msdiv' id='msdiv1394' href='#msdiv1394'>Msdiv 1394</a>Migānaṃ viggahā cettha,<br>
sakuṇānañca viggahā;<br>
<span class='var' id='note1727' title='nāgarāje supaṇṇe ca (bj, s2, s3, pts1)' href='#note1727' title='nāgarāje supaṇṇe ca (bj, s2, s3, pts1)'>Nāgarājā supaṇṇā ca</span>,<br>
maṇimhi passa nimmitaṃ.</p>
<p><a class='ref sc' id='sc51' href='#sc51'>SC 51</a><a class='ref ms' id='ms23J_2730' href='#ms23J_2730'>Ms 23J_2730</a><a class='ref msdiv' id='msdiv1395' href='#msdiv1395'>Msdiv 1395</a>Hatthānīkaṃ rathānīkaṃ,<br>
asse pattī ca <span class='var' id='note1728' title='dhajāni ca (pts1)' href='#note1728' title='dhajāni ca (pts1)'>vammine</span>;<br>
Caturaṅginimaṃ senaṃ,<br>
maṇimhi passa nimmitaṃ.</p>
<p><a class='ref sc' id='sc52' href='#sc52'>SC 52</a><a class='ref ms' id='ms23J_2731' href='#ms23J_2731'>Ms 23J_2731</a><a class='ref msdiv' id='msdiv1396' href='#msdiv1396'>Msdiv 1396</a>Hatthārohe anīkaṭṭhe,<br>
rathike pattikārake;<br>
Balaggāni <span class='var' id='note1729' title='viyūhāni (s2, s3, mr)' href='#note1729' title='viyūhāni (s2, s3, mr)'>viyūḷhāni</span>,<br>
maṇimhi passa nimmitaṃ.</p>
<p><a class='ref sc' id='sc53' href='#sc53'>SC 53</a><a class='pts' id='pts6.276' href='#pts6.276'></a><a class='ref ms' id='ms23J_2732' href='#ms23J_2732'>Ms 23J_2732</a><a class='ref msdiv' id='msdiv1397' href='#msdiv1397'>Msdiv 1397</a>Puraṃ <span class='var' id='note1730' title='uddāpasampannaṃ (bj, pts1) | aṭṭālasampannaṃ (s2, s3)' href='#note1730' title='uddāpasampannaṃ (bj, pts1) | aṭṭālasampannaṃ (s2, s3)'>uddhāpasampannaṃ</span>,<br>
bahupākāratoraṇaṃ;<br>
Siṅghāṭakesu bhūmiyo,<br>
maṇimhi passa nimmitaṃ.</p>
<p><a class='ref sc' id='sc54' href='#sc54'>SC 54</a><a class='ref ms' id='ms23J_2733' href='#ms23J_2733'>Ms 23J_2733</a><a class='ref msdiv' id='msdiv1398' href='#msdiv1398'>Msdiv 1398</a>Esikā parikhāyo ca,<br>
palikhaṃ aggaḷāni ca;<br>
Aṭṭālake ca dvāre ca,<br>
maṇimhi passa nimmitaṃ.</p>
<p><a class='ref sc' id='sc55' href='#sc55'>SC 55</a><a class='ref ms' id='ms23J_2734' href='#ms23J_2734'>Ms 23J_2734</a><a class='ref msdiv' id='msdiv1399' href='#msdiv1399'>Msdiv 1399</a>Passa toraṇamaggesu,<br>
<span class='var' id='note1731' title='nānādijā gaṇā (c1)' href='#note1731' title='nānādijā gaṇā (c1)'>nānādijagaṇā</span> bahū;<br>
Haṃsā koñcā mayūrā ca,<br>
cakkavākā ca kukkuhā.</p>
<p><a class='ref sc' id='sc56' href='#sc56'>SC 56</a><a class='ref ms' id='ms23J_2735' href='#ms23J_2735'>Ms 23J_2735</a><a class='ref msdiv' id='msdiv1400' href='#msdiv1400'>Msdiv 1400</a>Kuṇālakā bahū citrā,<br>
sikhaṇḍī jīvajīvakā;<br>
Nānādijagaṇākiṇṇaṃ,<br>
maṇimhi passa nimmitaṃ.</p>
<p><a class='ref sc' id='sc57' href='#sc57'>SC 57</a><a class='ref ms' id='ms23J_2736' href='#ms23J_2736'>Ms 23J_2736</a><a class='ref msdiv' id='msdiv1401' href='#msdiv1401'>Msdiv 1401</a>Passa nagaraṃ supākāraṃ,<br>
abbhutaṃ lomahaṃsanaṃ;<br>
Samussitadhajaṃ rammaṃ,<br>
soṇṇavālukasanthataṃ.</p>
<p><a class='ref sc' id='sc58' href='#sc58'>SC 58</a><a class='ref ms' id='ms23J_2737' href='#ms23J_2737'>Ms 23J_2737</a><a class='ref msdiv' id='msdiv1402' href='#msdiv1402'>Msdiv 1402</a><span class='var' id='note1732' title='passa tvaṃ (bj, pts1)' href='#note1732' title='passa tvaṃ (bj, pts1)'>Passettha</span> paṇṇasālāyo,<br>
vibhattā bhāgaso mitā;<br>
Nivesane nivese ca,<br>
sandhibyūhe pathaddhiyo.</p>
<p><a class='ref sc' id='sc59' href='#sc59'>SC 59</a><a class='ref ms' id='ms23J_2738' href='#ms23J_2738'>Ms 23J_2738</a><a class='ref msdiv' id='msdiv1403' href='#msdiv1403'>Msdiv 1403</a>Pānāgāre ca soṇḍe ca,<br>
<span class='var' id='note1733' title='sūṇā (bj, pts1) | suddā (s2, s3, mr)' href='#note1733' title='sūṇā (bj, pts1) | suddā (s2, s3, mr)'>sūnā</span> odaniyā gharā;<br>
Vesī ca gaṇikāyo ca,<br>
maṇimhi passa nimmitaṃ.</p>
<p><a class='ref sc' id='sc60' href='#sc60'>SC 60</a><a class='ref ms' id='ms23J_2739' href='#ms23J_2739'>Ms 23J_2739</a><a class='ref msdiv' id='msdiv1404' href='#msdiv1404'>Msdiv 1404</a>Mālākāre ca rajake,<br>
gandhike atha dussike;<br>
Suvaṇṇakāre maṇikāre,<br>
maṇimhi passa nimmitaṃ.</p>
<p><a class='ref sc' id='sc61' href='#sc61'>SC 61</a><a class='ref ms' id='ms23J_2740' href='#ms23J_2740'>Ms 23J_2740</a><a class='ref msdiv' id='msdiv1405' href='#msdiv1405'>Msdiv 1405</a>Āḷārike ca sūde ca,<br>
<span class='var' id='note1734' title='naṭanaṭṭakagāyino (^ja547#716 [Vessantarajātaka/ Mahārājapabba])' href='#note1734' title='naṭanaṭṭakagāyino (^ja547#716 [Vessantarajātaka/ Mahārājapabba])'>naṭanāṭakagāyino</span>;<br>
Pāṇissare kumbhathūnike,<br>
maṇimhi passa nimmitaṃ.</p>
<p><a class='ref sc' id='sc62' href='#sc62'>SC 62</a><a class='pts' id='pts6.277' href='#pts6.277'></a><a class='ref ms' id='ms23J_2741' href='#ms23J_2741'>Ms 23J_2741</a><a class='ref msdiv' id='msdiv1406' href='#msdiv1406'>Msdiv 1406</a>Passa bherī mudiṅgā ca,<br>
saṅkhā paṇavadindimā;<br>
Sabbañca tāḷāvacaraṃ,<br>
maṇimhi passa nimmitaṃ.</p>
<p><a class='ref sc' id='sc63' href='#sc63'>SC 63</a><a class='ref ms' id='ms23J_2742' href='#ms23J_2742'>Ms 23J_2742</a><a class='ref msdiv' id='msdiv1407' href='#msdiv1407'>Msdiv 1407</a>Sammatālañca vīṇañca,<br>
naccagītaṃ suvāditaṃ;<br>
Tūriyatāḷitasaṅghuṭṭhaṃ,<br>
maṇimhi passa nimmitaṃ.</p>
<p><a class='ref sc' id='sc64' href='#sc64'>SC 64</a><a class='ref ms' id='ms23J_2743' href='#ms23J_2743'>Ms 23J_2743</a><a class='ref msdiv' id='msdiv1408' href='#msdiv1408'>Msdiv 1408</a>Laṅghikā muṭṭhikā cettha,<br>
māyākārā ca sobhiyā;<br>
<span class='var' id='note1735' title='vettalike (mr)' href='#note1735' title='vettalike (mr)'>Vetālike</span> ca jalle ca,<br>
maṇimhi passa nimmitaṃ.</p>
<p><a class='ref sc' id='sc65' href='#sc65'>SC 65</a><a class='ref ms' id='ms23J_2744' href='#ms23J_2744'>Ms 23J_2744</a><a class='ref msdiv' id='msdiv1409' href='#msdiv1409'>Msdiv 1409</a>Samajjā cettha vattanti,<br>
ākiṇṇā naranāribhi;<br>
Mañcātimañce bhūmiyo,<br>
maṇimhi passa nimmitaṃ.</p>
<p><a class='ref sc' id='sc66' href='#sc66'>SC 66</a><a class='ref ms' id='ms23J_2745' href='#ms23J_2745'>Ms 23J_2745</a><a class='ref msdiv' id='msdiv1410' href='#msdiv1410'>Msdiv 1410</a>Passa malle samajjasmiṃ,<br>
<span class='var' id='note1736' title='poṭhente (bj, pts1) | pothente (s2, s3)' href='#note1736' title='poṭhente (bj, pts1) | pothente (s2, s3)'>phoṭente</span> diguṇaṃ bhujaṃ;<br>
Nihate nihatamāne ca,<br>
maṇimhi passa nimmitaṃ.</p>
<p><a class='ref sc' id='sc67' href='#sc67'>SC 67</a><a class='ref ms' id='ms23J_2746' href='#ms23J_2746'>Ms 23J_2746</a><a class='ref msdiv' id='msdiv1411' href='#msdiv1411'>Msdiv 1411</a>Passa pabbatapādesu,<br>
nānāmigagaṇā bahū;<br>
Sīhā byagghā varāhā ca,<br>
acchakokataracchayo.</p>
<p><a class='ref sc' id='sc68' href='#sc68'>SC 68</a><a class='ref ms' id='ms23J_2747' href='#ms23J_2747'>Ms 23J_2747</a><a class='ref msdiv' id='msdiv1412' href='#msdiv1412'>Msdiv 1412</a>Palāsādā gavajā ca,<br>
mahiṃsā rohitā rurū;<br>
Eṇeyyā ca <span class='var' id='note1737' title='sarabhā (s2, s3)' href='#note1737' title='sarabhā (s2, s3)'>varāhā</span> ca,<br>
gaṇino <span class='var' id='note1738' title='niṅka (bj, s2, s3, pts1) | nikka (si)' href='#note1738' title='niṅka (bj, s2, s3, pts1) | nikka (si)'>nīkasūkarā</span>.</p>
<p><a class='ref sc' id='sc69' href='#sc69'>SC 69</a><a class='ref ms' id='ms23J_2748' href='#ms23J_2748'>Ms 23J_2748</a><a class='ref msdiv' id='msdiv1413' href='#msdiv1413'>Msdiv 1413</a>Kadalimigā bahū citrā,<br>
biḷārā sasakaṇṭakā;<br>
Nānāmigagaṇākiṇṇaṃ,<br>
maṇimhi passa nimmitaṃ.</p>
<p><a class='ref sc' id='sc70' href='#sc70'>SC 70</a><a class='pts' id='pts6.278' href='#pts6.278'></a><a class='ref ms' id='ms23J_2749' href='#ms23J_2749'>Ms 23J_2749</a><a class='ref msdiv' id='msdiv1414' href='#msdiv1414'>Msdiv 1414</a>Najjāyo supatitthāyo,<br>
soṇṇavālukasanthatā;<br>
Acchā savanti ambūni,<br>
macchagumbanisevitā.</p>
<p><a class='ref sc' id='sc71' href='#sc71'>SC 71</a><a class='ref ms' id='ms23J_2750' href='#ms23J_2750'>Ms 23J_2750</a><a class='ref msdiv' id='msdiv1415' href='#msdiv1415'>Msdiv 1415</a>Kumbhīlā makarā cettha,<br>
susumārā ca kacchapā;<br>
Pāṭhīnā pāvusā macchā,<br>
<span class='var' id='note1739' title='valajā (bj) | vālajā (pts1)' href='#note1739' title='valajā (bj) | vālajā (pts1)'>balajā</span> muñjarohitā.</p>
<p><a class='ref sc' id='sc72' href='#sc72'>SC 72</a><a class='ref ms' id='ms23J_2751' href='#ms23J_2751'>Ms 23J_2751</a><a class='ref msdiv' id='msdiv1416' href='#msdiv1416'>Msdiv 1416</a>Nānādijagaṇākiṇṇā,<br>
nānādumagaṇāyutā;<br>
<span class='var' id='note1740' title='veḷuriyaphalakarodāyo (bj, s2, s3)' href='#note1740' title='veḷuriyaphalakarodāyo (bj, s2, s3)'>Veḷuriyakarodāyo</span>,<br>
maṇimhi passa nimmitaṃ.</p>
<p><a class='ref sc' id='sc73' href='#sc73'>SC 73</a><a class='ref ms' id='ms23J_2752' href='#ms23J_2752'>Ms 23J_2752</a><a class='ref msdiv' id='msdiv1417' href='#msdiv1417'>Msdiv 1417</a>Passettha pokkharaṇiyo,<br>
suvibhattā catuddisā;<br>
Nānādijagaṇākiṇṇā,<br>
puthulomanisevitā.</p>
<p><a class='ref sc' id='sc74' href='#sc74'>SC 74</a><a class='ref ms' id='ms23J_2753' href='#ms23J_2753'>Ms 23J_2753</a><a class='ref msdiv' id='msdiv1418' href='#msdiv1418'>Msdiv 1418</a>Samantodakasampannaṃ,<br>
mahiṃ sāgarakuṇḍalaṃ;<br>
Upetaṃ vanarājehi,<br>
maṇimhi passa nimmitaṃ.</p>
<p><a class='ref sc' id='sc75' href='#sc75'>SC 75</a><a class='ref ms' id='ms23J_2754' href='#ms23J_2754'>Ms 23J_2754</a><a class='ref msdiv' id='msdiv1419' href='#msdiv1419'>Msdiv 1419</a>Purato videhe passa,<br>
goyāniye ca pacchato;<br>
Kuruyo jambudīpañca,<br>
maṇimhi passa nimmitaṃ.</p>
<p><a class='ref sc' id='sc76' href='#sc76'>SC 76</a><a class='ref ms' id='ms23J_2755' href='#ms23J_2755'>Ms 23J_2755</a><a class='ref msdiv' id='msdiv1420' href='#msdiv1420'>Msdiv 1420</a>Passa candaṃ sūriyañca,<br>
obhāsante catuddisā;<br>
Sineruṃ anupariyante,<br>
maṇimhi passa nimmitaṃ.</p>
<p><a class='ref sc' id='sc77' href='#sc77'>SC 77</a><a class='ref ms' id='ms23J_2756' href='#ms23J_2756'>Ms 23J_2756</a><a class='ref msdiv' id='msdiv1421' href='#msdiv1421'>Msdiv 1421</a>Sineruṃ himavantañca,<br>
sāgarañca <span class='var' id='note1741' title='mahiddhikaṃ (bj, pts1) | mahiddhiyaṃ (s2, s3)' href='#note1741' title='mahiddhikaṃ (bj, pts1) | mahiddhiyaṃ (s2, s3)'>mahītalaṃ</span>;<br>
Cattāro ca mahārāje,<br>
maṇimhi passa nimmitaṃ.</p>
<p><a class='ref sc' id='sc78' href='#sc78'>SC 78</a><a class='ref ms' id='ms23J_2757' href='#ms23J_2757'>Ms 23J_2757</a><a class='ref msdiv' id='msdiv1422' href='#msdiv1422'>Msdiv 1422</a>Ārāme vanagumbe ca,<br>
<span class='var' id='note1742' title='piṭṭhiye (mr)' href='#note1742' title='piṭṭhiye (mr)'>pāṭiye</span> ca siluccaye;<br>
Ramme kimpurisākiṇṇe,<br>
maṇimhi passa nimmitaṃ.</p>
<p><a class='ref sc' id='sc79' href='#sc79'>SC 79</a><a class='ref ms' id='ms23J_2758' href='#ms23J_2758'>Ms 23J_2758</a><a class='ref msdiv' id='msdiv1423' href='#msdiv1423'>Msdiv 1423</a>Phārusakaṃ cittalataṃ,<br>
missakaṃ nandanaṃ vanaṃ;<br>
Vejayantañca pāsādaṃ,<br>
maṇimhi passa nimmitaṃ.</p>
<p><a class='ref sc' id='sc80' href='#sc80'>SC 80</a><a class='ref ms' id='ms23J_2759' href='#ms23J_2759'>Ms 23J_2759</a><a class='ref msdiv' id='msdiv1424' href='#msdiv1424'>Msdiv 1424</a>Sudhammaṃ tāvatiṃsañca,<br>
pārichattañca pupphitaṃ;<br>
Erāvaṇaṃ nāgarājaṃ,<br>
maṇimhi passa nimmitaṃ.</p>
<p><a class='ref sc' id='sc81' href='#sc81'>SC 81</a><a class='ref ms' id='ms23J_2760' href='#ms23J_2760'>Ms 23J_2760</a><a class='ref msdiv' id='msdiv1425' href='#msdiv1425'>Msdiv 1425</a>Passettha devakaññāyo,<br>
nabhā vijjurivuggatā;<br>
Nandane vicarantiyo,<br>
maṇimhi passa nimmitaṃ.</p>
<p><a class='ref sc' id='sc82' href='#sc82'>SC 82</a><a class='pts' id='pts6.279' href='#pts6.279'></a><a class='ref ms' id='ms23J_2761' href='#ms23J_2761'>Ms 23J_2761</a><a class='ref msdiv' id='msdiv1426' href='#msdiv1426'>Msdiv 1426</a>Passettha devakaññāyo,<br>
devaputtapalobhinī;<br>
Devaputte <span class='var' id='note1743' title='caramāne (bj, pts1)' href='#note1743' title='caramāne (bj, pts1)'>ramamāne</span>,<br>
maṇimhi passa nimmitaṃ.</p>
<p><a class='ref sc' id='sc83' href='#sc83'>SC 83</a><a class='ref ms' id='ms23J_2762' href='#ms23J_2762'>Ms 23J_2762</a><a class='ref msdiv' id='msdiv1427' href='#msdiv1427'>Msdiv 1427</a>Parosahassapāsāde,<br>
veḷuriyaphalasanthate;<br>
<span class='var' id='note1744' title='pajjalantena (bj, s2, s3, pts1)' href='#note1744' title='pajjalantena (bj, s2, s3, pts1)'>Pajjalante ca</span> vaṇṇena,<br>
maṇimhi passa nimmitaṃ.</p>
<p><a class='ref sc' id='sc84' href='#sc84'>SC 84</a><a class='ref ms' id='ms23J_2763' href='#ms23J_2763'>Ms 23J_2763</a><a class='ref msdiv' id='msdiv1428' href='#msdiv1428'>Msdiv 1428</a>Tāvatiṃse ca yāme ca,<br>
Tusite cāpi nimmite;<br>
<span class='var' id='note1745' title='paranimmitābhiratino (bj, pts1)' href='#note1745' title='paranimmitābhiratino (bj, pts1)'>Paranimmitavasavattino</span>,<br>
Maṇimhi passa nimmitaṃ.</p>
<p><a class='ref sc' id='sc85' href='#sc85'>SC 85</a><a class='ref ms' id='ms23J_2764' href='#ms23J_2764'>Ms 23J_2764</a><a class='ref msdiv' id='msdiv1429' href='#msdiv1429'>Msdiv 1429</a>Passettha pokkharaṇiyo,<br>
vippasannodikā sucī;<br>
Mandālakehi sañchannā,<br>
padumuppalakehi ca.</p>
<p><a class='ref sc' id='sc86' href='#sc86'>SC 86</a><a class='ref ms' id='ms23J_2765' href='#ms23J_2765'>Ms 23J_2765</a><a class='ref msdiv' id='msdiv1430' href='#msdiv1430'>Msdiv 1430</a>Dasettha rājiyo setā,<br>
<span class='var' id='note1746' title='dassanīyā (s2, s3, mr)' href='#note1746' title='dassanīyā (s2, s3, mr)'>dasanīlā</span> manoramā;<br>
Cha piṅgalā pannarasa,<br>
haliddā ca catuddasa.</p>
<p><a class='ref sc' id='sc87' href='#sc87'>SC 87</a><a class='ref ms' id='ms23J_2766' href='#ms23J_2766'>Ms 23J_2766</a><a class='ref msdiv' id='msdiv1431' href='#msdiv1431'>Msdiv 1431</a>Vīsati tattha sovaṇṇā,<br>
vīsati rajatāmayā;<br>
Indagopakavaṇṇābhā,<br>
tāva dissanti tiṃsati.</p>
<p><a class='ref sc' id='sc88' href='#sc88'>SC 88</a><a class='ref ms' id='ms23J_2767' href='#ms23J_2767'>Ms 23J_2767</a><a class='ref msdiv' id='msdiv1432' href='#msdiv1432'>Msdiv 1432</a>Dasettha kāḷiyo chacca,<br>
mañjeṭṭhā pannavīsati;<br>
Missā bandhukapupphehi,<br>
nīluppalavicittikā.</p>
<p><a class='ref sc' id='sc89' href='#sc89'>SC 89</a><a class='ref ms' id='ms23J_2768' href='#ms23J_2768'>Ms 23J_2768</a><a class='ref msdiv' id='msdiv1433' href='#msdiv1433'>Msdiv 1433</a>Evaṃ sabbaṅgasampannaṃ,<br>
accimantaṃ pabhassaraṃ;<br>
Odhisuṅkaṃ mahārāja,<br>
passa tvaṃ dvipaduttama”.</p>
</blockquote>
<p class='endsutta'><a class='ref sc' id='sc90' href='#sc90'>SC 90</a><a class='ref ms' id='ms23J_2769' href='#ms23J_2769'>Ms 23J_2769</a>Maṇikaṇḍaṃ nāma.</p>
<h2>3. Akkhakaṇḍa</h2>
<blockquote class='gatha'>
<p><a class='ref sc' id='sc91' href='#sc91'>SC 91</a><a class='pts' id='pts6.280' href='#pts6.280'></a><a class='ref ms' id='ms23J_2770' href='#ms23J_2770'>Ms 23J_2770</a><a class='ref msdiv' id='msdiv1434' href='#msdiv1434'>Msdiv 1434</a>“Upāgataṃ <span class='var' id='note1747' title='rāja upehi (bj, s2, s3, pts1)' href='#note1747' title='rāja upehi (bj, s2, s3, pts1)'>rāja mupehi</span> lakkhaṃ,<br>
Netādisaṃ maṇiratanaṃ tavatthi;<br>
Dhammena <span class='var' id='note1748' title='jiyyāma (bj, s2, s3, pts1)' href='#note1748' title='jiyyāma (bj, s2, s3, pts1)'>jissāma</span> asāhasena,<br>
Jito ca no khippamavākarohi.</p>
<p><a class='ref sc' id='sc92' href='#sc92'>SC 92</a><a class='ref ms' id='ms23J_2771' href='#ms23J_2771'>Ms 23J_2771</a><a class='ref msdiv' id='msdiv1435' href='#msdiv1435'>Msdiv 1435</a>Pañcāla-paccuggata-sūrasena,<br>
<span class='var' id='note1749' title='majjhā (mr)' href='#note1749' title='majjhā (mr)'>Macchā</span> ca maddā saha kekakebhi;<br>
Passantu note asaṭhena yuddhaṃ,<br>
Na no sabhāyaṃ na karonti kiñci”.</p>
<p><a class='ref sc' id='sc93' href='#sc93'>SC 93</a><a class='pts' id='pts6.282' href='#pts6.282'></a><a class='ref ms' id='ms23J_2772' href='#ms23J_2772'>Ms 23J_2772</a><a class='ref msdiv' id='msdiv1436' href='#msdiv1436'>Msdiv 1436</a>Te pāvisuṃ akkhamadena mattā,<br>
Rājā kurūnaṃ puṇṇako cāpi yakkho;<br>
Rājā kaliṃ viccinamaggahesi,<br>
Kaṭaṃ aggahī puṇṇako nāma yakkho.</p>
<p><a class='ref sc' id='sc94' href='#sc94'>SC 94</a><a class='ref ms' id='ms23J_2773' href='#ms23J_2773'>Ms 23J_2773</a><a class='ref msdiv' id='msdiv1437' href='#msdiv1437'>Msdiv 1437</a>Te tattha jūte ubhaye samāgate,<br>
Raññaṃ sakāse sakhīnañca majjhe;<br>
Ajesi yakkho naravīraseṭṭhaṃ,<br>
Tatthappanādo tumulo babhūva.</p>
<p><a class='ref sc' id='sc95' href='#sc95'>SC 95</a><a class='pts' id='pts6.283' href='#pts6.283'></a><a class='ref ms' id='ms23J_2774' href='#ms23J_2774'>Ms 23J_2774</a><a class='ref msdiv' id='msdiv1438' href='#msdiv1438'>Msdiv 1438</a>“Jayo mahārāja parājayo ca,<br>
Āyūhataṃ aññatarassa hoti;<br>
Janinda <span class='var' id='note1750' title='jinnosi (s2, s3) | jitosi (pts1) | jinomhi (mr)' href='#note1750' title='jinnosi (s2, s3) | jitosi (pts1) | jinomhi (mr)'>jīnosi</span> varaddhanena,<br>
Jito ca me khippamavākarohi”.</p>
<p><a class='ref sc' id='sc96' href='#sc96'>SC 96</a><a class='ref ms' id='ms23J_2775' href='#ms23J_2775'>Ms 23J_2775</a><a class='ref msdiv' id='msdiv1439' href='#msdiv1439'>Msdiv 1439</a>“Hatthī <span class='var' id='note1751' title='gavassā (s2, s3, c1)' href='#note1751' title='gavassā (s2, s3, c1)'>gavāssā</span> maṇikuṇḍalā ca,<br>
Yañcāpi <span class='var' id='note1752' title='tuyhaṃ (pts1) | aññaṃ (mr)' href='#note1752' title='tuyhaṃ (pts1) | aññaṃ (mr)'>mayhaṃ</span> ratanaṃ pathabyā;<br>
Gaṇhāhi kaccāna varaṃ dhanānaṃ,<br>
Ādāya yenicchasi tena gaccha”.</p>
<p><a class='ref sc' id='sc97' href='#sc97'>SC 97</a><a class='ref ms' id='ms23J_2776' href='#ms23J_2776'>Ms 23J_2776</a><a class='ref msdiv' id='msdiv1440' href='#msdiv1440'>Msdiv 1440</a>“Hatthī gavāssā maṇikuṇḍalā ca,<br>
Yañcāpi tuyhaṃ ratanaṃ pathabyā;<br>
Tesaṃ varo vidhuro nāma kattā,<br>
So me jito taṃ me avākarohi”.</p>
<p><a class='ref sc' id='sc98' href='#sc98'>SC 98</a><a class='ref ms' id='ms23J_2777' href='#ms23J_2777'>Ms 23J_2777</a><a class='ref msdiv' id='msdiv1441' href='#msdiv1441'>Msdiv 1441</a>“Attā ca me so saraṇaṃ gatī ca,<br>
Dīpo ca leṇo ca parāyaṇo ca;<br>
Asantuleyyo mama so dhanena,<br>
Pāṇena me sādiso esa kattā”.</p>
<p><a class='ref sc' id='sc99' href='#sc99'>SC 99</a><a class='pts' id='pts6.284' href='#pts6.284'></a><a class='ref ms' id='ms23J_2778' href='#ms23J_2778'>Ms 23J_2778</a><a class='ref msdiv' id='msdiv1442' href='#msdiv1442'>Msdiv 1442</a>“Ciraṃ vivādo mama tuyhañcassa,<br>
Kāmañca pucchāma tameva gantvā;<br>
Esova no vivaratu etamatthaṃ,<br>
Yaṃ vakkhatī hotu <span class='var' id='note1753' title='tathā (s2, s3, mr)' href='#note1753' title='tathā (s2, s3, mr)'>kathā</span> ubhinnaṃ”.</p>
<p><a class='ref sc' id='sc100' href='#sc100'>SC 100</a><a class='ref ms' id='ms23J_2779' href='#ms23J_2779'>Ms 23J_2779</a><a class='ref msdiv' id='msdiv1443' href='#msdiv1443'>Msdiv 1443</a>“Addhā hi saccaṃ bhaṇasi,<br>
na ca māṇava sāhasaṃ;<br>
Tameva gantvā pucchāma,<br>
tena tussāmubho janā”.</p>
<p><a class='ref sc' id='sc101' href='#sc101'>SC 101</a><a class='ref ms' id='ms23J_2780' href='#ms23J_2780'>Ms 23J_2780</a><a class='ref msdiv' id='msdiv1444' href='#msdiv1444'>Msdiv 1444</a>“Saccaṃ nu devā vidahū kurūnaṃ,<br>
Dhamme ṭhitaṃ vidhuraṃ nāmamaccaṃ;<br>
Dāsosi rañño uda vāsi ñāti,<br>
Vidhuroti saṅkhā katamāsi loke”.</p>
<p><a class='ref sc' id='sc102' href='#sc102'>SC 102</a><a class='pts' id='pts6.285' href='#pts6.285'></a><a class='ref ms' id='ms23J_2781' href='#ms23J_2781'>Ms 23J_2781</a><a class='ref msdiv' id='msdiv1445' href='#msdiv1445'>Msdiv 1445</a>“Āmāyadāsāpi bhavanti heke,<br>
Dhanena kītāpi bhavanti dāsā;<br>
Sayampi heke upayanti dāsā,<br>
Bhayā paṇunnāpi bhavanti dāsā.</p>
<p><a class='ref sc' id='sc103' href='#sc103'>SC 103</a><a class='ref ms' id='ms23J_2782' href='#ms23J_2782'>Ms 23J_2782</a><a class='ref msdiv' id='msdiv1446' href='#msdiv1446'>Msdiv 1446</a>Ete narānaṃ caturova dāsā,<br>
Addhā hi yonito ahampi jāto;<br>
Bhavo ca rañño abhavo ca rañño,<br>
Dāsāhaṃ devassa parampi gantvā;<br>
Dhammena maṃ māṇava tuyha dajjā”.</p>
<p><a class='ref sc' id='sc104' href='#sc104'>SC 104</a><a class='ref ms' id='ms23J_2783' href='#ms23J_2783'>Ms 23J_2783</a><a class='ref msdiv' id='msdiv1447' href='#msdiv1447'>Msdiv 1447</a>“<span class='var' id='note1754' title='ayampi (s2, s3, mr)' href='#note1754' title='ayampi (s2, s3, mr)'>Ayaṃ</span> dutīyo vijayo mamajja,<br>
Puṭṭho hi kattā <span class='var' id='note1755' title='vivarittha (bj, s2, s3, mr)' href='#note1755' title='vivarittha (bj, s2, s3, mr)'>vivarettha</span> pañhaṃ;<br>
Adhammarūpo vata rājaseṭṭho,<br>
Subhāsitaṃ nānujānāsi mayhaṃ”.</p>
<p><a class='ref sc' id='sc105' href='#sc105'>SC 105</a><a class='pts' id='pts6.286' href='#pts6.286'></a><a class='ref ms' id='ms23J_2784' href='#ms23J_2784'>Ms 23J_2784</a><a class='ref msdiv' id='msdiv1448' href='#msdiv1448'>Msdiv 1448</a>“Evañce no so vivarettha pañhaṃ,<br>
Dāsohamasmi na ca khosmi ñāti;<br>
Gaṇhāhi kaccāna varaṃ dhanānaṃ,<br>
Ādāya yenicchasi tena gaccha”.</p>
</blockquote>
<p class='endsutta'><a class='ref sc' id='sc106' href='#sc106'>SC 106</a><a class='ref ms' id='ms23J_2785' href='#ms23J_2785'>Ms 23J_2785</a>Akkhakaṇḍaṃ nāma.</p>
<h2>4. Gharāvāsapañhā</h2>
<blockquote class='gatha'>
<p><a class='ref sc' id='sc107' href='#sc107'>SC 107</a><a class='ref ms' id='ms23J_2786' href='#ms23J_2786'>Ms 23J_2786</a><a class='ref msdiv' id='msdiv1449' href='#msdiv1449'>Msdiv 1449</a>“Vidhura vasamānassa,<br>
gahaṭṭhassa sakaṃ gharaṃ;<br>
Khemā vutti kathaṃ assa,<br>
kathaṃ nu assa saṅgaho.</p>
<p><a class='ref sc' id='sc108' href='#sc108'>SC 108</a><a class='ref ms' id='ms23J_2787' href='#ms23J_2787'>Ms 23J_2787</a><a class='ref msdiv' id='msdiv1450' href='#msdiv1450'>Msdiv 1450</a><span class='var' id='note1756' title='avyāpajjhaṃ (bj, pts1) | abyāpajjhaṃ (s2, s3)' href='#note1756' title='avyāpajjhaṃ (bj, pts1) | abyāpajjhaṃ (s2, s3)'>Abyābajjhaṃ</span> kathaṃ assa,<br>
saccavādī ca māṇavo;<br>
Asmā lokā paraṃ lokaṃ,<br>
kathaṃ pecca na socati”.</p>
<p><a class='ref sc' id='sc109' href='#sc109'>SC 109</a><a class='ref ms' id='ms23J_2788' href='#ms23J_2788'>Ms 23J_2788</a><a class='ref msdiv' id='msdiv1451' href='#msdiv1451'>Msdiv 1451</a>Taṃ tattha gatimā dhitimā,<br>
matimā atthadassimā;<br>
<span class='var' id='note1757' title='saṅkhāto (mr)' href='#note1757' title='saṅkhāto (mr)'>Saṅkhātā</span> sabbadhammānaṃ,<br>
vidhuro etadabravi.</p>
<p><a class='ref sc' id='sc110' href='#sc110'>SC 110</a><a class='ref ms' id='ms23J_2789' href='#ms23J_2789'>Ms 23J_2789</a><a class='ref msdiv' id='msdiv1452' href='#msdiv1452'>Msdiv 1452</a>“Na sādhāraṇadārassa,<br>
na bhuñje sādumekako;<br>
Na seve lokāyatikaṃ,<br>
netaṃ paññāya vaḍḍhanaṃ.</p>
<p><a class='ref sc' id='sc111' href='#sc111'>SC 111</a><a class='ref ms' id='ms23J_2790' href='#ms23J_2790'>Ms 23J_2790</a><a class='ref msdiv' id='msdiv1453' href='#msdiv1453'>Msdiv 1453</a>Sīlavā vattasampanno,<br>
appamatto vicakkhaṇo;<br>
Nivātavutti atthaddho,<br>
surato sakhilo mudu.</p>
<p><a class='ref sc' id='sc112' href='#sc112'>SC 112</a><a class='pts' id='pts6.287' href='#pts6.287'></a><a class='ref ms' id='ms23J_2791' href='#ms23J_2791'>Ms 23J_2791</a><a class='ref msdiv' id='msdiv1454' href='#msdiv1454'>Msdiv 1454</a>Saṅgahetā ca mittānaṃ,<br>
saṃvibhāgī vidhānavā;<br>
Tappeyya annapānena,<br>
sadā samaṇabrāhmaṇe.</p>
<p><a class='ref sc' id='sc113' href='#sc113'>SC 113</a><a class='ref ms' id='ms23J_2792' href='#ms23J_2792'>Ms 23J_2792</a><a class='ref msdiv' id='msdiv1455' href='#msdiv1455'>Msdiv 1455</a>Dhammakāmo sutādhāro,<br>
bhaveyya paripucchako;<br>
Sakkaccaṃ payirupāseyya,<br>
sīlavante bahussute.</p>
<p><a class='ref sc' id='sc114' href='#sc114'>SC 114</a><a class='ref ms' id='ms23J_2793' href='#ms23J_2793'>Ms 23J_2793</a><a class='ref msdiv' id='msdiv1456' href='#msdiv1456'>Msdiv 1456</a>Gharamāvasamānassa,<br>
gahaṭṭhassa sakaṃ gharaṃ;<br>
Khemā vutti siyā evaṃ,<br>
evaṃ nu assa saṅgaho.</p>
<p><a class='ref sc' id='sc115' href='#sc115'>SC 115</a><a class='ref ms' id='ms23J_2794' href='#ms23J_2794'>Ms 23J_2794</a><a class='ref msdiv' id='msdiv1457' href='#msdiv1457'>Msdiv 1457</a>Abyābajjhaṃ siyā evaṃ,<br>
saccavādī ca māṇavo;<br>
Asmā lokā paraṃ lokaṃ,<br>
evaṃ pecca na socati”.</p>
</blockquote>
<p class='endsutta'><a class='ref sc' id='sc116' href='#sc116'>SC 116</a><a class='ref ms' id='ms23J_2795' href='#ms23J_2795'>Ms 23J_2795</a>Gharāvāsapañhā nāma.</p>
<h2>5. Lakkhaṇakaṇḍa</h2>
<blockquote class='gatha'>
<p><a class='ref sc' id='sc117' href='#sc117'>SC 117</a><a class='pts' id='pts6.288' href='#pts6.288'></a><a class='ref ms' id='ms23J_2796' href='#ms23J_2796'>Ms 23J_2796</a><a class='ref msdiv' id='msdiv1458' href='#msdiv1458'>Msdiv 1458</a>“Ehi dāni gamissāma,<br>
dinno no issarena me;<br>
<span class='var' id='note1758' title='tamevatthaṃ (pts1)' href='#note1758' title='tamevatthaṃ (pts1)'>Mamevatthaṃ</span> paṭipajja,<br>
esa dhammo sanantano”.</p>
<p><a class='ref sc' id='sc118' href='#sc118'>SC 118</a><a class='ref ms' id='ms23J_2797' href='#ms23J_2797'>Ms 23J_2797</a><a class='ref msdiv' id='msdiv1459' href='#msdiv1459'>Msdiv 1459</a>“Jānāmi māṇava tayāhamasmi,<br>
Dinnohamasmi tava issarena;<br>
Tīhañca taṃ vāsayemu agāre,<br>
Yenaddhunā anusāsemu putte”.</p>
<p><a class='ref sc' id='sc119' href='#sc119'>SC 119</a><a class='ref ms' id='ms23J_2798' href='#ms23J_2798'>Ms 23J_2798</a><a class='ref msdiv' id='msdiv1460' href='#msdiv1460'>Msdiv 1460</a>“Taṃ me tathā hotu vasemu tīhaṃ,<br>
Kurutaṃ bhavajja gharesu kiccaṃ;<br>
Anusāsataṃ puttadāre bhavajja,<br>
Yathā tayī <span class='var' id='note1759' title='pacchā (bj, pts1)' href='#note1759' title='pacchā (bj, pts1)'>pecca</span> sukhī bhaveyya”.</p>
<p><a class='ref sc' id='sc120' href='#sc120'>SC 120</a><a class='pts' id='pts6.289' href='#pts6.289'></a><a class='ref ms' id='ms23J_2799' href='#ms23J_2799'>Ms 23J_2799</a><a class='ref msdiv' id='msdiv1461' href='#msdiv1461'>Msdiv 1461</a>“Sādhū”ti vatvāna pahūtakāmo,<br>
Pakkāmi yakkho vidhurena saddhiṃ;<br>
Taṃ kuñjarājaññahayānuciṇṇaṃ,<br>
Pāvekkhi antepuramariyaseṭṭho.</p>
<p><a class='ref sc' id='sc121' href='#sc121'>SC 121</a><a class='ref ms' id='ms23J_2800' href='#ms23J_2800'>Ms 23J_2800</a><a class='ref msdiv' id='msdiv1462' href='#msdiv1462'>Msdiv 1462</a>Koñcaṃ mayūrañca piyañca ketaṃ,<br>
Upāgami tattha surammarūpaṃ;<br>
Pahūtabhakkhaṃ bahuannapānaṃ,<br>
Masakkasāraṃ viya vāsavassa.</p>
<p><a class='ref sc' id='sc122' href='#sc122'>SC 122</a><a class='ref ms' id='ms23J_2801' href='#ms23J_2801'>Ms 23J_2801</a><a class='ref msdiv' id='msdiv1463' href='#msdiv1463'>Msdiv 1463</a>Tattha naccanti gāyanti,<br>
avhāyanti varāvaraṃ;<br>
Accharā viya devesu,<br>
nāriyo samalaṅkatā.</p>
<p><a class='ref sc' id='sc123' href='#sc123'>SC 123</a><a class='pts' id='pts6.290' href='#pts6.290'></a><a class='ref ms' id='ms23J_2802' href='#ms23J_2802'>Ms 23J_2802</a><a class='ref msdiv' id='msdiv1464' href='#msdiv1464'>Msdiv 1464</a>Samaṅgikatvā pamadāhi yakkhaṃ,<br>
Annena pānena ca dhammapālo;<br>
<span class='var' id='note1760' title='attattha (s2, s3) | aggattha (s-a)' href='#note1760' title='attattha (s2, s3) | aggattha (s-a)'>Atthattha</span> mevānuvicintayanto,<br>
Pāvekkhi bhariyāya tadā sakāse.</p>
<p><a class='ref sc' id='sc124' href='#sc124'>SC 124</a><a class='ref ms' id='ms23J_2803' href='#ms23J_2803'>Ms 23J_2803</a><a class='ref msdiv' id='msdiv1465' href='#msdiv1465'>Msdiv 1465</a>Taṃ candanagandharasānulittaṃ,<br>
Suvaṇṇajambonadanikkhasādisaṃ;<br>
Bhariyaṃvacā “ehi suṇohi bhoti,<br>
Puttāni āmantaya tambanette”.</p>
<p><a class='ref sc' id='sc125' href='#sc125'>SC 125</a><a class='ref ms' id='ms23J_2804' href='#ms23J_2804'>Ms 23J_2804</a><a class='ref msdiv' id='msdiv1466' href='#msdiv1466'>Msdiv 1466</a>Sutvāna vākyaṃ patino <span class='var' id='note1761' title='anojā (s2, s3, mr)' href='#note1761' title='anojā (s2, s3, mr)'>anujjā</span>,<br>
Suṇisaṃvaca tambanakhiṃ sunettaṃ;<br>
“Āmantaya vammadharāni cete,<br>
Puttāni indīvarapupphasāme”.</p>
<p><a class='ref sc' id='sc126' href='#sc126'>SC 126</a><a class='pts' id='pts6.291' href='#pts6.291'></a><a class='ref ms' id='ms23J_2805' href='#ms23J_2805'>Ms 23J_2805</a><a class='ref msdiv' id='msdiv1467' href='#msdiv1467'>Msdiv 1467</a>Te āgate muddhani dhammapālo,<br>
Cumbitvā putte avikampamāno;<br>
Āmantayitvāna avoca vākyaṃ,<br>
“Dinnāhaṃ raññā idha māṇavassa.</p>
<p><a class='ref sc' id='sc127' href='#sc127'>SC 127</a><a class='ref ms' id='ms23J_2806' href='#ms23J_2806'>Ms 23J_2806</a><a class='ref msdiv' id='msdiv1468' href='#msdiv1468'>Msdiv 1468</a>Tassajjahaṃ attasukhī vidheyyo,<br>
Ādāya yenicchati tena gacchati;<br>
Ahañca vo <span class='var' id='note1762' title='anusāsituṃ āgatosmi (s2, s3, mr) | sasituṃ āgatosmi (pts1)' href='#note1762' title='anusāsituṃ āgatosmi (s2, s3, mr) | sasituṃ āgatosmi (pts1)'>sāsitumāgatosmi</span>,<br>
Kathaṃ ahaṃ aparittāya gacche.</p>
<p><a class='ref sc' id='sc128' href='#sc128'>SC 128</a><a class='ref ms' id='ms23J_2807' href='#ms23J_2807'>Ms 23J_2807</a><a class='ref msdiv' id='msdiv1469' href='#msdiv1469'>Msdiv 1469</a>Sace vo rājā <span class='var' id='note1763' title='kurukhettavāsī (bj, pts1)' href='#note1763' title='kurukhettavāsī (bj, pts1)'>kururaṭṭhavāsī</span>,<br>
Janasandho puccheyya pahūtakāmo;<br>
Kimābhijānātha pure purāṇaṃ,<br>
Kiṃ vo pitā anusāse puratthā.</p>
<p><a class='ref sc' id='sc129' href='#sc129'>SC 129</a><a class='ref ms' id='ms23J_2808' href='#ms23J_2808'>Ms 23J_2808</a><a class='ref msdiv' id='msdiv1470' href='#msdiv1470'>Msdiv 1470</a>Samāsanā hotha mayāva sabbe,<br>
Konīdha rañño abbhatiko manusso;<br>
Tamañjaliṃ kariya vadetha evaṃ,<br>
Mā hevaṃ deva na hi esa dhammo;<br>
Viyaggharājassa nihīnajacco,<br>
Samāsano deva kathaṃ bhaveyya”.</p>
</blockquote>
<p class='endsutta'><a class='ref sc' id='sc130' href='#sc130'>SC 130</a><a class='ref ms' id='ms23J_2809' href='#ms23J_2809'>Ms 23J_2809</a><span class='var' id='note1764' title='pekkhaṇakaṇḍaṃ (bj, mr) | lakkhakaṇḍaṃ (s2, s3)' href='#note1764' title='pekkhaṇakaṇḍaṃ (bj, mr) | lakkhakaṇḍaṃ (s2, s3)'>Lakkhaṇakaṇḍaṃ</span> nāma.</p>
<h2>6. Rājavasati</h2>
<blockquote class='gatha'>
<p><a class='ref sc' id='sc131' href='#sc131'>SC 131</a><a class='pts' id='pts6.292' href='#pts6.292'></a><a class='ref ms' id='ms23J_2810' href='#ms23J_2810'>Ms 23J_2810</a><a class='ref msdiv' id='msdiv1471' href='#msdiv1471'>Msdiv 1471</a>So ca <span class='var' id='note1765' title='mitte (bj, pts1)' href='#note1765' title='mitte (bj, pts1)'>putte</span> amacce ca,<br>
ñātayo suhadajjane;<br>
Alīnamanasaṅkappo,<br>
vidhuro etadabravi.</p>
<p><a class='ref sc' id='sc132' href='#sc132'>SC 132</a><a class='ref ms' id='ms23J_2811' href='#ms23J_2811'>Ms 23J_2811</a><a class='ref msdiv' id='msdiv1472' href='#msdiv1472'>Msdiv 1472</a>“<span class='var' id='note1766' title='ethayyā (s2, s3)' href='#note1766' title='ethayyā (s2, s3)'>Ethayyo</span> rājavasatiṃ,<br>
nisīditvā suṇātha me;<br>
Yathā rājakulaṃ patto,<br>
yasaṃ poso nigacchati.</p>
<p><a class='ref sc' id='sc133' href='#sc133'>SC 133</a><a class='ref ms' id='ms23J_2812' href='#ms23J_2812'>Ms 23J_2812</a><a class='ref msdiv' id='msdiv1473' href='#msdiv1473'>Msdiv 1473</a>Na hi rājakulaṃ patto,<br>
aññāto labhate yasaṃ;<br>
Nāsūro nāpi dummedho,<br>
nappamatto kudācanaṃ.</p>
<p><a class='ref sc' id='sc134' href='#sc134'>SC 134</a><a class='ref ms' id='ms23J_2813' href='#ms23J_2813'>Ms 23J_2813</a><a class='ref msdiv' id='msdiv1474' href='#msdiv1474'>Msdiv 1474</a>Yadāssa sīlaṃ paññañca,<br>
soceyyaṃ cādhigacchati;<br>
Atha vissasate tyamhi,<br>
guyhañcassa na rakkhati.</p>
<p><a class='ref sc' id='sc135' href='#sc135'>SC 135</a><a class='ref ms' id='ms23J_2814' href='#ms23J_2814'>Ms 23J_2814</a><a class='ref msdiv' id='msdiv1475' href='#msdiv1475'>Msdiv 1475</a>Tulā yathā paggahitā,<br>
samadaṇḍā sudhāritā;<br>
Ajjhiṭṭho na vikampeyya,<br>
sa rājavasatiṃ vase.</p>
<p><a class='ref sc' id='sc136' href='#sc136'>SC 136</a><a class='ref ms' id='ms23J_2815' href='#ms23J_2815'>Ms 23J_2815</a><a class='ref msdiv' id='msdiv1476' href='#msdiv1476'>Msdiv 1476</a>Tulā yathā paggahitā,<br>
samadaṇḍā sudhāritā;<br>
Sabbāni abhisambhonto,<br>
sa rājavasatiṃ vase.</p>
<p><a class='ref sc' id='sc137' href='#sc137'>SC 137</a><a class='pts' id='pts6.293' href='#pts6.293'></a><a class='ref ms' id='ms23J_2816' href='#ms23J_2816'>Ms 23J_2816</a><a class='ref msdiv' id='msdiv1477' href='#msdiv1477'>Msdiv 1477</a>Divā vā yadi vā rattiṃ,<br>
rājakiccesu paṇḍito;<br>
Ajjhiṭṭho na vikampeyya,<br>
sa rājavasatiṃ vase.</p>
<p><a class='ref sc' id='sc138' href='#sc138'>SC 138</a><a class='ref ms' id='ms23J_2817' href='#ms23J_2817'>Ms 23J_2817</a><a class='ref msdiv' id='msdiv1478' href='#msdiv1478'>Msdiv 1478</a>Divā vā yadi vā rattiṃ,<br>
rājakiccesu paṇḍito;<br>
Sabbāni abhisambhonto,<br>
sa rājavasatiṃ vase.</p>
<p><a class='ref sc' id='sc139' href='#sc139'>SC 139</a><a class='ref ms' id='ms23J_2818' href='#ms23J_2818'>Ms 23J_2818</a><a class='ref msdiv' id='msdiv1479' href='#msdiv1479'>Msdiv 1479</a>Yo cassa sukato maggo,<br>
rañño suppaṭiyādito;<br>
Na tena vutto gaccheyya,<br>
sa rājavasatiṃ vase.</p>
<p><a class='ref sc' id='sc140' href='#sc140'>SC 140</a><a class='ref ms' id='ms23J_2819' href='#ms23J_2819'>Ms 23J_2819</a><a class='ref msdiv' id='msdiv1480' href='#msdiv1480'>Msdiv 1480</a>Na rañño <span class='var' id='note1767' title='samakaṃ (bj, s2, s3, pts1)' href='#note1767' title='samakaṃ (bj, s2, s3, pts1)'>sadisaṃ</span> bhuñje,<br>
kāmabhoge kudācanaṃ;<br>
Sabbattha pacchato gacche,<br>
sa rājavasatiṃ vase.</p>
<p><a class='ref sc' id='sc141' href='#sc141'>SC 141</a><a class='ref ms' id='ms23J_2820' href='#ms23J_2820'>Ms 23J_2820</a><a class='ref msdiv' id='msdiv1481' href='#msdiv1481'>Msdiv 1481</a>Na rañño sadisaṃ vatthaṃ,<br>
na mālaṃ na vilepanaṃ;<br>
Ākappaṃ sarakuttiṃ vā,<br>
na rañño sadisamācare;<br>
Aññaṃ kareyya ākappaṃ,<br>
sa rājavasatiṃ vase.</p>
<p><a class='ref sc' id='sc142' href='#sc142'>SC 142</a><a class='ref ms' id='ms23J_2821' href='#ms23J_2821'>Ms 23J_2821</a><a class='ref msdiv' id='msdiv1482' href='#msdiv1482'>Msdiv 1482</a>Kīḷe rājā amaccehi,<br>
bhariyāhi parivārito;<br>
Nāmacco rājabhariyāsu,<br>
bhāvaṃ kubbetha paṇḍito.</p>
<p><a class='ref sc' id='sc143' href='#sc143'>SC 143</a><a class='ref ms' id='ms23J_2822' href='#ms23J_2822'>Ms 23J_2822</a><a class='ref msdiv' id='msdiv1483' href='#msdiv1483'>Msdiv 1483</a>Anuddhato acapalo,<br>
nipako saṃvutindriyo;<br>
Manopaṇidhisampanno,<br>
sa rājavasatiṃ vase.</p>
<p><a class='ref sc' id='sc144' href='#sc144'>SC 144</a><a class='pts' id='pts6.294' href='#pts6.294'></a><a class='ref ms' id='ms23J_2823' href='#ms23J_2823'>Ms 23J_2823</a><a class='ref msdiv' id='msdiv1484' href='#msdiv1484'>Msdiv 1484</a>Nāssa bhariyāhi kīḷeyya,<br>
na manteyya rahogato;<br>
Nāssa kosā dhanaṃ gaṇhe,<br>
sa rājavasatiṃ vase.</p>
<p><a class='ref sc' id='sc145' href='#sc145'>SC 145</a><a class='ref ms' id='ms23J_2824' href='#ms23J_2824'>Ms 23J_2824</a><a class='ref msdiv' id='msdiv1485' href='#msdiv1485'>Msdiv 1485</a><span class='var' id='note1768' title='na niddantaṃ bahuṃ maññe (bj) | na niddannaṃ bahuṃ maññe (pts1)' href='#note1768' title='na niddantaṃ bahuṃ maññe (bj) | na niddannaṃ bahuṃ maññe (pts1)'>Na niddaṃ bahu maññeyya</span>,<br>
na madāya suraṃ pive;<br>
Nāssa dāye mige haññe,<br>
sa rājavasatiṃ vase.</p>
<p><a class='ref sc' id='sc146' href='#sc146'>SC 146</a><a class='ref ms' id='ms23J_2825' href='#ms23J_2825'>Ms 23J_2825</a><a class='ref msdiv' id='msdiv1486' href='#msdiv1486'>Msdiv 1486</a>Nāssa pīṭhaṃ na pallaṅkaṃ,<br>
Na kocchaṃ na <span class='var' id='note1769' title='nāgaṃ (bj, pts1)' href='#note1769' title='nāgaṃ (bj, pts1)'>nāvaṃ</span> rathaṃ;<br>
Sammatomhīti ārūhe,<br>
Sa rājavasatiṃ vase.</p>
<p><a class='ref sc' id='sc147' href='#sc147'>SC 147</a><a class='ref ms' id='ms23J_2826' href='#ms23J_2826'>Ms 23J_2826</a><a class='ref msdiv' id='msdiv1487' href='#msdiv1487'>Msdiv 1487</a>Nātidūre <span class='var' id='note1770' title='bhave (bj, pts1)' href='#note1770' title='bhave (bj, pts1)'>bhaje</span> rañño,<br>
nāccāsanne vicakkhaṇo;<br>
Sammukhañcassa tiṭṭheyya,<br>
sandissanto sabhattuno.</p>
<p><a class='ref sc' id='sc148' href='#sc148'>SC 148</a><a class='ref ms' id='ms23J_2827' href='#ms23J_2827'>Ms 23J_2827</a><a class='ref msdiv' id='msdiv1488' href='#msdiv1488'>Msdiv 1488</a>Na <span class='var' id='note1771' title='me (s2, s3, mr)' href='#note1771' title='me (s2, s3, mr)'>ve</span> rājā sakhā hoti,<br>
na rājā hoti methuno;<br>
Khippaṃ kujjhanti rājāno,<br>
sūkenakkhīva ghaṭṭitaṃ.</p>
<p><a class='ref sc' id='sc149' href='#sc149'>SC 149</a><a class='ref ms' id='ms23J_2828' href='#ms23J_2828'>Ms 23J_2828</a><a class='ref msdiv' id='msdiv1489' href='#msdiv1489'>Msdiv 1489</a>Na pūjito maññamāno,<br>
medhāvī paṇḍito naro;<br>
Pharusaṃ patimanteyya,<br>
rājānaṃ parisaṅgataṃ.</p>
<p><a class='ref sc' id='sc150' href='#sc150'>SC 150</a><a class='ref ms' id='ms23J_2829' href='#ms23J_2829'>Ms 23J_2829</a><a class='ref msdiv' id='msdiv1490' href='#msdiv1490'>Msdiv 1490</a><span class='var' id='note1772' title='laddhavārolabhe vāraṃ (pts1)' href='#note1772' title='laddhavārolabhe vāraṃ (pts1)'>Laddhadvāro labhe dvāraṃ</span>,<br>
neva rājūsu vissase;<br>
<span class='var' id='note1773' title='aggīva yato tiṭṭheyya (bj, pts1) | aggiva saṃyato tiṭṭhe (s2, s3)' href='#note1773' title='aggīva yato tiṭṭheyya (bj, pts1) | aggiva saṃyato tiṭṭhe (s2, s3)'>Aggīva saṃyato tiṭṭhe</span>,<br>
sa rājavasatiṃ vase.</p>
<p><a class='ref sc' id='sc151' href='#sc151'>SC 151</a><a class='ref ms' id='ms23J_2830' href='#ms23J_2830'>Ms 23J_2830</a><a class='ref msdiv' id='msdiv1491' href='#msdiv1491'>Msdiv 1491</a>Puttaṃ vā bhātaraṃ vā saṃ,<br>
sampaggaṇhāti khattiyo;<br>
Gāmehi nigamehi vā,<br>
raṭṭhehi janapadehi vā;<br>
Tuṇhībhūto upekkheyya,<br>
na bhaṇe chekapāpakaṃ.</p>
<p><a class='ref sc' id='sc152' href='#sc152'>SC 152</a><a class='pts' id='pts6.295' href='#pts6.295'></a><a class='ref ms' id='ms23J_2831' href='#ms23J_2831'>Ms 23J_2831</a><a class='ref msdiv' id='msdiv1492' href='#msdiv1492'>Msdiv 1492</a>Hatthārohe anīkaṭṭhe,<br>
rathike pattikārake;<br>
Tesaṃ <span class='var' id='note1774' title='kammāpadādena (s2, s3)' href='#note1774' title='kammāpadādena (s2, s3)'>kammāvadānena</span>,<br>
rājā vaḍḍheti vetanaṃ;<br>
Na tesaṃ antarā gacche,<br>
sa rājavasatiṃ vase.</p>
<p><a class='ref sc' id='sc153' href='#sc153'>SC 153</a><a class='ref ms' id='ms23J_2832' href='#ms23J_2832'>Ms 23J_2832</a><a class='ref msdiv' id='msdiv1493' href='#msdiv1493'>Msdiv 1493</a><span class='var' id='note1776' title='cāpova oname dhīro (s2, s3)' href='#note1776' title='cāpova oname dhīro (s2, s3)'>Cāpovūnudaro dhīro</span>,<br>
vaṃsovāpi pakampaye;<br>
Paṭilomaṃ na vatteyya,<br>
sa rājavasatiṃ vase.</p>
<p><a class='ref sc' id='sc154' href='#sc154'>SC 154</a><a class='ref ms' id='ms23J_2833' href='#ms23J_2833'>Ms 23J_2833</a><a class='ref msdiv' id='msdiv1494' href='#msdiv1494'>Msdiv 1494</a>Cāpovūnudaro assa,<br>
macchovassa <span class='var' id='note1777' title='ajivhatā (s2, s3, mr)' href='#note1777' title='ajivhatā (s2, s3, mr)'>ajivhavā</span>;<br>
Appāsī nipako sūro,<br>
sa rājavasatiṃ vase.</p>
<p><a class='ref sc' id='sc155' href='#sc155'>SC 155</a><a class='ref ms' id='ms23J_2834' href='#ms23J_2834'>Ms 23J_2834</a><a class='ref msdiv' id='msdiv1495' href='#msdiv1495'>Msdiv 1495</a>Na bāḷhaṃ itthiṃ gaccheyya,<br>
sampassaṃ tejasaṅkhayaṃ;<br>
Kāsaṃ sāsaṃ daraṃ balyaṃ,<br>
khīṇamedho nigacchati.</p>
<p><a class='ref sc' id='sc156' href='#sc156'>SC 156</a><a class='ref ms' id='ms23J_2835' href='#ms23J_2835'>Ms 23J_2835</a><a class='ref msdiv' id='msdiv1496' href='#msdiv1496'>Msdiv 1496</a>Nātivelaṃ pabhāseyya,<br>
na tuṇhī sabbadā siyā;<br>
Avikiṇṇaṃ mitaṃ vācaṃ,<br>
patte kāle udīraye.</p>
<p><a class='ref sc' id='sc157' href='#sc157'>SC 157</a><a class='ref ms' id='ms23J_2836' href='#ms23J_2836'>Ms 23J_2836</a><a class='ref msdiv' id='msdiv1497' href='#msdiv1497'>Msdiv 1497</a>Akkodhano asaṅghaṭṭo,<br>
sacco saṇho apesuṇo;<br>
Samphaṃ giraṃ na bhāseyya,<br>
sa rājavasatiṃ vase.</p>
<p><a class='ref sc' id='sc158' href='#sc158'>SC 158</a><a class='ref ms' id='ms23J_2837' href='#ms23J_2837'>Ms 23J_2837</a><a class='ref msdiv' id='msdiv1498' href='#msdiv1498'>Msdiv 1498</a><span class='var' id='note1778' title=' ayaṃ gāthā pā1 potthake' href='#note1778' title=' ayaṃ gāthā pā1 potthake'>Mātāpettibharo assa,<br>
kule jeṭṭhāpacāyiko;<br>
<span class='var' id='note1779' title='hiriottappasampanno (bj, mr)' href='#note1779' title='hiriottappasampanno (bj, mr)'>Saṇho sakhilasambhāso</span>,<br>
sa rājavasatiṃ vase</span>.</p>
<p><a class='ref sc' id='sc159' href='#sc159'>SC 159</a><a class='pts' id='pts6.296' href='#pts6.296'></a><a class='ref ms' id='ms23J_2838' href='#ms23J_2838'>Ms 23J_2838</a><a class='ref msdiv' id='msdiv1499' href='#msdiv1499'>Msdiv 1499</a>Vinīto sippavā danto,<br>
katatto niyato mudu;<br>
Appamatto suci dakkho,<br>
sa rājavasatiṃ vase.</p>
<p><a class='ref sc' id='sc160' href='#sc160'>SC 160</a><a class='ref ms' id='ms23J_2839' href='#ms23J_2839'>Ms 23J_2839</a><a class='ref msdiv' id='msdiv1500' href='#msdiv1500'>Msdiv 1500</a>Nivātavutti vuddhesu,<br>
sappatisso sagāravo;<br>
Surato sukhasaṃvāso,<br>
sa rājavasatiṃ vase.</p>
<p><a class='ref sc' id='sc161' href='#sc161'>SC 161</a><a class='ref ms' id='ms23J_2840' href='#ms23J_2840'>Ms 23J_2840</a><a class='ref msdiv' id='msdiv1501' href='#msdiv1501'>Msdiv 1501</a>Ārakā parivajjeyya,<br>
sahituṃ pahitaṃ janaṃ;<br>
Bhattāraññevudikkheyya,<br>
na ca aññassa rājino.</p>
<p><a class='ref sc' id='sc162' href='#sc162'>SC 162</a><a class='ref ms' id='ms23J_2841' href='#ms23J_2841'>Ms 23J_2841</a><a class='ref msdiv' id='msdiv1502' href='#msdiv1502'>Msdiv 1502</a>Samaṇe brāhmaṇe cāpi,<br>
sīlavante bahussute;<br>
Sakkaccaṃ payirupāseyya,<br>
sa rājavasatiṃ vase.</p>
<p><a class='ref sc' id='sc163' href='#sc163'>SC 163</a><a class='ref ms' id='ms23J_2842' href='#ms23J_2842'>Ms 23J_2842</a><a class='ref msdiv' id='msdiv1503' href='#msdiv1503'>Msdiv 1503</a>Samaṇe brāhmaṇe cāpi,<br>
sīlavante bahussute;<br>
Sakkaccaṃ anuvāseyya,<br>
sa rājavasatiṃ vase.</p>
<p><a class='ref sc' id='sc164' href='#sc164'>SC 164</a><a class='ref ms' id='ms23J_2843' href='#ms23J_2843'>Ms 23J_2843</a><a class='ref msdiv' id='msdiv1504' href='#msdiv1504'>Msdiv 1504</a>Samaṇe brāhmaṇe cāpi,<br>
sīlavante bahussute;<br>
Tappeyya annapānena,<br>
sa rājavasatiṃ vase.</p>
<p><a class='ref sc' id='sc165' href='#sc165'>SC 165</a><a class='ref ms' id='ms23J_2844' href='#ms23J_2844'>Ms 23J_2844</a><a class='ref msdiv' id='msdiv1505' href='#msdiv1505'>Msdiv 1505</a>Samaṇe brāhmaṇe cāpi,<br>
sīlavante bahussute;<br>
Āsajja paññe sevetha,<br>
ākaṅkhaṃ vuddhimattano.</p>
<p><a class='ref sc' id='sc166' href='#sc166'>SC 166</a><a class='ref ms' id='ms23J_2845' href='#ms23J_2845'>Ms 23J_2845</a><a class='ref msdiv' id='msdiv1506' href='#msdiv1506'>Msdiv 1506</a>Dinnapubbaṃ na hāpeyya,<br>
dānaṃ samaṇabrāhmaṇe;<br>
Na ca kiñci nivāreyya,<br>
dānakāle <span class='var' id='note1781' title='vaṇibbake (c1)' href='#note1781' title='vaṇibbake (c1)'>vanibbake</span>.</p>
<p><a class='ref sc' id='sc167' href='#sc167'>SC 167</a><a class='ref ms' id='ms23J_2846' href='#ms23J_2846'>Ms 23J_2846</a><a class='ref msdiv' id='msdiv1507' href='#msdiv1507'>Msdiv 1507</a>Paññavā buddhisampanno,<br>
vidhānavidhikovido;<br>
Kālaññū samayaññū ca,<br>
sa rājavasatiṃ vase.</p>
<p><a class='ref sc' id='sc168' href='#sc168'>SC 168</a><a class='pts' id='pts6.297' href='#pts6.297'></a><a class='ref ms' id='ms23J_2847' href='#ms23J_2847'>Ms 23J_2847</a><a class='ref msdiv' id='msdiv1508' href='#msdiv1508'>Msdiv 1508</a>Uṭṭhātā kammadheyyesu,<br>
appamatto vicakkhaṇo;<br>
Susaṃvihitakammanto,<br>
sa rājavasatiṃ vase.</p>
<p><a class='ref sc' id='sc169' href='#sc169'>SC 169</a><a class='ref ms' id='ms23J_2848' href='#ms23J_2848'>Ms 23J_2848</a><a class='ref msdiv' id='msdiv1509' href='#msdiv1509'>Msdiv 1509</a>Khalaṃ sālaṃ pasuṃ khettaṃ,<br>
gantā cassa abhikkhaṇaṃ;<br>
Mitaṃ dhaññaṃ nidhāpeyya,<br>
mitaṃva pācaye ghare.</p>
<p><a class='ref sc' id='sc170' href='#sc170'>SC 170</a><a class='ref ms' id='ms23J_2849' href='#ms23J_2849'>Ms 23J_2849</a><a class='ref msdiv' id='msdiv1510' href='#msdiv1510'>Msdiv 1510</a>Puttaṃ vā bhātaraṃ vā saṃ,<br>
sīlesu asamāhitaṃ;<br>
Anaṅgavā hi te bālā,<br>
yathā petā tatheva te;<br>
Coḷañca nesaṃ piṇḍañca,<br>
āsīnānaṃ padāpaye.</p>
<p><a class='ref sc' id='sc171' href='#sc171'>SC 171</a><a class='ref ms' id='ms23J_2850' href='#ms23J_2850'>Ms 23J_2850</a><a class='ref msdiv' id='msdiv1511' href='#msdiv1511'>Msdiv 1511</a>Dāse kammakare pesse,<br>
sīlesu susamāhite;<br>
Dakkhe uṭṭhānasampanne,<br>
ādhipaccamhi ṭhāpaye.</p>
<p><a class='ref sc' id='sc172' href='#sc172'>SC 172</a><a class='ref ms' id='ms23J_2851' href='#ms23J_2851'>Ms 23J_2851</a><a class='ref msdiv' id='msdiv1512' href='#msdiv1512'>Msdiv 1512</a>Sīlavā ca <span class='var' id='note1782' title='alobho (s2, s3, mr)' href='#note1782' title='alobho (s2, s3, mr)'>alolo</span> ca,<br>
<span class='var' id='note1783' title='anuratto (bj, pts1) | anuvatto (s2, s3)' href='#note1783' title='anuratto (bj, pts1) | anuvatto (s2, s3)'>anurakkho</span> ca rājino;<br>
Āvī raho hito tassa,<br>
sa rājavasatiṃ vase.</p>
<p><a class='ref sc' id='sc173' href='#sc173'>SC 173</a><a class='ref ms' id='ms23J_2852' href='#ms23J_2852'>Ms 23J_2852</a><a class='ref msdiv' id='msdiv1513' href='#msdiv1513'>Msdiv 1513</a>Chandaññū rājino cassa,<br>
cittaṭṭho assa rājino;<br>
Asaṅkusakavutti’ssa,<br>
sa rājavasatiṃ vase.</p>
<p><a class='ref sc' id='sc174' href='#sc174'>SC 174</a><a class='pts' id='pts6.298' href='#pts6.298'></a><a class='ref ms' id='ms23J_2853' href='#ms23J_2853'>Ms 23J_2853</a><a class='ref msdiv' id='msdiv1514' href='#msdiv1514'>Msdiv 1514</a><span class='var' id='note1784' title='acchādane ca nahāpane (s2, s3) | ucchādaye ca nahāpaye (pts1) | acchādane ca nhāpe ca (mr)' href='#note1784' title='acchādane ca nahāpane (s2, s3) | ucchādaye ca nahāpaye (pts1) | acchādane ca nhāpe ca (mr)'>Ucchādaye ca nhāpaye</span>,<br>
dhove pāde adhosiraṃ;<br>
Āhatopi na kuppeyya,<br>
sa rājavasatiṃ vase.</p>
<p><a class='ref sc' id='sc175' href='#sc175'>SC 175</a><a class='ref ms' id='ms23J_2854' href='#ms23J_2854'>Ms 23J_2854</a><a class='ref msdiv' id='msdiv1515' href='#msdiv1515'>Msdiv 1515</a>Kumbhampañjaliṃ <span class='var' id='note1785' title='kuriyā (bj) | kayirā (s2, s3)' href='#note1785' title='kuriyā (bj) | kayirā (s2, s3)'>kariyā</span>,<br>
<span class='var' id='note1786' title='vāyasaṃ vā (bj, pts1) | cātaṃ cāpi (s2, s3)' href='#note1786' title='vāyasaṃ vā (bj, pts1) | cātaṃ cāpi (s2, s3)'>cāṭañcāpi</span> padakkhiṇaṃ;<br>
Kimeva sabbakāmānaṃ,<br>
dātāraṃ dhīramuttamaṃ.</p>
<p><a class='ref sc' id='sc176' href='#sc176'>SC 176</a><a class='ref ms' id='ms23J_2855' href='#ms23J_2855'>Ms 23J_2855</a><a class='ref msdiv' id='msdiv1516' href='#msdiv1516'>Msdiv 1516</a>Yo deti sayanaṃ vatthaṃ,<br>
yānaṃ āvasathaṃ gharaṃ;<br>
Pajjunnoriva bhūtāni,<br>
bhogehi abhivassati.</p>
<p><a class='ref sc' id='sc177' href='#sc177'>SC 177</a><a class='ref ms' id='ms23J_2856' href='#ms23J_2856'>Ms 23J_2856</a><a class='ref msdiv' id='msdiv1517' href='#msdiv1517'>Msdiv 1517</a>Esayyo rājavasati,<br>
vattamāno yathā naro;<br>
Ārādhayati rājānaṃ,<br>
pūjaṃ labhati bhattusu”.</p>
</blockquote>
<p class='endsutta'><a class='ref sc' id='sc178' href='#sc178'>SC 178</a><a class='ref ms' id='ms23J_2857' href='#ms23J_2857'>Ms 23J_2857</a>Rājavasati nāma.</p>
<h2>7. Antarapeyyāla</h2>
<blockquote class='gatha'>
<p><a class='ref sc' id='sc179' href='#sc179'>SC 179</a><a class='ref ms' id='ms23J_2858' href='#ms23J_2858'>Ms 23J_2858</a><a class='ref msdiv' id='msdiv1518' href='#msdiv1518'>Msdiv 1518</a>Evaṃ samanusāsitvā,<br>
ñātisaṅghaṃ vicakkhaṇo;<br>
Parikiṇṇo suhadehi,<br>
rājānamupasaṅkami.</p>
<p><a class='ref sc' id='sc180' href='#sc180'>SC 180</a><a class='pts' id='pts6.299' href='#pts6.299'></a><a class='ref ms' id='ms23J_2859' href='#ms23J_2859'>Ms 23J_2859</a><a class='ref msdiv' id='msdiv1519' href='#msdiv1519'>Msdiv 1519</a>Vanditvā sirasā pāde,<br>
katvā ca naṃ padakkhiṇaṃ;<br>
Vidhuro avaca rājānaṃ,<br>
paggahetvāna añjaliṃ.</p>
<p><a class='ref sc' id='sc181' href='#sc181'>SC 181</a><a class='ref ms' id='ms23J_2860' href='#ms23J_2860'>Ms 23J_2860</a><a class='ref msdiv' id='msdiv1520' href='#msdiv1520'>Msdiv 1520</a>“Ayaṃ maṃ māṇavo neti,<br>
<span class='var' id='note1787' title='gantukāmo (mr)' href='#note1787' title='gantukāmo (mr)'>kattukāmo</span> yathāmati;<br>
Ñātīnatthaṃ pavakkhāmi,<br>
taṃ suṇohi arindama.</p>
<p><a class='ref sc' id='sc182' href='#sc182'>SC 182</a><a class='ref ms' id='ms23J_2861' href='#ms23J_2861'>Ms 23J_2861</a><a class='ref msdiv' id='msdiv1521' href='#msdiv1521'>Msdiv 1521</a>Putte ca me udikkhesi,<br>
yañca maññaṃ ghare dhanaṃ;<br>
Yathā <span class='var' id='note1788' title='pacchā (s2, s3, mr)' href='#note1788' title='pacchā (s2, s3, mr)'>pecca</span> na hāyetha,<br>
ñātisaṅgho mayī gate.</p>
<p><a class='ref sc' id='sc183' href='#sc183'>SC 183</a><a class='ref ms' id='ms23J_2862' href='#ms23J_2862'>Ms 23J_2862</a><a class='ref msdiv' id='msdiv1522' href='#msdiv1522'>Msdiv 1522</a>Yatheva khalatī bhūmyā,<br>
bhūmyāyeva patiṭṭhati;<br>
Evetaṃ khalitaṃ mayhaṃ,<br>
etaṃ passāmi accayaṃ”.</p>
<p><a class='ref sc' id='sc184' href='#sc184'>SC 184</a><a class='ref ms' id='ms23J_2863' href='#ms23J_2863'>Ms 23J_2863</a><a class='ref msdiv' id='msdiv1523' href='#msdiv1523'>Msdiv 1523</a>“Sakkā na gantuṃ iti mayha hoti,<br>
<span class='var' id='note1789' title='jhatvā (bj, pts1)' href='#note1789' title='jhatvā (bj, pts1)'>Chetvā</span> vadhitvā idha kātiyānaṃ;<br>
Idheva hohī iti mayha ruccati,<br>
Mā tvaṃ agā uttamabhūripañña”.</p>
<p><a class='ref sc' id='sc185' href='#sc185'>SC 185</a><a class='ref ms' id='ms23J_2864' href='#ms23J_2864'>Ms 23J_2864</a><a class='ref msdiv' id='msdiv1524' href='#msdiv1524'>Msdiv 1524</a>“Mā hevadhammesu manaṃ paṇīdahi,<br>
Atthe ca dhamme ca yutto bhavassu;<br>
Dhiratthu kammaṃ akusalaṃ anariyaṃ,<br>
Yaṃ katvā pacchā nirayaṃ vajeyya.</p>
<p><a class='ref sc' id='sc186' href='#sc186'>SC 186</a><a class='pts' id='pts6.300' href='#pts6.300'></a><a class='ref ms' id='ms23J_2865' href='#ms23J_2865'>Ms 23J_2865</a><a class='ref msdiv' id='msdiv1525' href='#msdiv1525'>Msdiv 1525</a>Nevesa dhammo na <span class='var' id='note1790' title='puneti (s2, s3, mr) | punetaṃ (pts1)' href='#note1790' title='puneti (s2, s3, mr) | punetaṃ (pts1)'>puneta</span> kiccaṃ,<br>
Ayiro hi dāsassa janinda issaro;<br>
Ghātetuṃ jhāpetuṃ athopi hantuṃ,<br>
Na ca mayha kodhatthi vajāmi cāhaṃ”.</p>
<p><a class='ref sc' id='sc187' href='#sc187'>SC 187</a><a class='ref ms' id='ms23J_2866' href='#ms23J_2866'>Ms 23J_2866</a><a class='ref msdiv' id='msdiv1526' href='#msdiv1526'>Msdiv 1526</a>Jeṭṭhaputtaṃ upaguyha,<br>
vineyya hadaye daraṃ;<br>
Assupuṇṇehi nettehi,<br>
pāvisī so mahāgharaṃ.</p>
<p><a class='ref sc' id='sc188' href='#sc188'>SC 188</a><a class='ref ms' id='ms23J_2867' href='#ms23J_2867'>Ms 23J_2867</a><a class='ref msdiv' id='msdiv1527' href='#msdiv1527'>Msdiv 1527</a>Sālāva <span class='var' id='note1791' title='sampamathitā (bj, pts1) | sampamadditā (s2, s3)' href='#note1791' title='sampamathitā (bj, pts1) | sampamadditā (s2, s3)'>sammapatitā</span>,<br>
mālutena pamadditā;<br>
Senti puttā ca dārā ca,<br>
vidhurassa nivesane.</p>
<p><a class='ref sc' id='sc189' href='#sc189'>SC 189</a><a class='pts' id='pts6.301' href='#pts6.301'></a><a class='ref ms' id='ms23J_2868' href='#ms23J_2868'>Ms 23J_2868</a><a class='ref msdiv' id='msdiv1528' href='#msdiv1528'>Msdiv 1528</a>Itthisahassaṃ bhariyānaṃ,<br>
dāsisattasatāni ca;<br>
Bāhā paggayha pakkanduṃ,<br>
vidhurassa nivesane.</p>
<p><a class='ref sc' id='sc190' href='#sc190'>SC 190</a><a class='ref ms' id='ms23J_2869' href='#ms23J_2869'>Ms 23J_2869</a><a class='ref msdiv' id='msdiv1529' href='#msdiv1529'>Msdiv 1529</a>Orodhā ca kumārā ca,<br>
vesiyānā ca brāhmaṇā;<br>
Bāhā paggayha pakkanduṃ,<br>
vidhurassa nivesane.</p>
<p><a class='ref sc' id='sc191' href='#sc191'>SC 191</a><a class='ref ms' id='ms23J_2870' href='#ms23J_2870'>Ms 23J_2870</a><a class='ref msdiv' id='msdiv1530' href='#msdiv1530'>Msdiv 1530</a>Hatthārohā anīkaṭṭhā,<br>
rathikā pattikārakā;<br>
Bāhā paggayha pakkanduṃ,<br>
vidhurassa nivesane.</p>
<p><a class='ref sc' id='sc192' href='#sc192'>SC 192</a><a class='ref ms' id='ms23J_2871' href='#ms23J_2871'>Ms 23J_2871</a><a class='ref msdiv' id='msdiv1531' href='#msdiv1531'>Msdiv 1531</a>Samāgatā jānapadā,<br>
negamā ca samāgatā;<br>
Bāhā paggayha pakkanduṃ,<br>
vidhurassa nivesane.</p>
<p><a class='ref sc' id='sc193' href='#sc193'>SC 193</a><a class='ref ms' id='ms23J_2872' href='#ms23J_2872'>Ms 23J_2872</a><a class='ref msdiv' id='msdiv1532' href='#msdiv1532'>Msdiv 1532</a>Itthisahassaṃ bhariyānaṃ,<br>
dāsisattasatāni ca;<br>
Bāhā paggayha pakkanduṃ,<br>
“kasmā no vijahissasi”.</p>
<p><a class='ref sc' id='sc194' href='#sc194'>SC 194</a><a class='ref ms' id='ms23J_2873' href='#ms23J_2873'>Ms 23J_2873</a><a class='ref msdiv' id='msdiv1533' href='#msdiv1533'>Msdiv 1533</a>Orodhā ca kumārā ca,<br>
vesiyānā <span class='var' id='note1792' title='dāsisattasatāni ca (c1)' href='#note1792' title='dāsisattasatāni ca (c1)'>ca brāhmaṇā</span>;<br>
Bāhā paggayha pakkanduṃ,<br>
“kasmā no vijahissasi”.</p>
<p><a class='ref sc' id='sc195' href='#sc195'>SC 195</a><a class='ref ms' id='ms23J_2874' href='#ms23J_2874'>Ms 23J_2874</a><a class='ref msdiv' id='msdiv1534' href='#msdiv1534'>Msdiv 1534</a>Hatthārohā anīkaṭṭhā,<br>
<span class='var' id='note1793' title='dāsisattasatāni ca (c1)' href='#note1793' title='dāsisattasatāni ca (c1)'>rathikā pattikārakā</span>;<br>
Bāhā paggayha pakkanduṃ,<br>
“kasmā no vijahissasi”.</p>
<p><a class='ref sc' id='sc196' href='#sc196'>SC 196</a><a class='ref ms' id='ms23J_2875' href='#ms23J_2875'>Ms 23J_2875</a><a class='ref msdiv' id='msdiv1535' href='#msdiv1535'>Msdiv 1535</a>Samāgatā jānapadā,<br>
<span class='var' id='note1794' title='dāsisattasatāni ca (c1)' href='#note1794' title='dāsisattasatāni ca (c1)'>negamā ca samāgatā</span>;<br>
Bāhā paggayha pakkanduṃ,<br>
“kasmā no vijahissasi”.</p>
<p><a class='ref sc' id='sc197' href='#sc197'>SC 197</a><a class='ref ms' id='ms23J_2876' href='#ms23J_2876'>Ms 23J_2876</a><a class='ref msdiv' id='msdiv1536' href='#msdiv1536'>Msdiv 1536</a>Katvā gharesu kiccāni,<br>
anusāsitvā sakaṃ janaṃ;<br>
Mittāmacce ca <span class='var' id='note1795' title='suhajje (pts1, mr)' href='#note1795' title='suhajje (pts1, mr)'>bhacce ca</span>,<br>
puttadāre ca bandhave.</p>
<p><a class='ref sc' id='sc198' href='#sc198'>SC 198</a><a class='ref ms' id='ms23J_2877' href='#ms23J_2877'>Ms 23J_2877</a><a class='ref msdiv' id='msdiv1537' href='#msdiv1537'>Msdiv 1537</a>Kammantaṃ saṃvidhetvāna,<br>
ācikkhitvā ghare dhanaṃ;<br>
Nidhiñca iṇadānañca,<br>
puṇṇakaṃ etadabravi.</p>
<p><a class='ref sc' id='sc199' href='#sc199'>SC 199</a><a class='ref ms' id='ms23J_2878' href='#ms23J_2878'>Ms 23J_2878</a><a class='ref msdiv' id='msdiv1538' href='#msdiv1538'>Msdiv 1538</a>“Avasī tuvaṃ mayha tīhaṃ agāre,<br>
Katāni kiccāni gharesu mayhaṃ;<br>
Anusāsitā puttadārā mayā ca,<br>
Karoma <span class='var' id='note1796' title='kiccāni (s2, s3, mr)' href='#note1796' title='kiccāni (s2, s3, mr)'>kaccāna</span> yathāmatiṃ te”.</p>
<p><a class='ref sc' id='sc200' href='#sc200'>SC 200</a><a class='pts' id='pts6.302' href='#pts6.302'></a><a class='ref ms' id='ms23J_2879' href='#ms23J_2879'>Ms 23J_2879</a><a class='ref msdiv' id='msdiv1539' href='#msdiv1539'>Msdiv 1539</a>“Sace hi katte anusāsitā te,<br>
Puttā ca dārā anujīvino ca;<br>
Handehi dānī taramānarūpo,<br>
Dīgho hi addhāpi ayaṃ puratthā.</p>
<p><a class='ref sc' id='sc201' href='#sc201'>SC 201</a><a class='ref ms' id='ms23J_2880' href='#ms23J_2880'>Ms 23J_2880</a><a class='ref msdiv' id='msdiv1540' href='#msdiv1540'>Msdiv 1540</a><span class='var' id='note1797' title='asambhitova (bj) | asambhītova (s2, s3, pts1)' href='#note1797' title='asambhitova (bj) | asambhītova (s2, s3, pts1)'>Achambhitova</span> gaṇhāhi,<br>
ājāneyyassa vāladhiṃ;<br>
Idaṃ pacchimakaṃ tuyhaṃ,<br>
jīvalokassa dassanaṃ”.</p>
<p><a class='ref sc' id='sc202' href='#sc202'>SC 202</a><a class='ref ms' id='ms23J_2881' href='#ms23J_2881'>Ms 23J_2881</a><a class='ref msdiv' id='msdiv1541' href='#msdiv1541'>Msdiv 1541</a>“Sohaṃ kissa nu bhāyissaṃ,<br>
yassa me natthi dukkaṭaṃ;<br>
Kāyena vācā manasā,<br>
yena gaccheyya duggatiṃ”.</p>
<p><a class='ref sc' id='sc203' href='#sc203'>SC 203</a><a class='ref ms' id='ms23J_2882' href='#ms23J_2882'>Ms 23J_2882</a><a class='ref msdiv' id='msdiv1542' href='#msdiv1542'>Msdiv 1542</a>So assarājā vidhuraṃ vahanto,<br>
Pakkāmi vehāyasamantalikkhe;<br>
Sākhāsu selesu asajjamāno,<br>
Kālāgiriṃ khippamupāgamāsi.</p>
<p><a class='ref sc' id='sc204' href='#sc204'>SC 204</a><a class='pts' id='pts6.303' href='#pts6.303'></a><a class='ref ms' id='ms23J_2883' href='#ms23J_2883'>Ms 23J_2883</a><a class='ref msdiv' id='msdiv1543' href='#msdiv1543'>Msdiv 1543</a>Itthisahassaṃ bhariyānaṃ,<br>
dāsisattasatāni ca;<br>
Bāhā paggayha pakkanduṃ,<br>
yakkho brāhmaṇavaṇṇena;<br>
Vidhuraṃ ādāya gacchati.</p>
<p><a class='ref sc' id='sc205' href='#sc205'>SC 205</a><a class='ref ms' id='ms23J_2884' href='#ms23J_2884'>Ms 23J_2884</a>… pe …</p>
<p><a class='ref sc' id='sc206' href='#sc206'>SC 206</a><a class='ref ms' id='ms23J_2885' href='#ms23J_2885'>Ms 23J_2885</a><a class='ref msdiv' id='msdiv1544' href='#msdiv1544'>Msdiv 1544</a>Samāgatā jānapadā,<br>
negamā ca samāgatā;<br>
Bāhā paggayha pakkanduṃ,<br>
yakkho brāhmaṇavaṇṇena;<br>
Vidhuraṃ ādāya gacchati.</p>
<p><a class='ref sc' id='sc207' href='#sc207'>SC 207</a><a class='ref ms' id='ms23J_2886' href='#ms23J_2886'>Ms 23J_2886</a><a class='ref msdiv' id='msdiv1545' href='#msdiv1545'>Msdiv 1545</a>Itthisahassaṃ bhariyānaṃ,<br>
dāsisattasatāni ca;<br>
Bāhā paggayha pakkanduṃ,<br>
“paṇḍito so kuhiṃ gato”.</p>
<p><a class='ref sc' id='sc208' href='#sc208'>SC 208</a><a class='ref ms' id='ms23J_2887' href='#ms23J_2887'>Ms 23J_2887</a>… pe …</p>
<p><a class='ref sc' id='sc209' href='#sc209'>SC 209</a><a class='ref ms' id='ms23J_2888' href='#ms23J_2888'>Ms 23J_2888</a><a class='ref msdiv' id='msdiv1546' href='#msdiv1546'>Msdiv 1546</a>Samāgatā jānapadā,<br>
negamā ca samāgatā;<br>
Bāhā paggayha pakkanduṃ,<br>
“paṇḍito so kuhiṃ gato.</p>
<p><a class='ref sc' id='sc210' href='#sc210'>SC 210</a><a class='pts' id='pts6.304' href='#pts6.304'></a><a class='ref ms' id='ms23J_2889' href='#ms23J_2889'>Ms 23J_2889</a><a class='ref msdiv' id='msdiv1547' href='#msdiv1547'>Msdiv 1547</a>Sace so sattarattena,<br>
nāgacchissati paṇḍito;<br>
Sabbe aggiṃ <span class='var' id='note1798' title='pavissāma (s2, s3)' href='#note1798' title='pavissāma (s2, s3)'>pavekkhāma</span>,<br>
natthattho jīvitena no”.</p>
<p><a class='ref sc' id='sc211' href='#sc211'>SC 211</a><a class='ref ms' id='ms23J_2890' href='#ms23J_2890'>Ms 23J_2890</a><a class='ref msdiv' id='msdiv1548' href='#msdiv1548'>Msdiv 1548</a>“Paṇḍito ca viyatto ca,<br>
vibhāvī ca vicakkhaṇo;<br>
Khippaṃ mociya attānaṃ,<br>
mā <span class='var' id='note1799' title='mā bhātha āgamissati (bj, pts1) | mā bhāyitthāgamissati (s2, s3)' href='#note1799' title='mā bhātha āgamissati (bj, pts1) | mā bhāyitthāgamissati (s2, s3)'>bhāyitthāgamissati</span>”.</p>
</blockquote>
<p class='endsection'><a class='ref sc' id='sc212' href='#sc212'>SC 212</a><a class='ref ms' id='ms23J_2891' href='#ms23J_2891'>Ms 23J_2891</a>Antarapeyyālaṃ nāma.</p>
<h2>8. Sādhunaradhammakaṇḍa</h2>
<blockquote class='gatha'>
<p><a class='ref sc' id='sc213' href='#sc213'>SC 213</a><a class='ref ms' id='ms23J_2892' href='#ms23J_2892'>Ms 23J_2892</a><a class='ref msdiv' id='msdiv1549' href='#msdiv1549'>Msdiv 1549</a>So tattha gantvāna vicintayanto,<br>
“Uccāvacā <span class='var' id='note1800' title='cetanatā (mr)' href='#note1800' title='cetanatā (mr)'>cetanakā</span> bhavanti;<br>
Nayimassa jīvena mamatthi kiñci,<br>
Hantvānimaṃ <span class='var' id='note1801' title='hadayaṃ ādiyissaṃ (bj, pts1) | hadayaṃ ānayissaṃ (s2, s3)' href='#note1801' title='hadayaṃ ādiyissaṃ (bj, pts1) | hadayaṃ ānayissaṃ (s2, s3)'>hadayamānayissaṃ</span>”.</p>
<p><a class='ref sc' id='sc214' href='#sc214'>SC 214</a><a class='pts' id='pts6.306' href='#pts6.306'></a><a class='ref ms' id='ms23J_2893' href='#ms23J_2893'>Ms 23J_2893</a><a class='ref msdiv' id='msdiv1550' href='#msdiv1550'>Msdiv 1550</a>So tattha gantvā <span class='var' id='note1802' title='pabbatamantarasmiṃ (s2, s3) | pabbatapādasmiṃ (mr)' href='#note1802' title='pabbatamantarasmiṃ (s2, s3) | pabbatapādasmiṃ (mr)'>pabbatantarasmiṃ</span>,<br>
Anto pavisitvāna paduṭṭhacitto;<br>
Asaṃvutasmiṃ jagatippadese,<br>
Adhosiraṃ dhārayi kātiyāno.</p>
<p><a class='ref sc' id='sc215' href='#sc215'>SC 215</a><a class='ref ms' id='ms23J_2894' href='#ms23J_2894'>Ms 23J_2894</a><a class='ref msdiv' id='msdiv1551' href='#msdiv1551'>Msdiv 1551</a>So lambamāno narake papāte,<br>
Mahabbhaye lomahaṃse vidugge;<br>
Asantasanto kurūnaṃ kattuseṭṭho,<br>
Iccabravi puṇṇakaṃ nāma yakkhaṃ.</p>
<p><a class='ref sc' id='sc216' href='#sc216'>SC 216</a><a class='ref ms' id='ms23J_2895' href='#ms23J_2895'>Ms 23J_2895</a><a class='ref msdiv' id='msdiv1552' href='#msdiv1552'>Msdiv 1552</a>“Ariyāvakāsosi anariyarūpo,<br>
Asaññato saññatasannikāso;<br>
Accāhitaṃ kammaṃ karosi ludraṃ,<br>
Bhāve ca te kusalaṃ natthi kiñci.</p>
<p><a class='ref sc' id='sc217' href='#sc217'>SC 217</a><a class='ref ms' id='ms23J_2896' href='#ms23J_2896'>Ms 23J_2896</a><a class='ref msdiv' id='msdiv1553' href='#msdiv1553'>Msdiv 1553</a>Yaṃ maṃ papātasmiṃ papātumicchasi,<br>
Ko nu tavattho maraṇena mayhaṃ;<br>
Amānusasseva tavajja vaṇṇo,<br>
Ācikkha me tvaṃ katamāsi devatā”.</p>
<p><a class='ref sc' id='sc218' href='#sc218'>SC 218</a><a class='pts' id='pts6.307' href='#pts6.307'></a><a class='ref ms' id='ms23J_2897' href='#ms23J_2897'>Ms 23J_2897</a><a class='ref msdiv' id='msdiv1554' href='#msdiv1554'>Msdiv 1554</a>“Yadi te suto puṇṇako nāma yakkho,<br>
Rañño kuverassa hi so <span class='var' id='note1803' title='sajīvo (bj, pts1)' href='#note1803' title='sajīvo (bj, pts1)'>sajibbo</span>;<br>
Bhūmindharo varuṇo nāma nāgo,<br>
Brahā sucī vaṇṇabalūpapanno.</p>
<p><a class='ref sc' id='sc219' href='#sc219'>SC 219</a><a class='ref ms' id='ms23J_2898' href='#ms23J_2898'>Ms 23J_2898</a><a class='ref msdiv' id='msdiv1555' href='#msdiv1555'>Msdiv 1555</a>Tassānujaṃ dhītaraṃ kāmayāmi,<br>
Irandhatī nāma sā nāgakaññā;<br>
Tassā sumajjhāya piyāya hetu,<br>
Patārayiṃ tuyha vadhāya dhīra”.</p>
<p><a class='ref sc' id='sc220' href='#sc220'>SC 220</a><a class='ref ms' id='ms23J_2899' href='#ms23J_2899'>Ms 23J_2899</a><a class='ref msdiv' id='msdiv1556' href='#msdiv1556'>Msdiv 1556</a>“Mā heva <span class='var' id='note1804' title='te (s2, s3, mr)' href='#note1804' title='te (s2, s3, mr)'>tvaṃ</span> yakkha ahosi mūḷho,<br>
Naṭṭhā bahū duggahītena <span class='var' id='note1805' title='lokā (bj, s2, s3, mr) | loko (pts1)' href='#note1805' title='lokā (bj, s2, s3, mr) | loko (pts1)'>loke</span>;<br>
Kiṃ te sumajjhāya piyāya kiccaṃ,<br>
Maraṇena me iṅgha <span class='var' id='note1806' title='suṇoma (bj, pts1)' href='#note1806' title='suṇoma (bj, pts1)'>suṇomi</span> sabbaṃ”.</p>
<p><a class='ref sc' id='sc221' href='#sc221'>SC 221</a><a class='ref ms' id='ms23J_2900' href='#ms23J_2900'>Ms 23J_2900</a><a class='ref msdiv' id='msdiv1557' href='#msdiv1557'>Msdiv 1557</a>“Mahānubhāvassa mahoragassa,<br>
Dhītukāmo <span class='var' id='note1807' title='ñātigato ... (pts1)' href='#note1807' title='ñātigato ... (pts1)'>ñātibhatohamasmi</span>;<br>
Taṃ yācamānaṃ sasuro avoca,<br>
Yathā mamaññiṃsu sukāmanītaṃ.</p>
<p><a class='ref sc' id='sc222' href='#sc222'>SC 222</a><a class='pts' id='pts6.308' href='#pts6.308'></a><a class='ref ms' id='ms23J_2901' href='#ms23J_2901'>Ms 23J_2901</a><a class='ref msdiv' id='msdiv1558' href='#msdiv1558'>Msdiv 1558</a>Dajjemu kho te sutanuṃ sunettaṃ,<br>
Sucimhitaṃ candanalittagattaṃ;<br>
Sace tuvaṃ hadayaṃ paṇḍitassa,<br>
Dhammena laddhā idha māharesi;<br>
Etena vittena kumāri labbhā,<br>
Naññaṃ dhanaṃ uttari patthayāma.</p>
<p><a class='ref sc' id='sc223' href='#sc223'>SC 223</a><a class='ref ms' id='ms23J_2902' href='#ms23J_2902'>Ms 23J_2902</a><a class='ref msdiv' id='msdiv1559' href='#msdiv1559'>Msdiv 1559</a>Evaṃ na mūḷhosmi suṇohi katte,<br>
Na cāpi me duggahitatthi kiñci;<br>
Hadayena te dhammaladdhena nāgā,<br>
Irandhatiṃ nāgakaññaṃ dadanti.</p>
<p><a class='ref sc' id='sc224' href='#sc224'>SC 224</a><a class='ref ms' id='ms23J_2903' href='#ms23J_2903'>Ms 23J_2903</a><a class='ref msdiv' id='msdiv1560' href='#msdiv1560'>Msdiv 1560</a>Tasmā ahaṃ tuyhaṃ vadhāya yutto,<br>
Evaṃ mamattho maraṇena tuyhaṃ;<br>
Idheva taṃ narake pātayitvā,<br>
Hantvāna taṃ hadayamānayissaṃ”.</p>
<p><a class='ref sc' id='sc225' href='#sc225'>SC 225</a><a class='pts' id='pts6.309' href='#pts6.309'></a><a class='ref ms' id='ms23J_2904' href='#ms23J_2904'>Ms 23J_2904</a><a class='ref msdiv' id='msdiv1561' href='#msdiv1561'>Msdiv 1561</a>“Khippaṃ mamaṃ uddhara kātiyāna,<br>
Hadayena me yadi te atthi kiccaṃ;<br>
Ye kecime sādhunarassa dhammā,<br>
Sabbeva te pātukaromi ajja”.</p>
<p><a class='ref sc' id='sc226' href='#sc226'>SC 226</a><a class='ref ms' id='ms23J_2905' href='#ms23J_2905'>Ms 23J_2905</a><a class='ref msdiv' id='msdiv1562' href='#msdiv1562'>Msdiv 1562</a>So puṇṇako kurūnaṃ kattuseṭṭhaṃ,<br>
Nagamuddhani khippaṃ patiṭṭhapetvā;<br>
Assatthamāsīnaṃ samekkhiyāna,<br>
Paripucchi kattāramanomapaññaṃ.</p>
<p><a class='ref sc' id='sc227' href='#sc227'>SC 227</a><a class='ref ms' id='ms23J_2906' href='#ms23J_2906'>Ms 23J_2906</a><a class='ref msdiv' id='msdiv1563' href='#msdiv1563'>Msdiv 1563</a>“Samuddhato mesi tuvaṃ papātā,<br>
Hadayena te ajja mamatthi kiccaṃ;<br>
Ye kecime sādhunarassa dhammā,<br>
Sabbeva me pātukarohi ajja”.</p>
<p><a class='ref sc' id='sc228' href='#sc228'>SC 228</a><a class='ref ms' id='ms23J_2907' href='#ms23J_2907'>Ms 23J_2907</a><a class='ref msdiv' id='msdiv1564' href='#msdiv1564'>Msdiv 1564</a>“Samuddhato tyasmi ahaṃ papātā,<br>
Hadayena me yadi te atthi kiccaṃ;<br>
Ye kecime sādhunarassa dhammā,<br>
Sabbeva te pātukaromi ajja.</p>
<p><a class='ref sc' id='sc229' href='#sc229'>SC 229</a><a class='pts' id='pts6.310' href='#pts6.310'></a><a class='ref ms' id='ms23J_2908' href='#ms23J_2908'>Ms 23J_2908</a><a class='ref msdiv' id='msdiv1565' href='#msdiv1565'>Msdiv 1565</a>Yātānuyāyī ca bhavāhi māṇava,<br>
<span class='var' id='note1808' title='addañca (bj, pts1)' href='#note1808' title='addañca (bj, pts1)'>Allañca</span> pāṇiṃ parivajjayassu;<br>
Mā cassu mittesu kadāci dubbhī,<br>
Mā ca vasaṃ asatīnaṃ nigacche”.</p>
<p><a class='ref sc' id='sc230' href='#sc230'>SC 230</a><a class='ref ms' id='ms23J_2909' href='#ms23J_2909'>Ms 23J_2909</a><a class='ref msdiv' id='msdiv1566' href='#msdiv1566'>Msdiv 1566</a>“Kathaṃ nu yātaṃ anuyāyī hoti,<br>
Allañca pāṇiṃ dahate kathaṃ so;<br>
Asatī ca kā ko pana mittadubbho,<br>
Akkhāhi me pucchito etamatthaṃ”.</p>
<p><a class='ref sc' id='sc231' href='#sc231'>SC 231</a><a class='ref ms' id='ms23J_2910' href='#ms23J_2910'>Ms 23J_2910</a><a class='ref msdiv' id='msdiv1567' href='#msdiv1567'>Msdiv 1567</a>“<span class='var' id='note1809' title='assatthataṃ (s2, s3) | asandhavaṃ (mr)' href='#note1809' title='assatthataṃ (s2, s3) | asandhavaṃ (mr)'>Asanthutaṃ</span> nopi ca diṭṭhapubbaṃ,<br>
Yo āsanenāpi nimantayeyya;<br>
Tasseva atthaṃ puriso kareyya,<br>
Yātānuyāyīti tamāhu paṇḍitā.</p>
<p><a class='ref sc' id='sc232' href='#sc232'>SC 232</a><a class='ref ms' id='ms23J_2911' href='#ms23J_2911'>Ms 23J_2911</a><a class='ref msdiv' id='msdiv1568' href='#msdiv1568'>Msdiv 1568</a>Yassekarattampi ghare vaseyya,<br>
Yatthannapānaṃ puriso labheyya;<br>
Na tassa pāpaṃ manasāpi cintaye,<br>
<span class='var' id='note1810' title='allañca pāṇiṃ (s2, s3) | adubbhī pāṇiṃ (c1)' href='#note1810' title='allañca pāṇiṃ (s2, s3) | adubbhī pāṇiṃ (c1)'>Adubbhapāṇiṃ</span> dahate mittadubbho.</p>
<p><a class='ref sc' id='sc233' href='#sc233'>SC 233</a><a class='ref ms' id='ms23J_2912' href='#ms23J_2912'>Ms 23J_2912</a><a class='ref msdiv' id='msdiv1569' href='#msdiv1569'>Msdiv 1569</a>Yassa rukkhassa chāyāya,<br>
nisīdeyya sayeyya vā;<br>
Na tassa sākhaṃ bhañjeyya,<br>
mittadubbho hi pāpako.</p>
<p><a class='ref sc' id='sc234' href='#sc234'>SC 234</a><a class='ref ms' id='ms23J_2913' href='#ms23J_2913'>Ms 23J_2913</a><a class='ref msdiv' id='msdiv1570' href='#msdiv1570'>Msdiv 1570</a>Puṇṇampi cemaṃ pathaviṃ dhanena,<br>
Dajjitthiyā puriso sammatāya;<br>
Laddhā khaṇaṃ atimaññeyya tampi,<br>
Tāsaṃ vasaṃ asatīnaṃ na gacche.</p>
<p><a class='ref sc' id='sc235' href='#sc235'>SC 235</a><a class='ref ms' id='ms23J_2914' href='#ms23J_2914'>Ms 23J_2914</a><a class='ref msdiv' id='msdiv1571' href='#msdiv1571'>Msdiv 1571</a>Evaṃ kho yātaṃ anuyāyī hoti,<br>
Allañca pāṇiṃ dahate punevaṃ;<br>
Asatī ca sā so pana mittadubbho,<br>
So dhammiko hohi jahassu adhammaṃ”.</p>
</blockquote>
<p class='endsection'><a class='ref sc' id='sc236' href='#sc236'>SC 236</a><a class='ref ms' id='ms23J_2915' href='#ms23J_2915'>Ms 23J_2915</a>Sādhunaradhammakaṇḍaṃ nāma.</p>
<h2>9. Kāḷāgirikaṇḍa</h2>
<blockquote class='gatha'>
<p><a class='ref sc' id='sc237' href='#sc237'>SC 237</a><a class='pts' id='pts6.311' href='#pts6.311'></a><a class='ref ms' id='ms23J_2916' href='#ms23J_2916'>Ms 23J_2916</a><a class='ref msdiv' id='msdiv1572' href='#msdiv1572'>Msdiv 1572</a>“Avasiṃ ahaṃ tuyha tīhaṃ agāre,<br>
Annena pānena upaṭṭhitosmi;<br>
Mitto mamāsī visajjāmahaṃ taṃ,<br>
Kāmaṃ gharaṃ uttamapañña gaccha.</p>
<p><a class='ref sc' id='sc238' href='#sc238'>SC 238</a><a class='pts' id='pts6.312' href='#pts6.312'></a><a class='ref ms' id='ms23J_2917' href='#ms23J_2917'>Ms 23J_2917</a><a class='ref msdiv' id='msdiv1573' href='#msdiv1573'>Msdiv 1573</a>Api hāyatu <span class='var' id='note1812' title='nāgakulassa (bj, s2, s3, pts1)' href='#note1812' title='nāgakulassa (bj, s2, s3, pts1)'>nāgakulā</span> attho,<br>
Alampi me nāgakaññāya hotu;<br>
So tvaṃ sakeneva subhāsitena,<br>
Muttosi me ajja vadhāya pañña”.</p>
<p><a class='ref sc' id='sc239' href='#sc239'>SC 239</a><a class='ref ms' id='ms23J_2918' href='#ms23J_2918'>Ms 23J_2918</a><a class='ref msdiv' id='msdiv1574' href='#msdiv1574'>Msdiv 1574</a>“Handa tuvaṃ yakkha mamampi nehi,<br>
<span class='var' id='note1813' title='sasuraṃ nu te (bj) | sassuraṃ nu te (s2, s3, mr) | sassuran nu te (pts1)' href='#note1813' title='sasuraṃ nu te (bj) | sassuraṃ nu te (s2, s3, mr) | sassuran nu te (pts1)'>Sasuraṃ te</span> atthaṃ mayi carassu;<br>
Mayañca nāgādhipatiṃ vimānaṃ,<br>
Dakkhemu nāgassa adiṭṭhapubbaṃ”.</p>
<p><a class='ref sc' id='sc240' href='#sc240'>SC 240</a><a class='ref ms' id='ms23J_2919' href='#ms23J_2919'>Ms 23J_2919</a><a class='ref msdiv' id='msdiv1575' href='#msdiv1575'>Msdiv 1575</a>“Yaṃ ve narassa ahitāya assa,<br>
Na taṃ pañño arahati dassanāya;<br>
Atha kena vaṇṇena amittagāmaṃ,<br>
Tuvamicchasi uttamapañña gantuṃ”.</p>
<p><a class='ref sc' id='sc241' href='#sc241'>SC 241</a><a class='ref ms' id='ms23J_2920' href='#ms23J_2920'>Ms 23J_2920</a><a class='ref msdiv' id='msdiv1576' href='#msdiv1576'>Msdiv 1576</a>“Addhā pajānāmi ahampi etaṃ,<br>
Na taṃ pañño arahati dassanāya;<br>
Pāpañca me natthi kataṃ kuhiñci,<br>
Tasmā na saṅke maraṇāgamāya”.</p>
<p><a class='ref sc' id='sc242' href='#sc242'>SC 242</a><a class='pts' id='pts6.313' href='#pts6.313'></a><a class='ref ms' id='ms23J_2921' href='#ms23J_2921'>Ms 23J_2921</a><a class='ref msdiv' id='msdiv1577' href='#msdiv1577'>Msdiv 1577</a>“Handa ca ṭhānaṃ atulānubhāvaṃ,<br>
Mayā saha dakkhasi ehi katte;<br>
Yatthacchati naccagītehi nāgo,<br>
Rājā yathā vessavaṇo <span class='var' id='note1814' title='niḷiññaṃ (s2, s3) | niḷaññaṃ (mr)' href='#note1814' title='niḷiññaṃ (s2, s3) | niḷaññaṃ (mr)'>naḷiññaṃ</span>.</p>
<p><a class='ref sc' id='sc243' href='#sc243'>SC 243</a><a class='ref ms' id='ms23J_2922' href='#ms23J_2922'>Ms 23J_2922</a><a class='ref msdiv' id='msdiv1578' href='#msdiv1578'>Msdiv 1578</a>Taṃ nāgakaññā caritaṃ gaṇena,<br>
Nikīḷitaṃ niccamaho ca rattiṃ;<br>
<span class='var' id='note1815' title='pahutamālyaṃ (s2, s3) | pahūtamalyaṃ (pts1) | bahuttamallaṃ (mr)'>Pahūtamālyaṃ</span> <span class='var' id='note1816' title='bahupupphasañchannaṃ (mr)' href='#note1815' title='pahutamālyaṃ (s2, s3) | pahūtamalyaṃ (pts1) | bahuttamallaṃ (mr)'>Pahūtamālyaṃ</span> <span class='var' id='note1816' title='bahupupphasañchannaṃ (mr)'>bahupupphachannaṃ</span>,<br>
Obhāsatī vijjurivantalikkhe.</p>
<p><a class='ref sc' id='sc244' href='#sc244'>SC 244</a><a class='ref ms' id='ms23J_2923' href='#ms23J_2923'>Ms 23J_2923</a><a class='ref msdiv' id='msdiv1579' href='#msdiv1579'>Msdiv 1579</a>Annena pānena upetarūpaṃ,<br>
Naccehi gītehi ca vāditehi;<br>
Paripūraṃ kaññāhi alaṅkatāhi,<br>
Upasobhati <span class='var' id='note1817' title='vatthapilandhanenāti (pts1) | vatthapilandhanehi (mr)' href='#note1817' title='vatthapilandhanenāti (pts1) | vatthapilandhanehi (mr)'>vatthapilandhanena</span>.</p>
<p><a class='ref sc' id='sc245' href='#sc245'>SC 245</a><a class='ref ms' id='ms23J_2924' href='#ms23J_2924'>Ms 23J_2924</a><a class='ref msdiv' id='msdiv1580' href='#msdiv1580'>Msdiv 1580</a>So puṇṇako kurūnaṃ kattuseṭṭhaṃ,<br>
Nisīdayī pacchato āsanasmiṃ;<br>
Ādāya kattāramanomapaññaṃ,<br>
Upānayī bhavanaṃ nāgarañño.</p>
<p><a class='ref sc' id='sc246' href='#sc246'>SC 246</a><a class='ref ms' id='ms23J_2925' href='#ms23J_2925'>Ms 23J_2925</a><a class='ref msdiv' id='msdiv1581' href='#msdiv1581'>Msdiv 1581</a>Patvāna ṭhānaṃ atulānubhāvaṃ,<br>
Aṭṭhāsi kattā pacchato puṇṇakassa;<br>
<span class='var' id='note1818' title='sāmaggipekkhī pana (bj, s2, s3, pts1)' href='#note1818' title='sāmaggipekkhī pana (bj, s2, s3, pts1)'>Sāmaggipekkhamāno</span> nāgarājā,<br>
Pubbeva jāmātaramajjhabhāsatha.</p>
<p><a class='ref sc' id='sc247' href='#sc247'>SC 247</a><a class='pts' id='pts6.314' href='#pts6.314'></a><a class='ref ms' id='ms23J_2926' href='#ms23J_2926'>Ms 23J_2926</a><a class='ref msdiv' id='msdiv1582' href='#msdiv1582'>Msdiv 1582</a>Yannu tuvaṃ agamā maccalokaṃ,<br>
Anvesamāno hadayaṃ paṇḍitassa;<br>
Kacci samiddhena idhānupatto,<br>
Ādāya kattāramanomapaññaṃ”.</p>
<p><a class='ref sc' id='sc248' href='#sc248'>SC 248</a><a class='ref ms' id='ms23J_2927' href='#ms23J_2927'>Ms 23J_2927</a><a class='ref msdiv' id='msdiv1583' href='#msdiv1583'>Msdiv 1583</a>“Ayañhi so āgato yaṃ tvamicchasi,<br>
Dhammena laddho mama dhammapālo;<br>
<span class='var' id='note1819' title='taṃ passa dhammaṃ samukhā (mr)' href='#note1819' title='taṃ passa dhammaṃ samukhā (mr)'>Taṃ passatha sammukhā</span> bhāsamānaṃ,<br>
Sukho <span class='var' id='note1820' title='bhave (pts1)' href='#note1820' title='bhave (pts1)'>have</span> sappurisehi saṅgamo”.</p>
</blockquote>
<p class='endsection'><a class='ref sc' id='sc249' href='#sc249'>SC 249</a><a class='ref ms' id='ms23J_2928' href='#ms23J_2928'>Ms 23J_2928</a><span class='var' id='note1821' title='kālāgirikaṇḍaṃ (s2, s3, c1) | kālāgirikhaṇḍaṃ (pts1)' href='#note1821' title='kālāgirikaṇḍaṃ (s2, s3, c1) | kālāgirikhaṇḍaṃ (pts1)'>Kāḷāgirikaṇḍaṃ</span> nāma.</p>
<blockquote class='gatha'>
<p><a class='ref sc' id='sc250' href='#sc250'>SC 250</a><a class='ref ms' id='ms23J_2929' href='#ms23J_2929'>Ms 23J_2929</a><a class='ref msdiv' id='msdiv1584' href='#msdiv1584'>Msdiv 1584</a>“Adiṭṭhapubbaṃ disvāna,<br>
macco <span class='var' id='note1822' title='... bhayaddito (bj, pts1)' href='#note1822' title='... bhayaddito (bj, pts1)'>maccubhayaṭṭito</span>;<br>
Byamhito nābhivādesi,<br>
nayidaṃ paññavatāmiva”.</p>
<p><a class='ref sc' id='sc251' href='#sc251'>SC 251</a><a class='pts' id='pts6.315' href='#pts6.315'></a><a class='ref ms' id='ms23J_2930' href='#ms23J_2930'>Ms 23J_2930</a><a class='ref msdiv' id='msdiv1585' href='#msdiv1585'>Msdiv 1585</a>“Na camhi byamhito nāga,<br>
na ca maccubhayaṭṭito;<br>
Na vajjho abhivādeyya,<br>
vajjhaṃ vā nābhivādaye.</p>
<p><a class='ref sc' id='sc252' href='#sc252'>SC 252</a><a class='ref ms' id='ms23J_2931' href='#ms23J_2931'>Ms 23J_2931</a><a class='ref msdiv' id='msdiv1586' href='#msdiv1586'>Msdiv 1586</a>Kathaṃ no abhivādeyya,<br>
abhivādāpayetha ve;<br>
Yaṃ naro hantumiccheyya,<br>
taṃ kammaṃ nupapajjati”.</p>
<p><a class='ref sc' id='sc253' href='#sc253'>SC 253</a><a class='ref ms' id='ms23J_2932' href='#ms23J_2932'>Ms 23J_2932</a><a class='ref msdiv' id='msdiv1587' href='#msdiv1587'>Msdiv 1587</a>“Evametaṃ yathā brūsi,<br>
saccaṃ bhāsasi paṇḍita;<br>
Na vajjho abhivādeyya,<br>
vajjhaṃ vā nābhivādaye.</p>
<p><a class='ref sc' id='sc254' href='#sc254'>SC 254</a><a class='ref ms' id='ms23J_2933' href='#ms23J_2933'>Ms 23J_2933</a><a class='ref msdiv' id='msdiv1588' href='#msdiv1588'>Msdiv 1588</a>Kathaṃ no abhivādeyya,<br>
abhivādāpayetha ve;<br>
Yaṃ naro hantumiccheyya,<br>
taṃ kammaṃ nupapajjati”.</p>
<p><a class='ref sc' id='sc255' href='#sc255'>SC 255</a><a class='ref ms' id='ms23J_2934' href='#ms23J_2934'>Ms 23J_2934</a><a class='ref msdiv' id='msdiv1589' href='#msdiv1589'>Msdiv 1589</a>“Asassataṃ sassataṃ nu tavayidaṃ,<br>
<span class='var' id='note1823' title='iddhī jutī balaviriyūpapatti (pts1) | iddhiṃ jutiṃ balaṃ vīriyūpapatti (mr)' href='#note1823' title='iddhī jutī balaviriyūpapatti (pts1) | iddhiṃ jutiṃ balaṃ vīriyūpapatti (mr)'>Iddhī jutī balavīriyūpapatti</span>;<br>
Pucchāmi taṃ nāgarājetamatthaṃ,<br>
Kathaṃ nu te laddhamidaṃ vimānaṃ.</p>
<p><a class='ref sc' id='sc256' href='#sc256'>SC 256</a><a class='ref ms' id='ms23J_2935' href='#ms23J_2935'>Ms 23J_2935</a><a class='ref msdiv' id='msdiv1590' href='#msdiv1590'>Msdiv 1590</a>Adhiccaladdhaṃ pariṇāmajaṃ te,<br>
Sayaṃkataṃ udāhu devehi dinnaṃ;<br>
Akkhāhi me nāgarājetamatthaṃ,<br>
Yatheva te laddhamidaṃ vimānaṃ”.</p>
<p><a class='ref sc' id='sc257' href='#sc257'>SC 257</a><a class='pts' id='pts6.316' href='#pts6.316'></a><a class='ref ms' id='ms23J_2936' href='#ms23J_2936'>Ms 23J_2936</a><a class='ref msdiv' id='msdiv1591' href='#msdiv1591'>Msdiv 1591</a>“Nādhiccaladdhaṃ na pariṇāmajaṃ me,<br>
Na sayaṃkataṃ nāpi devehi dinnaṃ;<br>
Sakehi kammehi apāpakehi,<br>
Puññehi me laddhamidaṃ vimānaṃ”.</p>
<p><a class='ref sc' id='sc258' href='#sc258'>SC 258</a><a class='ref ms' id='ms23J_2937' href='#ms23J_2937'>Ms 23J_2937</a><a class='ref msdiv' id='msdiv1592' href='#msdiv1592'>Msdiv 1592</a>“Kiṃ te vataṃ kiṃ pana brahmacariyaṃ,<br>
Kissa suciṇṇassa ayaṃ vipāko;<br>
Iddhī jutī balavīriyūpapatti,<br>
Idañca te nāga mahāvimānaṃ”.</p>
<p><a class='ref sc' id='sc259' href='#sc259'>SC 259</a><a class='ref ms' id='ms23J_2938' href='#ms23J_2938'>Ms 23J_2938</a><a class='ref msdiv' id='msdiv1593' href='#msdiv1593'>Msdiv 1593</a>“Ahañca bhariyā ca manussaloke,<br>
Saddhā ubho dānapatī ahumhā;<br>
Opānabhūtaṃ me gharaṃ tadāsi,<br>
Santappitā samaṇabrāhmaṇā ca.</p>
<p><a class='ref sc' id='sc260' href='#sc260'>SC 260</a><a class='ref ms' id='ms23J_2939' href='#ms23J_2939'>Ms 23J_2939</a><a class='ref msdiv' id='msdiv1594' href='#msdiv1594'>Msdiv 1594</a>Mālañca gandhañca vilepanañca,<br>
Padīpiyaṃ seyyamupassayañca;<br>
Acchādanaṃ sāyanamannapānaṃ,<br>
Sakkacca dānāni adamha tattha.</p>
<p><a class='ref sc' id='sc261' href='#sc261'>SC 261</a><a class='ref ms' id='ms23J_2940' href='#ms23J_2940'>Ms 23J_2940</a><a class='ref msdiv' id='msdiv1595' href='#msdiv1595'>Msdiv 1595</a>Taṃ me vataṃ taṃ pana brahmacariyaṃ,<br>
Tassa suciṇṇassa ayaṃ vipāko;<br>
Iddhī jutī balavīriyūpapatti,<br>
Idañca me dhīra mahāvimānaṃ”.</p>
<p><a class='ref sc' id='sc262' href='#sc262'>SC 262</a><a class='pts' id='pts6.317' href='#pts6.317'></a><a class='ref ms' id='ms23J_2941' href='#ms23J_2941'>Ms 23J_2941</a><a class='ref msdiv' id='msdiv1596' href='#msdiv1596'>Msdiv 1596</a>“Evañce te laddhamidaṃ vimānaṃ,<br>
Jānāsi puññānaṃ phalūpapattiṃ;<br>
Tasmā hi dhammaṃ cara appamatto,<br>
Yathā vimānaṃ puna māvasesi”.</p>
<p><a class='ref sc' id='sc263' href='#sc263'>SC 263</a><a class='ref ms' id='ms23J_2942' href='#ms23J_2942'>Ms 23J_2942</a><a class='ref msdiv' id='msdiv1597' href='#msdiv1597'>Msdiv 1597</a>“Nayidha santi samaṇabrāhmaṇā ca,<br>
Yesannapānāni dademu katte;<br>
Akkhāhi me pucchito etamatthaṃ,<br>
Yathā vimānaṃ puna māvasema”.</p>
<p><a class='ref sc' id='sc264' href='#sc264'>SC 264</a><a class='ref ms' id='ms23J_2943' href='#ms23J_2943'>Ms 23J_2943</a><a class='ref msdiv' id='msdiv1598' href='#msdiv1598'>Msdiv 1598</a>“Bhogī hi te santi idhūpapannā,<br>
Puttā ca dārā anujīvino ca;<br>
Tesu tuvaṃ vacasā kammunā ca,<br>
Asampaduṭṭho ca bhavāhi niccaṃ.</p>
<p><a class='ref sc' id='sc265' href='#sc265'>SC 265</a><a class='ref ms' id='ms23J_2944' href='#ms23J_2944'>Ms 23J_2944</a><a class='ref msdiv' id='msdiv1599' href='#msdiv1599'>Msdiv 1599</a>Evaṃ tuvaṃ nāga asampadosaṃ,<br>
Anupālaya vacasā kammunā ca;<br>
Ṭhatvā idha yāvatāyukaṃ vimāne,<br>
Uddhaṃ ito gacchasi devalokaṃ”.</p>
<p><a class='ref sc' id='sc266' href='#sc266'>SC 266</a><a class='pts' id='pts6.318' href='#pts6.318'></a><a class='ref ms' id='ms23J_2945' href='#ms23J_2945'>Ms 23J_2945</a><a class='ref msdiv' id='msdiv1600' href='#msdiv1600'>Msdiv 1600</a>“Addhā hi so socati rājaseṭṭho,<br>
Tayā vinā yassa tuvaṃ sajibbo;<br>
Dukkhūpanītopi tayā samecca,<br>
Vindeyya poso sukhamāturopi”.</p>
<p><a class='ref sc' id='sc267' href='#sc267'>SC 267</a><a class='ref ms' id='ms23J_2946' href='#ms23J_2946'>Ms 23J_2946</a><a class='ref msdiv' id='msdiv1601' href='#msdiv1601'>Msdiv 1601</a>“Addhā sataṃ bhāsasi nāga dhammaṃ,<br>
Anuttaraṃ atthapadaṃ suciṇṇaṃ;<br>
Etādisiyāsu hi āpadāsu,<br>
Paññāyate mādisānaṃ viseso”.</p>
<p><a class='ref sc' id='sc268' href='#sc268'>SC 268</a><a class='ref ms' id='ms23J_2947' href='#ms23J_2947'>Ms 23J_2947</a><a class='ref msdiv' id='msdiv1602' href='#msdiv1602'>Msdiv 1602</a>“<span class='var' id='note1824' title='akkhehi (bj, pts1)' href='#note1824' title='akkhehi (bj, pts1)'>Akkhāhi</span> no tāyaṃ mudhā nu laddho,<br>
Akkhehi no tāyaṃ ajesi jūte;<br>
Dhammena laddho iti <span class='var' id='note1825' title='mā’ya’māha (s2, s3)' href='#note1825' title='mā’ya’māha (s2, s3)'>tāyamāha</span>,<br>
Kathaṃ nu tvaṃ hatthamimassa māgato”.</p>
<p><a class='ref sc' id='sc269' href='#sc269'>SC 269</a><a class='pts' id='pts6.319' href='#pts6.319'></a><a class='ref ms' id='ms23J_2948' href='#ms23J_2948'>Ms 23J_2948</a><a class='ref msdiv' id='msdiv1603' href='#msdiv1603'>Msdiv 1603</a>“Yo missaro tattha ahosi rājā,<br>
Tamāyamakkhehi ajesi jūte;<br>
So maṃ jito rājā imassadāsi,<br>
Dhammena laddhosmi asāhasena”.</p>
<p><a class='ref sc' id='sc270' href='#sc270'>SC 270</a><a class='ref ms' id='ms23J_2949' href='#ms23J_2949'>Ms 23J_2949</a><a class='ref msdiv' id='msdiv1604' href='#msdiv1604'>Msdiv 1604</a>Mahorago attamano udaggo,<br>
Sutvāna dhīrassa subhāsitāni;<br>
Hatthe gahetvāna anomapaññaṃ,<br>
Pāvekkhi bhariyāya tadā sakāse.</p>
<p><a class='ref sc' id='sc271' href='#sc271'>SC 271</a><a class='ref ms' id='ms23J_2950' href='#ms23J_2950'>Ms 23J_2950</a><a class='ref msdiv' id='msdiv1605' href='#msdiv1605'>Msdiv 1605</a>“Yena tvaṃ vimale paṇḍu,<br>
yena bhattaṃ na ruccati;<br>
Na ca me tādiso vaṇṇo,<br>
ayameso tamonudo.</p>
<p><a class='ref sc' id='sc272' href='#sc272'>SC 272</a><a class='ref ms' id='ms23J_2951' href='#ms23J_2951'>Ms 23J_2951</a><a class='ref msdiv' id='msdiv1606' href='#msdiv1606'>Msdiv 1606</a>Yassa te hadayenattho,<br>
āgatāyaṃ pabhaṅkaro;<br>
Tassa vākyaṃ nisāmehi,<br>
dullabhaṃ dassanaṃ puna”.</p>
<p><a class='ref sc' id='sc273' href='#sc273'>SC 273</a><a class='ref ms' id='ms23J_2952' href='#ms23J_2952'>Ms 23J_2952</a><a class='ref msdiv' id='msdiv1607' href='#msdiv1607'>Msdiv 1607</a>Disvāna taṃ vimalā bhūripaññaṃ,<br>
Dasaṅgulī añjaliṃ paggahetvā;<br>
Haṭṭhena bhāvena patītarūpā,<br>
Iccabravi kurūnaṃ kattuseṭṭhaṃ.</p>
<p><a class='ref sc' id='sc274' href='#sc274'>SC 274</a><a class='ref ms' id='ms23J_2953' href='#ms23J_2953'>Ms 23J_2953</a><a class='ref msdiv' id='msdiv1608' href='#msdiv1608'>Msdiv 1608</a>“Adiṭṭhapubbaṃ disvāna,<br>
macco maccubhayaṭṭito;<br>
Byamhito nābhivādesi,<br>
nayidaṃ paññavatāmiva”.</p>
<p><a class='ref sc' id='sc275' href='#sc275'>SC 275</a><a class='ref ms' id='ms23J_2954' href='#ms23J_2954'>Ms 23J_2954</a><a class='ref msdiv' id='msdiv1609' href='#msdiv1609'>Msdiv 1609</a>“Na camhi byamhito nāgi,<br>
na ca maccubhayaṭṭito;<br>
Na vajjho abhivādeyya,<br>
vajjhaṃ vā nābhivādaye.</p>
<p><a class='ref sc' id='sc276' href='#sc276'>SC 276</a><a class='ref ms' id='ms23J_2955' href='#ms23J_2955'>Ms 23J_2955</a><a class='ref msdiv' id='msdiv1610' href='#msdiv1610'>Msdiv 1610</a>Kathaṃ no abhivādeyya,<br>
abhivādāpayetha ve;<br>
Yaṃ naro hantumiccheyya,<br>
taṃ kammaṃ nupapajjati”.</p>
<p><a class='ref sc' id='sc277' href='#sc277'>SC 277</a><a class='ref ms' id='ms23J_2956' href='#ms23J_2956'>Ms 23J_2956</a><a class='ref msdiv' id='msdiv1611' href='#msdiv1611'>Msdiv 1611</a>“Evametaṃ yathā brūsi,<br>
saccaṃ bhāsasi paṇḍita;<br>
Na vajjho abhivādeyya,<br>
vajjhaṃ vā nābhivādaye.</p>
<p><a class='ref sc' id='sc278' href='#sc278'>SC 278</a><a class='pts' id='pts6.320' href='#pts6.320'></a><a class='ref ms' id='ms23J_2957' href='#ms23J_2957'>Ms 23J_2957</a><a class='ref msdiv' id='msdiv1612' href='#msdiv1612'>Msdiv 1612</a>Kathaṃ no abhivādeyya,<br>
abhivādāpayetha ve;<br>
Yaṃ naro hantumiccheyya,<br>
taṃ kammaṃ nupapajjati”.</p>
<p><a class='ref sc' id='sc279' href='#sc279'>SC 279</a><a class='ref ms' id='ms23J_2958' href='#ms23J_2958'>Ms 23J_2958</a><a class='ref msdiv' id='msdiv1613' href='#msdiv1613'>Msdiv 1613</a>“Asassataṃ sassataṃ nu tavayidaṃ,<br>
Iddhī jutī balavīriyūpapatti;<br>
Pucchāmi taṃ nāgakaññetamatthaṃ,<br>
Kathaṃ nu te laddhamidaṃ vimānaṃ.</p>
<p><a class='ref sc' id='sc280' href='#sc280'>SC 280</a><a class='ref ms' id='ms23J_2959' href='#ms23J_2959'>Ms 23J_2959</a><a class='ref msdiv' id='msdiv1614' href='#msdiv1614'>Msdiv 1614</a>Adhiccaladdhaṃ pariṇāmajaṃ te,<br>
Sayaṃkataṃ udāhu devehi dinnaṃ;<br>
Akkhāhi me nāgakaññetamatthaṃ,<br>
Yatheva te laddhamidaṃ vimānaṃ”.</p>
<p><a class='ref sc' id='sc281' href='#sc281'>SC 281</a><a class='ref ms' id='ms23J_2960' href='#ms23J_2960'>Ms 23J_2960</a><a class='ref msdiv' id='msdiv1615' href='#msdiv1615'>Msdiv 1615</a>“Nādhiccaladdhaṃ na pariṇāmajaṃ me,<br>
Na sayaṃ kataṃ nāpi devehi dinnaṃ;<br>
Sakehi kammehi apāpakehi,<br>
Puññehi me laddhamidaṃ vimānaṃ”.</p>
<p><a class='ref sc' id='sc282' href='#sc282'>SC 282</a><a class='ref ms' id='ms23J_2961' href='#ms23J_2961'>Ms 23J_2961</a><a class='ref msdiv' id='msdiv1616' href='#msdiv1616'>Msdiv 1616</a>“Kiṃ te vataṃ kiṃ pana brahmacariyaṃ,<br>
Kissa suciṇṇassa ayaṃ vipāko;<br>
Iddhī jutī balavīriyūpapatti,<br>
Idañca te nāgi mahāvimānaṃ”.</p>
<p><a class='ref sc' id='sc283' href='#sc283'>SC 283</a><a class='ref ms' id='ms23J_2962' href='#ms23J_2962'>Ms 23J_2962</a><a class='ref msdiv' id='msdiv1617' href='#msdiv1617'>Msdiv 1617</a>“Ahañca kho sāmiko cāpi mayhaṃ,<br>
Saddhā ubho dānapatī ahumhā;<br>
Opānabhūtaṃ me gharaṃ tadāsi,<br>
Santappitā samaṇabrāhmaṇā ca.</p>
<p><a class='ref sc' id='sc284' href='#sc284'>SC 284</a><a class='ref ms' id='ms23J_2963' href='#ms23J_2963'>Ms 23J_2963</a><a class='ref msdiv' id='msdiv1618' href='#msdiv1618'>Msdiv 1618</a>Mālañca gandhañca vilepanañca,<br>
Padīpiyaṃ seyyamupassayañca;<br>
Acchādanaṃ sāyanamannapānaṃ,<br>
<span class='var' id='note1826' title='sakkaccaṃ (c1)' href='#note1826' title='sakkaccaṃ (c1)'>Sakkacca</span> dānāni adamha tattha.</p>
<p><a class='ref sc' id='sc285' href='#sc285'>SC 285</a><a class='ref ms' id='ms23J_2964' href='#ms23J_2964'>Ms 23J_2964</a><a class='ref msdiv' id='msdiv1619' href='#msdiv1619'>Msdiv 1619</a>Taṃ me vataṃ taṃ pana brahmacariyaṃ,<br>
Tassa suciṇṇassa ayaṃ vipāko;<br>
Iddhī jutī balavīriyūpapatti,<br>
Idañca me dhīra mahāvimānaṃ”.</p>
<p><a class='ref sc' id='sc286' href='#sc286'>SC 286</a><a class='pts' id='pts6.321' href='#pts6.321'></a><a class='ref ms' id='ms23J_2965' href='#ms23J_2965'>Ms 23J_2965</a><a class='ref msdiv' id='msdiv1620' href='#msdiv1620'>Msdiv 1620</a>“Evañce te laddhamidaṃ vimānaṃ,<br>
Jānāsi puññānaṃ phalūpapattiṃ;<br>
Tasmā hi dhammaṃ cara appamattā,<br>
Yathā vimānaṃ puna māvasesi”.</p>
<p><a class='ref sc' id='sc287' href='#sc287'>SC 287</a><a class='ref ms' id='ms23J_2966' href='#ms23J_2966'>Ms 23J_2966</a><a class='ref msdiv' id='msdiv1621' href='#msdiv1621'>Msdiv 1621</a>“Nayidha santi samaṇabrāhmaṇā ca,<br>
Yesannapānāni dademu katte;<br>
Akkhāhi me pucchito etamatthaṃ,<br>
Yathā vimānaṃ puna māvasema”.</p>
<p><a class='ref sc' id='sc288' href='#sc288'>SC 288</a><a class='ref ms' id='ms23J_2967' href='#ms23J_2967'>Ms 23J_2967</a><a class='ref msdiv' id='msdiv1622' href='#msdiv1622'>Msdiv 1622</a>“Bhogī hi te santi idhūpapannā,<br>
Puttā ca dārā anujīvino ca;<br>
Tesu tuvaṃ vacasā kammunā ca,<br>
Asampaduṭṭhā ca bhavāhi niccaṃ.</p>
<p><a class='ref sc' id='sc289' href='#sc289'>SC 289</a><a class='ref ms' id='ms23J_2968' href='#ms23J_2968'>Ms 23J_2968</a><a class='ref msdiv' id='msdiv1623' href='#msdiv1623'>Msdiv 1623</a>Evaṃ tuvaṃ nāgi asampadosaṃ,<br>
Anupālaya vacasā kammunā ca;<br>
Ṭhatvā idha yāvatāyukaṃ vimāne,<br>
Uddhaṃ ito gacchasi devalokaṃ”.</p>
<p><a class='ref sc' id='sc290' href='#sc290'>SC 290</a><a class='ref ms' id='ms23J_2969' href='#ms23J_2969'>Ms 23J_2969</a><a class='ref msdiv' id='msdiv1624' href='#msdiv1624'>Msdiv 1624</a>“Addhā hi so socati rājaseṭṭho,<br>
Tayā vinā yassa tuvaṃ sajibbo;<br>
Dukkhūpanītopi tayā samecca,<br>
Vindeyya poso sukhamāturopi”.</p>
<p><a class='ref sc' id='sc291' href='#sc291'>SC 291</a><a class='ref ms' id='ms23J_2970' href='#ms23J_2970'>Ms 23J_2970</a><a class='ref msdiv' id='msdiv1625' href='#msdiv1625'>Msdiv 1625</a>“Addhā sataṃ bhāsasi nāgi dhammaṃ,<br>
Anuttaraṃ atthapadaṃ suciṇṇaṃ;<br>
Etādisiyāsu hi āpadāsu,<br>
Paññāyate mādisānaṃ viseso”.</p>
<p><a class='ref sc' id='sc292' href='#sc292'>SC 292</a><a class='ref ms' id='ms23J_2971' href='#ms23J_2971'>Ms 23J_2971</a><a class='ref msdiv' id='msdiv1626' href='#msdiv1626'>Msdiv 1626</a>“Akkhāhi no tāyaṃ mudhā nu laddho,<br>
Akkhehi no tāyaṃ ajesi jūte;<br>
Dhammena laddho iti tāyamāha,<br>
Kathaṃ nu tvaṃ hatthamimassa māgato”.</p>
<p><a class='ref sc' id='sc293' href='#sc293'>SC 293</a><a class='pts' id='pts6.322' href='#pts6.322'></a><a class='ref ms' id='ms23J_2972' href='#ms23J_2972'>Ms 23J_2972</a><a class='ref msdiv' id='msdiv1627' href='#msdiv1627'>Msdiv 1627</a>“Yo missaro tattha ahosi rājā,<br>
Tamāyamakkhehi ajesi jūte;<br>
So maṃ jito rājā imassadāsi,<br>
Dhammena laddhosmi asāhasena”.</p>
<p><a class='ref sc' id='sc294' href='#sc294'>SC 294</a><a class='ref ms' id='ms23J_2973' href='#ms23J_2973'>Ms 23J_2973</a><a class='ref msdiv' id='msdiv1628' href='#msdiv1628'>Msdiv 1628</a>Yatheva varuṇo nāgo,<br>
pañhaṃ pucchittha paṇḍitaṃ;<br>
Tatheva nāgakaññāpi,<br>
pañhaṃ pucchittha paṇḍitaṃ.</p>
<p><a class='ref sc' id='sc295' href='#sc295'>SC 295</a><a class='ref ms' id='ms23J_2974' href='#ms23J_2974'>Ms 23J_2974</a><a class='ref msdiv' id='msdiv1629' href='#msdiv1629'>Msdiv 1629</a>Yatheva varuṇaṃ nāgaṃ,<br>
dhīro tosesi pucchito;<br>
Tatheva nāgakaññampi,<br>
dhīro tosesi pucchito.</p>
<p><a class='ref sc' id='sc296' href='#sc296'>SC 296</a><a class='ref ms' id='ms23J_2975' href='#ms23J_2975'>Ms 23J_2975</a><a class='ref msdiv' id='msdiv1630' href='#msdiv1630'>Msdiv 1630</a>Ubhopi te attamane viditvā,<br>
Mahoragaṃ nāgakaññañca <span class='var' id='note1827' title='vidhūro (mr)' href='#note1827' title='vidhūro (mr)'>dhīro</span>;<br>
Achambhī abhīto alomahaṭṭho,<br>
Iccabravi varuṇaṃ nāgarājānaṃ.</p>
<p><a class='ref sc' id='sc297' href='#sc297'>SC 297</a><a class='ref ms' id='ms23J_2976' href='#ms23J_2976'>Ms 23J_2976</a><a class='ref msdiv' id='msdiv1631' href='#msdiv1631'>Msdiv 1631</a>“Mā <span class='var' id='note1828' title='mā heṭhayī (pts1)' href='#note1828' title='mā heṭhayī (pts1)'>rodhayi</span> nāga āyāhamasmi,<br>
Yena tavattho idaṃ sarīraṃ;<br>
Hadayena maṃsena karohi kiccaṃ,<br>
Sayaṃ karissāmi yathāmati te”.</p>
<p><a class='ref sc' id='sc298' href='#sc298'>SC 298</a><a class='ref ms' id='ms23J_2977' href='#ms23J_2977'>Ms 23J_2977</a><a class='ref msdiv' id='msdiv1632' href='#msdiv1632'>Msdiv 1632</a>“Paññā have hadayaṃ paṇḍitānaṃ,<br>
Te tyamha paññāya mayaṃ sutuṭṭhā;<br>
Anūnanāmo labhatajja dāraṃ,<br>
Ajjeva taṃ kuruyo pāpayātu”.</p>
<p><a class='ref sc' id='sc299' href='#sc299'>SC 299</a><a class='pts' id='pts6.323' href='#pts6.323'></a><a class='ref ms' id='ms23J_2978' href='#ms23J_2978'>Ms 23J_2978</a><a class='ref msdiv' id='msdiv1633' href='#msdiv1633'>Msdiv 1633</a>Sa puṇṇako attamano udaggo,<br>
Irandhatiṃ nāgakaññaṃ labhitvā;<br>
Haṭṭhena bhāvena patītarūpo,<br>
Iccabravi kurūnaṃ kattuseṭṭhaṃ.</p>
<p><a class='ref sc' id='sc300' href='#sc300'>SC 300</a><a class='ref ms' id='ms23J_2979' href='#ms23J_2979'>Ms 23J_2979</a><a class='ref msdiv' id='msdiv1634' href='#msdiv1634'>Msdiv 1634</a>“Bhariyāya maṃ tvaṃ akari samaṅgiṃ,<br>
Ahañca te vidhura karomi kiccaṃ;<br>
Idañca te maṇiratanaṃ dadāmi,<br>
Ajjeva taṃ kuruyo pāpayāmi”.</p>
<p><a class='ref sc' id='sc301' href='#sc301'>SC 301</a><a class='ref ms' id='ms23J_2980' href='#ms23J_2980'>Ms 23J_2980</a><a class='ref msdiv' id='msdiv1635' href='#msdiv1635'>Msdiv 1635</a>“Ajeyyamesā tava hotu metti,<br>
Bhariyāya kaccāna piyāya saddhiṃ;<br>
<span class='var' id='note1829' title='ānandacitto (s2, s3, pts1)' href='#note1829' title='ānandacitto (s2, s3, pts1)'>Ānandi vitto</span> sumano patīto,<br>
Datvā maṇiṃ mañca nayindapatthaṃ”.</p>
<p><a class='ref sc' id='sc302' href='#sc302'>SC 302</a><a class='ref ms' id='ms23J_2981' href='#ms23J_2981'>Ms 23J_2981</a><a class='ref msdiv' id='msdiv1636' href='#msdiv1636'>Msdiv 1636</a>Sa puṇṇako kurūnaṃ kattuseṭṭhaṃ,<br>
Nisīdayī purato āsanasmiṃ;<br>
Ādāya kattāramanomapaññaṃ,<br>
Upānayī nagaraṃ indapatthaṃ.</p>
<p><a class='ref sc' id='sc303' href='#sc303'>SC 303</a><a class='ref ms' id='ms23J_2982' href='#ms23J_2982'>Ms 23J_2982</a><a class='ref msdiv' id='msdiv1637' href='#msdiv1637'>Msdiv 1637</a>Mano manussassa yathāpi gacche,<br>
<span class='var' id='note1830' title='tatopi saṃkhippataraṃ (bj, pts1)' href='#note1830' title='tatopi saṃkhippataraṃ (bj, pts1)'>Tatopissa khippataraṃ</span> ahosi;<br>
Sa puṇṇako kurūnaṃ kattuseṭṭhaṃ,<br>
Upānayī nagaraṃ indapatthaṃ.</p>
<p><a class='ref sc' id='sc304' href='#sc304'>SC 304</a><a class='pts' id='pts6.324' href='#pts6.324'></a><a class='ref ms' id='ms23J_2983' href='#ms23J_2983'>Ms 23J_2983</a><a class='ref msdiv' id='msdiv1638' href='#msdiv1638'>Msdiv 1638</a>“Etindapatthaṃ nagaraṃ padissati,<br>
Rammāni ca ambavanāni bhāgaso;<br>
Ahañca bhariyāya samaṅgibhūto,<br>
Tuvañca pattosi sakaṃ niketaṃ”.</p>
<p><a class='ref sc' id='sc305' href='#sc305'>SC 305</a><a class='pts' id='pts6.325' href='#pts6.325'></a><a class='ref ms' id='ms23J_2984' href='#ms23J_2984'>Ms 23J_2984</a><a class='ref msdiv' id='msdiv1639' href='#msdiv1639'>Msdiv 1639</a>Sa puṇṇako kurūnaṃ kattuseṭṭhaṃ,<br>
Oropiya dhammasabhāya majjhe;<br>
Ājaññamāruyha anomavaṇṇo,<br>
Pakkāmi vehāyasamantalikkhe.</p>
<p><a class='ref sc' id='sc306' href='#sc306'>SC 306</a><a class='ref ms' id='ms23J_2985' href='#ms23J_2985'>Ms 23J_2985</a><a class='ref msdiv' id='msdiv1640' href='#msdiv1640'>Msdiv 1640</a>Taṃ disvā rājā paramappatīto,<br>
Uṭṭhāya bāhāhi palissajitvā;<br>
Avikampayaṃ dhammasabhāya majjhe,<br>
Nisīdayī pamukhamāsanasmiṃ.</p>
<p><a class='ref sc' id='sc307' href='#sc307'>SC 307</a><a class='ref ms' id='ms23J_2986' href='#ms23J_2986'>Ms 23J_2986</a><a class='ref msdiv' id='msdiv1641' href='#msdiv1641'>Msdiv 1641</a>“Tvaṃ no vinetāsi rathaṃva naddhaṃ,<br>
Nandanti taṃ kuruyo dassanena;<br>
Akkhāhi me pucchito etamatthaṃ,<br>
Kathaṃ pamokkho ahu māṇavassa”.</p>
<p><a class='ref sc' id='sc308' href='#sc308'>SC 308</a><a class='ref ms' id='ms23J_2987' href='#ms23J_2987'>Ms 23J_2987</a><a class='ref msdiv' id='msdiv1642' href='#msdiv1642'>Msdiv 1642</a>“Yaṃ māṇavotyābhivadī janinda,<br>
Na so manusso naravīraseṭṭha;<br>
Yadi te suto puṇṇako nāma yakkho,<br>
Rañño kuverassa hi so sajibbo.</p>
<p><a class='ref sc' id='sc309' href='#sc309'>SC 309</a><a class='ref ms' id='ms23J_2988' href='#ms23J_2988'>Ms 23J_2988</a><a class='ref msdiv' id='msdiv1643' href='#msdiv1643'>Msdiv 1643</a>Bhūmindharo varuṇo nāma nāgo,<br>
Brahā sucī vaṇṇabalūpapanno;<br>
Tassānujaṃ dhītaraṃ kāmayāno,<br>
Irandhatī nāma sā nāgakaññā.</p>
<p><a class='ref sc' id='sc310' href='#sc310'>SC 310</a><a class='pts' id='pts6.326' href='#pts6.326'></a><a class='ref ms' id='ms23J_2989' href='#ms23J_2989'>Ms 23J_2989</a><a class='ref msdiv' id='msdiv1644' href='#msdiv1644'>Msdiv 1644</a>Tassā sumajjhāya piyāya hetu,<br>
Patārayittha maraṇāya mayhaṃ;<br>
So ceva bhariyāya samaṅgibhūto,<br>
Ahañca anuññāto maṇi ca laddho”.</p>
<p><a class='ref sc' id='sc311' href='#sc311'>SC 311</a><a class='pts' id='pts6.327' href='#pts6.327'></a><a class='ref ms' id='ms23J_2990' href='#ms23J_2990'>Ms 23J_2990</a><a class='ref msdiv' id='msdiv1645' href='#msdiv1645'>Msdiv 1645</a>“Rukkho hi mayhaṃ <span class='var' id='note1831' title='gharadvāre (s2, s3) | padvāresu (pts1)' href='#note1831' title='gharadvāre (s2, s3) | padvāresu (pts1)'>padvāre</span> sujāto,<br>
Paññākkhandho sīlamayassa sākhā;<br>
Atthe ca dhamme ca ṭhito nipāko,<br>
Gavapphalo hatthigavāssachanno.</p>
<p><a class='ref sc' id='sc312' href='#sc312'>SC 312</a><a class='ref ms' id='ms23J_2991' href='#ms23J_2991'>Ms 23J_2991</a><a class='ref msdiv' id='msdiv1646' href='#msdiv1646'>Msdiv 1646</a>Naccagītatūriyābhinādite,<br>
Ucchijja <span class='var' id='note1832' title='menaṃ (bj, pts1)' href='#note1832' title='menaṃ (bj, pts1)'>senaṃ</span> puriso ahāsi;<br>
So no ayaṃ āgato sanniketaṃ,<br>
Rukkhassimassāpacitiṃ karotha.</p>
<p><a class='ref sc' id='sc313' href='#sc313'>SC 313</a><a class='ref ms' id='ms23J_2992' href='#ms23J_2992'>Ms 23J_2992</a><a class='ref msdiv' id='msdiv1647' href='#msdiv1647'>Msdiv 1647</a>Ye keci vittā mama paccayena,<br>
Sabbeva te pātukarontu ajja;<br>
Tibbāni katvāna upāyanāni,<br>
Rukkhassimassāpacitiṃ karotha.</p>
<p><a class='ref sc' id='sc314' href='#sc314'>SC 314</a><a class='ref ms' id='ms23J_2993' href='#ms23J_2993'>Ms 23J_2993</a><a class='ref msdiv' id='msdiv1648' href='#msdiv1648'>Msdiv 1648</a>Ye keci baddhā mama atthi raṭṭhe,<br>
Sabbeva te bandhanā mocayantu;<br>
Yatheva yaṃ bandhanasmā pamutto,<br>
Evamete muñcare bandhanasmā.</p>
<p><a class='ref sc' id='sc315' href='#sc315'>SC 315</a><a class='pts' id='pts6.328' href='#pts6.328'></a><a class='ref ms' id='ms23J_2994' href='#ms23J_2994'>Ms 23J_2994</a><a class='ref msdiv' id='msdiv1649' href='#msdiv1649'>Msdiv 1649</a>Unnaṅgalā māsamimaṃ karontu,<br>
Maṃsodanaṃ brāhmaṇā bhakkhayantu;<br>
Amajjapā majjarahā pivantu,<br>
Puṇṇāhi thālāhi palissutāhi.</p>
<p><a class='ref sc' id='sc316' href='#sc316'>SC 316</a><a class='ref ms' id='ms23J_2995' href='#ms23J_2995'>Ms 23J_2995</a><a class='ref msdiv' id='msdiv1650' href='#msdiv1650'>Msdiv 1650</a>Mahāpathaṃ nicca samavhayantu,<br>
Tibbañca rakkhaṃ vidahantu raṭṭhe;<br>
Yathāññamaññaṃ na viheṭhayeyyuṃ,<br>
Rukkhassimassāpacitiṃ karotha”.</p>
<p><a class='ref sc' id='sc317' href='#sc317'>SC 317</a><a class='ref ms' id='ms23J_2996' href='#ms23J_2996'>Ms 23J_2996</a><a class='ref msdiv' id='msdiv1651' href='#msdiv1651'>Msdiv 1651</a>Orodhā ca kumārā ca,<br>
vesiyānā ca brāhmaṇā;<br>
Bahuṃ annañca pānañca,<br>
paṇḍitassābhihārayuṃ.</p>
<p><a class='ref sc' id='sc318' href='#sc318'>SC 318</a><a class='ref ms' id='ms23J_2997' href='#ms23J_2997'>Ms 23J_2997</a><a class='ref msdiv' id='msdiv1652' href='#msdiv1652'>Msdiv 1652</a>Hatthārohā anīkaṭṭhā,<br>
rathikā pattikārakā;<br>
Bahuṃ annañca pānañca,<br>
paṇḍitassābhihārayuṃ.</p>
<p><a class='ref sc' id='sc319' href='#sc319'>SC 319</a><a class='pts' id='pts6.329' href='#pts6.329'></a><a class='ref ms' id='ms23J_2998' href='#ms23J_2998'>Ms 23J_2998</a><a class='ref msdiv' id='msdiv1653' href='#msdiv1653'>Msdiv 1653</a>Samāgatā jānapadā,<br>
negamā ca samāgatā;<br>
Bahuṃ annañca pānañca,<br>
paṇḍitassābhihārayuṃ.</p>
<p><a class='ref sc' id='sc320' href='#sc320'>SC 320</a><a class='ref ms' id='ms23J_2999' href='#ms23J_2999'>Ms 23J_2999</a><a class='ref msdiv' id='msdiv1654' href='#msdiv1654'>Msdiv 1654</a>Bahujano pasannosi,<br>
disvā paṇḍitamāgate;<br>
Paṇḍitamhi anuppatte,<br>
celukkhepo pavattathāti.</p>
</blockquote>
<p class='endsutta'><a class='ref sc' id='sc321' href='#sc321'>SC 321</a><a class='ref ms' id='ms23J_3000' href='#ms23J_3000'>Ms 23J_3000</a><span class='var' id='note1833' title='vidhūrapaṇḍitajātakaṃ (pts1)' href='#note1833' title='vidhūrapaṇḍitajātakaṃ (pts1)'>Vidhurajātakaṃ</span> navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
