<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja408' lang='pli'>
<header>
<ul>
<li class='division'>Jātaka</li>
<li>Sattakanipāta</li>
<li>Gandhāravagga</li>
</ul>
<h1>408. Kumbhakārajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3.380' href='#pts-vp-pli3.380'>PTS vp Pali 3.380</a><a class='ref ms' id='ms22J_1588' href='#ms22J_1588'>Ms 22J_1588</a><a class='ref msdiv' id='msdiv90' href='#msdiv90'>Msdiv 90</a>“Ambāhamaddaṃ vanamantarasmiṃ,<br>
Nīlobhāsaṃ <span class='var' id='note936' title='phalinaṃ (bj, pts1)' href='#note936' title='phalinaṃ (bj, pts1)'>phalitaṃ</span> saṃvirūḷhaṃ;<br>
Tamaddasaṃ phalahetu vibhaggaṃ,<br>
Taṃ disvā bhikkhācariyaṃ carāmi.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1589' href='#ms22J_1589'>Ms 22J_1589</a><a class='ref msdiv' id='msdiv91' href='#msdiv91'>Msdiv 91</a>Selaṃ sumaṭṭhaṃ <span class='var' id='note937' title='naravidduniṭṭhitaṃ (mr)' href='#note937' title='naravidduniṭṭhitaṃ (mr)'>naravīraniṭṭhitaṃ</span>,<br>
Nārī yugaṃ dhārayi appasaddaṃ;<br>
Dutiyañca āgamma ahosi saddo,<br>
Taṃ disvā bhikkhācariyaṃ carāmi.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1590' href='#ms22J_1590'>Ms 22J_1590</a><a class='ref msdiv' id='msdiv92' href='#msdiv92'>Msdiv 92</a>Dijā dijaṃ kuṇapamāharantaṃ,<br>
Ekaṃ samānaṃ bahukā samecca;<br>
Āhārahetū paripātayiṃsu,<br>
Taṃ disvā bhikkhācariyaṃ carāmi.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1591' href='#ms22J_1591'>Ms 22J_1591</a><a class='ref msdiv' id='msdiv93' href='#msdiv93'>Msdiv 93</a>Usabhāhamaddaṃ yūthassa majjhe,<br>
Calakkakuṃ vaṇṇabalūpapannaṃ;<br>
Tamaddasaṃ kāmahetu vitunnaṃ,<br>
Taṃ disvā bhikkhācariyaṃ carāmi”.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli3.381' href='#pts-vp-pli3.381'>PTS vp Pali 3.381</a><a class='ref ms' id='ms22J_1592' href='#ms22J_1592'>Ms 22J_1592</a><a class='ref msdiv' id='msdiv94' href='#msdiv94'>Msdiv 94</a>“<span class='var' id='note938' title='karaṇḍu nāma (bj, pts1)' href='#note938' title='karaṇḍu nāma (bj, pts1)'>Karaṇḍako</span> kaliṅgānaṃ,<br>
gandhārānañca naggaji;<br>
Nimirājā videhānaṃ,<br>
pañcālānañca dummukho;<br>
Ete raṭṭhāni hitvāna,<br>
pabbajiṃsu akiñcanā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1593' href='#ms22J_1593'>Ms 22J_1593</a><a class='ref msdiv' id='msdiv95' href='#msdiv95'>Msdiv 95</a>Sabbepime devasamā samāgatā,<br>
Aggī yathā pajjalito tathevime;<br>
Ahampi eko carissāmi bhaggavi,<br>
Hitvāna kāmāni yathodhikāni”.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli3.382' href='#pts-vp-pli3.382'>PTS vp Pali 3.382</a><a class='ref ms' id='ms22J_1594' href='#ms22J_1594'>Ms 22J_1594</a><a class='ref msdiv' id='msdiv96' href='#msdiv96'>Msdiv 96</a>“Ayameva kālo na hi añño atthi,<br>
Anusāsitā me na bhaveyya pacchā;<br>
Ahampi ekā carissāmi bhaggava,<br>
Sakuṇīva muttā purisassa hatthā”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_1595' href='#ms22J_1595'>Ms 22J_1595</a><a class='ref msdiv' id='msdiv97' href='#msdiv97'>Msdiv 97</a>“Āmaṃ pakkañca jānanti,<br>
atho loṇaṃ aloṇakaṃ;<br>
Tamahaṃ disvāna pabbajiṃ,<br>
careva tvaṃ carāmahan”ti.</p>
</blockquote>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms22J_1596' href='#ms22J_1596'>Ms 22J_1596</a>Kumbhakārajātakaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
