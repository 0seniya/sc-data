<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja509' lang='pli'>
<header>
<ul>
<li class='division'>Jātaka</li>
<li>Vīsatinipāta</li>
<li>Mātaṅgavagga</li>
</ul>
<h1>509. Hatthipālajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli4.476' href='#pts-vp-pli4.476'>PTS vp Pali 4.476</a><a class='ref ms' id='ms22J_3201' href='#ms22J_3201'>Ms 22J_3201</a><a class='ref msdiv' id='msdiv337' href='#msdiv337'>Msdiv 337</a>“Cirassaṃ vata passāma,<br>
brāhmaṇaṃ devavaṇṇinaṃ;<br>
Mahājaṭaṃ <span class='var' id='note2014' title='bhāradharaṃ (pts1)'>khāridharaṃ</span>,<br>
paṅkadantaṃ rajassiraṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_3202' href='#ms22J_3202'>Ms 22J_3202</a><a class='ref msdiv' id='msdiv338' href='#msdiv338'>Msdiv 338</a>Cirassaṃ vata passāma,<br>
isiṃ dhammaguṇe rataṃ;<br>
Kāsāyavatthavasanaṃ,<br>
vākacīraṃ paṭicchadaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_3203' href='#ms22J_3203'>Ms 22J_3203</a><a class='ref msdiv' id='msdiv339' href='#msdiv339'>Msdiv 339</a>Āsanaṃ udakaṃ pajjaṃ,<br>
paṭigaṇhātu no bhavaṃ;<br>
Agghe bhavantaṃ pucchāma,<br>
agghaṃ kurutu no bhavaṃ”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_3204' href='#ms22J_3204'>Ms 22J_3204</a><a class='ref msdiv' id='msdiv340' href='#msdiv340'>Msdiv 340</a>“Adhicca vede pariyesa vittaṃ,<br>
Putte <span class='var' id='note2015' title='gehe (bj, s2, s3, pts1)'>gahe</span> tāta patiṭṭhapetvā;<br>
Gandhe rase <span class='var' id='note2016' title='paccanubhotva (s2, s3) | paccanubhutva (pts1)'>paccanubhuyya</span> sabbaṃ,<br>
Araññaṃ sādhu muni so pasattho”.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli4.478' href='#pts-vp-pli4.478'>PTS vp Pali 4.478</a><a class='ref ms' id='ms22J_3205' href='#ms22J_3205'>Ms 22J_3205</a><a class='ref msdiv' id='msdiv341' href='#msdiv341'>Msdiv 341</a>“Vedā na saccā na ca vittalābho,<br>
Na puttalābhena jaraṃ vihanti;<br>
Gandhe rase <span class='var' id='note2017' title='muñcanamāhu (bj, mr)'>muccanamāhu</span> santo,<br>
<span class='var' id='note2018' title='sakammanā (bj, pts1)'>Sakammunā</span> hoti phalūpapatti”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_3206' href='#ms22J_3206'>Ms 22J_3206</a><a class='ref msdiv' id='msdiv342' href='#msdiv342'>Msdiv 342</a>“Addhā hi saccaṃ vacanaṃ tavetaṃ,<br>
Sakammunā hoti phalūpapatti;<br>
Jiṇṇā ca mātāpitaro <span class='var' id='note2019' title='tavayime (bj, s2, s3, pts1)'>tavīme</span>,<br>
Passeyyuṃ taṃ vassasataṃ <span class='var' id='note2020' title='arogyaṃ (s2, s3, mr)'>arogaṃ</span>”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_3207' href='#ms22J_3207'>Ms 22J_3207</a><a class='ref msdiv' id='msdiv343' href='#msdiv343'>Msdiv 343</a>“Yassassa sakkhī maraṇena rāja,<br>
Jarāya mettī naravīraseṭṭha;<br>
Yo cāpi jaññā na marissaṃ kadāci,<br>
Passeyyuṃ taṃ vassasataṃ arogaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_3208' href='#ms22J_3208'>Ms 22J_3208</a><a class='ref msdiv' id='msdiv344' href='#msdiv344'>Msdiv 344</a>Yathāpi nāvaṃ puriso dakamhi,<br>
Ereti ce naṃ upaneti tīraṃ;<br>
Evampi byādhī satataṃ jarā ca,<br>
Upaneti <span class='var' id='note2021' title='maccu (s2, s3)'>maccaṃ</span> vasamantakassa”.</p>
<p><a class='ref sc' id='sc9' href='#sc9'>SC 9</a><a class='ref pts-vp-pli' id='pts-vp-pli4.480' href='#pts-vp-pli4.480'>PTS vp Pali 4.480</a><a class='ref ms' id='ms22J_3209' href='#ms22J_3209'>Ms 22J_3209</a><a class='ref msdiv' id='msdiv345' href='#msdiv345'>Msdiv 345</a>“Paṅko ca kāmā palipo ca kāmā,<br>
Manoharā duttarā maccudheyyā;<br>
Etasmiṃ paṅke palipe <span class='var' id='note2022' title='visannā (s2, s3, mr)'>byasannā</span>,<br>
Hīnattarūpā na taranti pāraṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_3210' href='#ms22J_3210'>Ms 22J_3210</a><a class='ref msdiv' id='msdiv346' href='#msdiv346'>Msdiv 346</a>Ayaṃ pure luddamakāsi kammaṃ,<br>
Svāyaṃ gahīto na hi mokkhito me;<br>
Orundhiyā naṃ parirakkhissāmi,<br>
Māyaṃ puna luddamakāsi kammaṃ”.</p>
<p><a class='ref sc' id='sc11' href='#sc11'>SC 11</a><a class='ref pts-vp-pli' id='pts-vp-pli4.481' href='#pts-vp-pli4.481'>PTS vp Pali 4.481</a><a class='ref ms' id='ms22J_3211' href='#ms22J_3211'>Ms 22J_3211</a><a class='ref msdiv' id='msdiv347' href='#msdiv347'>Msdiv 347</a>“<span class='var' id='note2023' title='gāvaṃva (bj)'>Gavaṃva</span> naṭṭhaṃ puriso yathā vane,<br>
<span class='var' id='note2024' title='pariyesati (bj) | anvesati (s2, s3) | pariyesatī (pts1)'>Anvesatī</span> rāja apassamāno;<br>
Evaṃ naṭṭho esukārī mamattho,<br>
Sohaṃ kathaṃ na gaveseyyaṃ rāja.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_3212' href='#ms22J_3212'>Ms 22J_3212</a><a class='ref msdiv' id='msdiv348' href='#msdiv348'>Msdiv 348</a>Hiyyoti <span class='var' id='note2025' title='hīyati (bj)'>hiyyati</span> poso,<br>
Pareti parihāyati;<br>
Anāgataṃ netamatthīti ñatvā,<br>
Uppannachandaṃ ko panudeyya dhīro”.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_3213' href='#ms22J_3213'>Ms 22J_3213</a><a class='ref msdiv' id='msdiv349' href='#msdiv349'>Msdiv 349</a>“Passāmi vohaṃ <span class='var' id='note2026' title='dahariṃ (bj, s2, s3, pts1, mr)'>daharaṃ</span> kumāriṃ,<br>
Mattūpamaṃ ketakapupphanettaṃ;<br>
<span class='var' id='note2027' title='abhutvā bhoge (s2, s3, Ma-aka) | abhutva bhoge (pts1) | bhoge abhutvā (mr)'>Abhuttabhoge</span> paṭhame vayasmiṃ,<br>
Ādāya maccu vajate kumāriṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_3214' href='#ms22J_3214'>Ms 22J_3214</a><a class='ref msdiv' id='msdiv350' href='#msdiv350'>Msdiv 350</a>Yuvā sujāto sumukho sudassano,<br>
Sāmo kusumbhaparikiṇṇamassu;<br>
Hitvāna kāme <span class='var' id='note2028' title='paṭigacca (bj) | paṭigaccha (s2, s3, pts1)'>paṭikacca</span> gehaṃ,<br>
Anujāna maṃ pabbajissāmi deva”.</p>
<p><a class='ref sc' id='sc15' href='#sc15'>SC 15</a><a class='ref pts-vp-pli' id='pts-vp-pli4.483' href='#pts-vp-pli4.483'>PTS vp Pali 4.483</a><a class='ref ms' id='ms22J_3215' href='#ms22J_3215'>Ms 22J_3215</a><a class='ref msdiv' id='msdiv351' href='#msdiv351'>Msdiv 351</a>“Sākhāhi rukkho labhate samaññaṃ,<br>
Pahīnasākhaṃ pana khāṇumāhu;<br>
Pahīnaputtassa mamajja bhoti,<br>
Vāseṭṭhi bhikkhācariyāya kālo”.</p>
<p><a class='ref sc' id='sc16' href='#sc16'>SC 16</a><a class='ref pts-vp-pli' id='pts-vp-pli4.484' href='#pts-vp-pli4.484'>PTS vp Pali 4.484</a><a class='ref ms' id='ms22J_3216' href='#ms22J_3216'>Ms 22J_3216</a><a class='ref msdiv' id='msdiv352' href='#msdiv352'>Msdiv 352</a>“<span class='var' id='note2029' title='aghasmiṃ (bj, s2, s3)'>Aghasmi</span> koñcāva yathā himaccaye,<br>
<span class='var' id='note2030' title='tantāni (bj, pts1)'>Katāni</span> jālāni <span class='var' id='note2031' title='padāḷeyya (bj) | padāleyyu (s2, s3)'>Katāni</span> jālāni <span class='var' id='note2031' title='padāḷeyya (bj) | padāleyyu (s2, s3)'>padāliya</span> haṃsā;<br>
Gacchanti puttā ca patī ca mayhaṃ,<br>
Sāhaṃ kathaṃ nānuvaje pajānaṃ”.</p>
<p><a class='ref sc' id='sc17' href='#sc17'>SC 17</a><a class='ref pts-vp-pli' id='pts-vp-pli4.485' href='#pts-vp-pli4.485'>PTS vp Pali 4.485</a><a class='ref ms' id='ms22J_3217' href='#ms22J_3217'>Ms 22J_3217</a><a class='ref msdiv' id='msdiv353' href='#msdiv353'>Msdiv 353</a>“Ete bhutvā vamitvā ca,<br>
pakkamanti vihaṅgamā;<br>
Ye ca bhutvāna vamiṃsu,<br>
te me <span class='var' id='note2032' title='hatthattha ... (bj, s2, s3, pts1)'>hatthattamāgatā</span>.</p>
<p><a class='ref sc' id='sc18' href='#sc18'>SC 18</a><a class='ref pts-vp-pli' id='pts-vp-pli4.486' href='#pts-vp-pli4.486'>PTS vp Pali 4.486</a><a class='ref ms' id='ms22J_3218' href='#ms22J_3218'>Ms 22J_3218</a><a class='ref msdiv' id='msdiv354' href='#msdiv354'>Msdiv 354</a>Avamī brāhmaṇo kāme,<br>
<span class='var' id='note2033' title='te (bj, pts1)'>so</span> tvaṃ paccāvamissasi;<br>
Vantādo puriso rāja,<br>
na so hoti pasaṃsiyo”.</p>
<p><a class='ref sc' id='sc19' href='#sc19'>SC 19</a><a class='ref ms' id='ms22J_3219' href='#ms22J_3219'>Ms 22J_3219</a><a class='ref msdiv' id='msdiv355' href='#msdiv355'>Msdiv 355</a>“<span class='var' id='note2034' title='paṅkeva (bj, pts1)'>Paṅke ca</span> posaṃ palipe byasannaṃ,<br>
Balī yathā dubbalamuddhareyya;<br>
Evampi maṃ tvaṃ udatāri bhoti,<br>
Pañcāli gāthāhi subhāsitāhi”.</p>
<p><a class='ref sc' id='sc20' href='#sc20'>SC 20</a><a class='ref ms' id='ms22J_3220' href='#ms22J_3220'>Ms 22J_3220</a><a class='ref msdiv' id='msdiv356' href='#msdiv356'>Msdiv 356</a>Idaṃ vatvā mahārājā,<br>
esukārī disampati;<br>
Raṭṭhaṃ hitvāna pabbaji,<br>
nāgo chetvāva bandhanaṃ.</p>
<p><a class='ref sc' id='sc21' href='#sc21'>SC 21</a><a class='ref ms' id='ms22J_3221' href='#ms22J_3221'>Ms 22J_3221</a><a class='ref msdiv' id='msdiv357' href='#msdiv357'>Msdiv 357</a>“Rājā ca pabbajjamarocayittha,<br>
Raṭṭhaṃ pahāya naravīraseṭṭho;<br>
Tuvampi no hohi yatheva rājā,<br>
Amhehi guttā anusāsa rajjaṃ”.</p>
<p><a class='ref sc' id='sc22' href='#sc22'>SC 22</a><a class='ref ms' id='ms22J_3222' href='#ms22J_3222'>Ms 22J_3222</a><a class='ref msdiv' id='msdiv358' href='#msdiv358'>Msdiv 358</a>“Rājā ca pabbajjamarocayittha,<br>
Raṭṭhaṃ pahāya naravīraseṭṭho;<br>
Ahampi <span class='var' id='note2035' title='ekāva (bj)'>ekā</span> carissāmi loke,<br>
Hitvāna kāmāni manoramāni.</p>
<p><a class='ref sc' id='sc23' href='#sc23'>SC 23</a><a class='ref ms' id='ms22J_3223' href='#ms22J_3223'>Ms 22J_3223</a><a class='ref msdiv' id='msdiv359' href='#msdiv359'>Msdiv 359</a>Rājā ca pabbajjamarocayittha,<br>
Raṭṭhaṃ pahāya naravīraseṭṭho;<br>
Ahampi ekā carissāmi loke,<br>
Hitvāna kāmāni yathodhikāni.</p>
<p><a class='ref sc' id='sc24' href='#sc24'>SC 24</a><a class='ref ms' id='ms22J_3224' href='#ms22J_3224'>Ms 22J_3224</a><a class='ref msdiv' id='msdiv360' href='#msdiv360'>Msdiv 360</a>Accenti kālā tarayanti rattiyo,<br>
Vayoguṇā anupubbaṃ jahanti;<br>
Ahampi ekā carissāmi loke,<br>
Hitvāna kāmāni manoramāni.</p>
<p><a class='ref sc' id='sc25' href='#sc25'>SC 25</a><a class='ref ms' id='ms22J_3225' href='#ms22J_3225'>Ms 22J_3225</a><a class='ref msdiv' id='msdiv361' href='#msdiv361'>Msdiv 361</a>Accenti kālā tarayanti rattiyo,<br>
Vayoguṇā anupubbaṃ jahanti;<br>
Ahampi ekā carissāmi loke,<br>
Hitvāna kāmāni yathodhikāni.</p>
<p><a class='ref sc' id='sc26' href='#sc26'>SC 26</a><a class='ref ms' id='ms22J_3226' href='#ms22J_3226'>Ms 22J_3226</a><a class='ref msdiv' id='msdiv362' href='#msdiv362'>Msdiv 362</a>Accenti kālā tarayanti rattiyo,<br>
Vayoguṇā anupubbaṃ jahanti;<br>
Ahampi ekā carissāmi loke,<br>
<span class='var' id='note2036' title='sītībhūtā (bj)'>Sītibhūtā</span> sabbamaticca saṅgan”ti.</p>
</blockquote>
<p class='endsutta'><a class='ref sc' id='sc27' href='#sc27'>SC 27</a><a class='ref ms' id='ms22J_3227' href='#ms22J_3227'>Ms 22J_3227</a>Hatthipālajātakaṃ terasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
