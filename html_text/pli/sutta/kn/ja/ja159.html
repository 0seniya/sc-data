<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja159' lang='pli'>
<header>
<ul>
<li class='division'>Jātaka</li>
<li>Dukanipāta</li>
<li>Daḷhavagga</li>
</ul>
<h1>159. Morajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms22J_364' href='#ms22J_364'>Ms 22J_364</a><a class='ref msdiv' id='msdiv17' href='#msdiv17'>Msdiv 17</a>“Udetayañ cakkhumā ekarājā,<br>
Harissavaṇṇo <span class='var' id='note178' title='paṭhavippabhāso (bj, s2, s3, pts1)' href='#note178' title='paṭhavippabhāso (bj, s2, s3, pts1)'>pathavippabhāso</span>;<br>
Taṃ taṃ namassāmi harissavaṇṇaṃ pathavippabhāsaṃ,<br>
Tayājja guttā viharemu divasaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_365' href='#ms22J_365'>Ms 22J_365</a>Ye brāhmaṇā vedagū sabbadhamme,<br>
Te me namo te ca maṃ pālayantu;<br>
Namatthu <span class='var' id='note179' title='buddhāna (?)' href='#note179' title='buddhāna (?)'>buddhānaṃ</span> namatthu bodhiyā,<br>
Namo <span class='var' id='note180' title='vimuttāna (?)' href='#note180' title='vimuttāna (?)'>vimuttānaṃ</span> namo vimuttiyā;<br>
Imaṃ so parittaṃ katvā,<br>
Moro carati esanā.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.35</a><a class='ref ms' id='ms22J_366' href='#ms22J_366'>Ms 22J_366</a><a class='ref msdiv' id='msdiv18' href='#msdiv18'>Msdiv 18</a>Apetayaṃ cakkhumā ekarājā,<br>
Harissavaṇṇo pathavippabhāso;<br>
Taṃ taṃ namassāmi harissavaṇṇaṃ pathavippabhāsaṃ,<br>
Tayājja guttā viharemu rattiṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_367' href='#ms22J_367'>Ms 22J_367</a>Ye brāhmaṇā <span class='var' id='note181' title='vedagu (s2, s3)' href='#note181' title='vedagu (s2, s3)'>vedagū</span> sabbadhamme,<br>
Te me namo te ca maṃ pālayantu;<br>
Namatthu buddhānaṃ namatthu bodhiyā,<br>
Namo vimuttānaṃ namo vimuttiyā;<br>
Imaṃ so parittaṃ katvā,<br>
Moro vāsamakappayī”ti.</p>
</blockquote>
<p class='endsutta'><a class='ref sc' id='sc5' href='#sc5'>SC 5</a><a class='ref ms' id='ms22J_368' href='#ms22J_368'>Ms 22J_368</a>Morajātakaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
