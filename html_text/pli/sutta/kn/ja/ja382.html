<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja382' lang='pli'>
<header>
<ul>
<li class='division'>Jātaka</li>
<li>Chakkanipāta</li>
<li>Avāriyavagga</li>
</ul>
<h1>382. Sirikāḷakaṇṇijātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts3.259'></a><a class='ref ms' id='ms22J_1363'>Ms 22J_1363</a><a class='ref msdiv' id='msdiv40' href='#sc1'>SC 1</a><a class='pts' id='pts3.259'></a><a class='ref ms' id='ms22J_1363'>Ms 22J_1363</a><a class='ref msdiv' id='msdiv40'>Msdiv 40</a>“Kā nu kāḷena vaṇṇena,<br>
<span class='var' id='note782' title='na cāsi (bj)' href='#note782' title='na cāsi (bj)'>na cāpi</span> piyadassanā;<br>
Kā vā tvaṃ kassa vā dhītā,<br>
kathaṃ jānemu taṃ mayaṃ”.</p>
<p><a class='ref sc' id='sc2'>SC 2</a><a class='ref ms' id='ms22J_1364'>Ms 22J_1364</a><a class='ref msdiv' id='msdiv41' href='#sc2'>SC 2</a><a class='ref ms' id='ms22J_1364'>Ms 22J_1364</a><a class='ref msdiv' id='msdiv41'>Msdiv 41</a>“Mahārājassahaṃ dhītā,<br>
virūpakkhassa caṇḍiyā;<br>
Ahaṃ kāḷī alakkhikā,<br>
kāḷakaṇṇīti maṃ vidū;<br>
Okāsaṃ yācito dehi,<br>
vasemu tava santike”.</p>
<p><a class='ref sc' id='sc3'>SC 3</a><a class='ref ms' id='ms22J_1365'>Ms 22J_1365</a><a class='ref msdiv' id='msdiv42' href='#sc3'>SC 3</a><a class='ref ms' id='ms22J_1365'>Ms 22J_1365</a><a class='ref msdiv' id='msdiv42'>Msdiv 42</a>“Kiṃsīle kiṃsamācāre,<br>
Purise nivisase tuvaṃ;<br>
Puṭṭhā me kāḷi akkhāhi,<br>
<span class='var' id='note783' title='yathā (bj, pts1)' href='#note783' title='yathā (bj, pts1)'>Kathaṃ</span> jānemu taṃ mayaṃ”.</p>
<p><a class='ref sc' id='sc4'>SC 4</a><a class='ref ms' id='ms22J_1366'>Ms 22J_1366</a><a class='ref msdiv' id='msdiv43' href='#sc4'>SC 4</a><a class='ref ms' id='ms22J_1366'>Ms 22J_1366</a><a class='ref msdiv' id='msdiv43'>Msdiv 43</a>“Makkhī paḷāsī sārambhī,<br>
issukī maccharī saṭho;<br>
So mayhaṃ puriso kanto,<br>
laddhaṃ yassa vinassati.</p>
<p><a class='ref sc' id='sc5'>SC 5</a><a class='pts' id='pts3.260'></a><a class='ref ms' id='ms22J_1367'>Ms 22J_1367</a><a class='ref msdiv' id='msdiv44' href='#sc5'>SC 5</a><a class='pts' id='pts3.260'></a><a class='ref ms' id='ms22J_1367'>Ms 22J_1367</a><a class='ref msdiv' id='msdiv44'>Msdiv 44</a>Kodhano upanāhī ca,<br>
pisuṇo ca vibhedako;<br>
<span class='var' id='note784' title='aṇḍakavāco (si, pts1) | kaṇṭakavāco (s2, s3)' href='#note784' title='aṇḍakavāco (si, pts1) | kaṇṭakavāco (s2, s3)'>Kaṇḍakavāco</span> pharuso,<br>
so me kantataro tato.</p>
<p><a class='ref sc' id='sc6'>SC 6</a><a class='ref ms' id='ms22J_1368'>Ms 22J_1368</a><a class='ref msdiv' id='msdiv45' href='#sc6'>SC 6</a><a class='ref ms' id='ms22J_1368'>Ms 22J_1368</a><a class='ref msdiv' id='msdiv45'>Msdiv 45</a>Ajja suveti puriso,<br>
sadatthaṃ nāvabujjhati;<br>
Ovajjamāno kuppati,<br>
seyyaṃ so atimaññati.</p>
<p><a class='ref sc' id='sc7'>SC 7</a><a class='ref ms' id='ms22J_1369'>Ms 22J_1369</a><a class='ref msdiv' id='msdiv46'>Msdiv 46</a><span class='var' id='note785' title='davappaladdho (pts1) | devappaluddho (mr)' href='#sc7'>SC 7</a><a class='ref ms' id='ms22J_1369'>Ms 22J_1369</a><a class='ref msdiv' id='msdiv46'>Msdiv 46</a><span class='var' id='note785' title='davappaladdho (pts1) | devappaluddho (mr)'>Davappaluddho</span> puriso,<br>
sabbamittehi dhaṃsati;<br>
So mayhaṃ puriso kanto,<br>
tasmiṃ homi anāmayā”.</p>
<p><a class='ref sc' id='sc8'>SC 8</a><a class='pts' id='pts3.261'></a><a class='ref ms' id='ms22J_1370'>Ms 22J_1370</a><a class='ref msdiv' id='msdiv47' href='#sc8'>SC 8</a><a class='pts' id='pts3.261'></a><a class='ref ms' id='ms22J_1370'>Ms 22J_1370</a><a class='ref msdiv' id='msdiv47'>Msdiv 47</a>“Apehi etto tvaṃ kāḷi,<br>
netaṃ amhesu vijjati;<br>
Aññaṃ janapadaṃ gaccha,<br>
nigame rājadhāniyo”.</p>
<p><a class='ref sc' id='sc9'>SC 9</a><a class='ref ms' id='ms22J_1371'>Ms 22J_1371</a><a class='ref msdiv' id='msdiv48' href='#sc9'>SC 9</a><a class='ref ms' id='ms22J_1371'>Ms 22J_1371</a><a class='ref msdiv' id='msdiv48'>Msdiv 48</a>“Ahampi kho taṃ jānāmi,<br>
netaṃ tumhesu vijjati;<br>
Santi loke alakkhikā,<br>
saṃgharanti bahuṃ dhanaṃ;<br>
Ahaṃ devo ca me bhātā,<br>
ubho naṃ vidhamāmase”.</p>
<p><a class='ref sc' id='sc10'>SC 10</a><a class='ref ms' id='ms22J_1372'>Ms 22J_1372</a><a class='ref msdiv' id='msdiv49' href='#sc10'>SC 10</a><a class='ref ms' id='ms22J_1372'>Ms 22J_1372</a><a class='ref msdiv' id='msdiv49'>Msdiv 49</a>“Kā nu dibbena vaṇṇena,<br>
pathabyā supatiṭṭhitā;<br>
Kā vā tvaṃ kassa vā dhītā,<br>
kathaṃ jānemu taṃ mayaṃ”.</p>
<p><a class='ref sc' id='sc11'>SC 11</a><a class='pts' id='pts3.262'></a><a class='ref ms' id='ms22J_1373'>Ms 22J_1373</a><a class='ref msdiv' id='msdiv50' href='#sc11'>SC 11</a><a class='pts' id='pts3.262'></a><a class='ref ms' id='ms22J_1373'>Ms 22J_1373</a><a class='ref msdiv' id='msdiv50'>Msdiv 50</a>“Mahārājassahaṃ dhītā,<br>
<span class='var' id='note786' title='dhataraṭṭhasirīmato (s2, s3, mr)' href='#note786' title='dhataraṭṭhasirīmato (s2, s3, mr)'>dhataraṭṭhassa sirīmato</span>;<br>
Ahaṃ sirī ca lakkhī ca,<br>
bhūripaññāti maṃ vidū;<br>
Okāsaṃ yācito dehi,<br>
vasemu tava santike”.</p>
<p><a class='ref sc' id='sc12'>SC 12</a><a class='ref ms' id='ms22J_1374'>Ms 22J_1374</a><a class='ref msdiv' id='msdiv51' href='#sc12'>SC 12</a><a class='ref ms' id='ms22J_1374'>Ms 22J_1374</a><a class='ref msdiv' id='msdiv51'>Msdiv 51</a>“Kiṃsīle kiṃsamācāre,<br>
Purise nivisase tuvaṃ;<br>
Puṭṭhā me lakkhi akkhāhi,<br>
<span class='var' id='note787' title='yathā (bj, s2, s3, pts1)' href='#note787' title='yathā (bj, s2, s3, pts1)'>Kathaṃ</span> jānemu taṃ mayaṃ”.</p>
<p><a class='ref sc' id='sc13'>SC 13</a><a class='ref ms' id='ms22J_1375'>Ms 22J_1375</a><a class='ref msdiv' id='msdiv52' href='#sc13'>SC 13</a><a class='ref ms' id='ms22J_1375'>Ms 22J_1375</a><a class='ref msdiv' id='msdiv52'>Msdiv 52</a>“Yo cāpi sīte atha vāpi uṇhe,<br>
Vātātape ḍaṃsasarīsape ca;<br>
<span class='var' id='note788' title='khudaṃ (bj, pts1) | khuddaṃ (s2, mr) | khudda (s3)' href='#note788' title='khudaṃ (bj, pts1) | khuddaṃ (s2, mr) | khudda (s3)'>Khudhaṃ</span> pipāsaṃ abhibhuyya sabbaṃ,<br>
Rattindivaṃ yo satataṃ niyutto.</p>
<p><a class='ref sc' id='sc14'>SC 14</a><a class='ref ms' id='ms22J_1376'>Ms 22J_1376</a><a class='ref msdiv' id='msdiv53' href='#sc14'>SC 14</a><a class='ref ms' id='ms22J_1376'>Ms 22J_1376</a><a class='ref msdiv' id='msdiv53'>Msdiv 53</a>Kālāgatañca na hāpeti atthaṃ,<br>
So me manāpo nivise ca tamhi;<br>
Akkodhano mittavā cāgavā ca,<br>
Sīlūpapanno <span class='var' id='note789' title='asathojubhūto (s2, s3) | asaṭho ujjubhūto (pts1)' href='#note789' title='asathojubhūto (s2, s3) | asaṭho ujjubhūto (pts1)'>asaṭhojubhūto</span>.</p>
<p><a class='ref sc' id='sc15'>SC 15</a><a class='ref ms' id='ms22J_1377'>Ms 22J_1377</a><a class='ref msdiv' id='msdiv54' href='#sc15'>SC 15</a><a class='ref ms' id='ms22J_1377'>Ms 22J_1377</a><a class='ref msdiv' id='msdiv54'>Msdiv 54</a>Saṅgāhako sakhilo saṇhavāco,<br>
Mahattapattopi nivātavutti;<br>
<span class='var' id='note790' title='tasmāhaṃ (bj, pts1) | tasmiṃha (s2, s3)' href='#note790' title='tasmāhaṃ (bj, pts1) | tasmiṃha (s2, s3)'>Tasmiṃhaṃ</span> pose vipulā bhavāmi,<br>
Ūmi samuddassa yathāpi vaṇṇaṃ.</p>
<p><a class='ref sc' id='sc16'>SC 16</a><a class='ref ms' id='ms22J_1378'>Ms 22J_1378</a><a class='ref msdiv' id='msdiv55' href='#sc16'>SC 16</a><a class='ref ms' id='ms22J_1378'>Ms 22J_1378</a><a class='ref msdiv' id='msdiv55'>Msdiv 55</a>Yo cāpi mitte atha vā amitte,<br>
Seṭṭhe sarikkhe atha vāpi hīne;<br>
Atthaṃ carantaṃ atha vā anatthaṃ,<br>
Āvī raho saṅgahameva <span class='var' id='note791' title='vatto (s2, s3, mr)' href='#note791' title='vatto (s2, s3, mr)'>vatte</span>.</p>
<p><a class='ref sc' id='sc17'>SC 17</a><a class='pts' id='pts3.263'></a><a class='ref ms' id='ms22J_1379'>Ms 22J_1379</a><a class='ref msdiv' id='msdiv56' href='#sc17'>SC 17</a><a class='pts' id='pts3.263'></a><a class='ref ms' id='ms22J_1379'>Ms 22J_1379</a><a class='ref msdiv' id='msdiv56'>Msdiv 56</a>Vācaṃ na vajjā pharusaṃ kadāci,<br>
Matassa jīvassa ca tassa homi;<br>
Etesaṃ yo aññataraṃ labhitvā,<br>
<span class='var' id='note792' title='kantaṃ siriṃ (s2, s3) | kantasiriṃ (katthaci)' href='#note792' title='kantaṃ siriṃ (s2, s3) | kantasiriṃ (katthaci)'>Kantā sirī</span> majjati appapañño;<br>
Taṃ dittarūpaṃ visamaṃ carantaṃ,<br>
<span class='var' id='note793' title='karīsajātaṃ va (bj, s2, s3) | karīsavācaṃ va (pts1)' href='#note793' title='karīsajātaṃ va (bj, s2, s3) | karīsavācaṃ va (pts1)'>Karīsaṭhānaṃva</span> vivajjayāmi.</p>
<p><a class='ref sc' id='sc18'>SC 18</a><a class='ref ms' id='ms22J_1380'>Ms 22J_1380</a><a class='ref msdiv' id='msdiv57' href='#sc18'>SC 18</a><a class='ref ms' id='ms22J_1380'>Ms 22J_1380</a><a class='ref msdiv' id='msdiv57'>Msdiv 57</a>Attanā kurute lakkhiṃ,<br>
alakkhiṃ kurutattanā;<br>
Na hi lakkhiṃ alakkhiṃ vā,<br>
añño aññassa kārako”ti.</p>
</blockquote>
<p class='endsutta'><a class='ref sc' id='sc19'>SC 19</a><a class='ref ms' id='ms22J_1381'>Ms 22J_1381</a><span class='var' id='note794' title='sirikālakaṇṇijātakaṃ (bj, pts1)' href='#sc19'>SC 19</a><a class='ref ms' id='ms22J_1381'>Ms 22J_1381</a><span class='var' id='note794' title='sirikālakaṇṇijātakaṃ (bj, pts1)'>Sirikāḷakaṇṇijātakaṃ</span> sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
