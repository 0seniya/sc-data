<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja529' lang='pli'>
<header>
<ul>
<li class='division'>Jātaka</li>
<li>Saṭṭhinipāta</li>
<li>Soṇakavagga</li>
</ul>
<h1><span class='var' id='note321' title='sonakajātaka (pts1)' href='#note321' title='sonakajātaka (pts1)'>1 Soṇakajātaka</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli5.250' href='#pts-vp-pli5.250'>PTS vp Pali 5.250</a><a class='ref ms' id='ms23J_443' href='#ms23J_443'>Ms 23J_443</a><a class='ref msdiv' id='msdiv1' href='#msdiv1'>Msdiv 1</a>“Tassa sutvā sataṃ dammi,<br>
sahassaṃ <span class='var' id='note322' title='daṭṭhu (bj, pts1)' href='#note322' title='daṭṭhu (bj, pts1)'>diṭṭha</span> soṇakaṃ;<br>
Ko me soṇakamakkhāti,<br>
sahāyaṃ paṃsukīḷitaṃ”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms23J_444' href='#ms23J_444'>Ms 23J_444</a><a class='ref msdiv' id='msdiv2' href='#msdiv2'>Msdiv 2</a>“Athabravī māṇavako,<br>
daharo pañcacūḷako;<br>
Mayhaṃ sutvā sataṃ dehi,<br>
sahassaṃ <span class='var' id='note323' title='daṭṭhu (bj, pts1)' href='#note323' title='daṭṭhu (bj, pts1)'>diṭṭha</span> soṇakaṃ;<br>
<span class='var' id='note324' title='ahaṃ soṇakamakkhissaṃ (bj, pts1) | ahaṃ te soṇakamakkhissaṃ (s2, s3)' href='#note324' title='ahaṃ soṇakamakkhissaṃ (bj, pts1) | ahaṃ te soṇakamakkhissaṃ (s2, s3)'>Ahaṃ te soṇakakkhissaṃ</span>,<br>
sahāyaṃ paṃsukīḷitaṃ”.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli5.251' href='#pts-vp-pli5.251'>PTS vp Pali 5.251</a><a class='ref ms' id='ms23J_445' href='#ms23J_445'>Ms 23J_445</a><a class='ref msdiv' id='msdiv3' href='#msdiv3'>Msdiv 3</a>“<span class='var' id='note325' title='katarasmiṃ (bj, s2, s3, pts1)' href='#note325' title='katarasmiṃ (bj, s2, s3, pts1)'>Katamasmiṃ</span> so janapade,<br>
raṭṭhesu nigamesu ca;<br>
<span class='var' id='note326' title='kattha te soṇako diṭṭho (bj) | kattha te sonako diṭṭho (pts1)' href='#note326' title='kattha te soṇako diṭṭho (bj) | kattha te sonako diṭṭho (pts1)'>Kattha soṇakamaddakkhi</span>,<br>
taṃ me akkhāhi pucchito”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms23J_446' href='#ms23J_446'>Ms 23J_446</a><a class='ref msdiv' id='msdiv4' href='#msdiv4'>Msdiv 4</a>“Taveva deva vijite,<br>
tavevuyyānabhūmiyā;<br>
Ujuvaṃsā mahāsālā,<br>
nīlobhāsā manoramā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms23J_447' href='#ms23J_447'>Ms 23J_447</a><a class='ref msdiv' id='msdiv5' href='#msdiv5'>Msdiv 5</a>Tiṭṭhanti meghasamānā,<br>
rammā aññoññanissitā;<br>
Tesaṃ <span class='var' id='note327' title='mūlasmiṃ (bj, pts1) | mūlasmi (s2, s3)' href='#note327' title='mūlasmiṃ (bj, pts1) | mūlasmi (s2, s3)'>mūlamhi</span> soṇako,<br>
jhāyatī <span class='var' id='note328' title='anupādino (s2, s3) | anupādāno (pts1)' href='#note328' title='anupādino (s2, s3) | anupādāno (pts1)'>anupādano</span>;<br>
Upādānesu lokesu,<br>
ḍayhamānesu nibbuto”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms23J_448' href='#ms23J_448'>Ms 23J_448</a><a class='ref msdiv' id='msdiv6' href='#msdiv6'>Msdiv 6</a>Tato ca rājā pāyāsi,<br>
senāya caturaṅgiyā;<br>
Kārāpetvā samaṃ maggaṃ,<br>
agamā yena soṇako.</p>
<p><a class='ref sc' id='sc7' href='#sc7'>SC 7</a><a class='ref ms' id='ms23J_449' href='#ms23J_449'>Ms 23J_449</a><a class='ref msdiv' id='msdiv7' href='#msdiv7'>Msdiv 7</a>Uyyānabhūmiṃ gantvāna,<br>
vicaranto brahāvane;<br>
Āsīnaṃ soṇakaṃ dakkhi,<br>
ḍayhamānesu nibbutaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms23J_450' href='#ms23J_450'>Ms 23J_450</a><a class='ref msdiv' id='msdiv8' href='#msdiv8'>Msdiv 8</a>“Kapaṇo vatayaṃ bhikkhu,<br>
muṇḍo saṅghāṭipāruto;<br>
Amātiko apitiko,<br>
rukkhamūlasmi jhāyati”.</p>
<p><a class='ref sc' id='sc9' href='#sc9'>SC 9</a><a class='ref ms' id='ms23J_451' href='#ms23J_451'>Ms 23J_451</a><a class='ref msdiv' id='msdiv9' href='#msdiv9'>Msdiv 9</a>Imaṃ vākyaṃ nisāmetvā,<br>
Soṇako etadabravi;<br>
“Na rāja kapaṇo hoti,<br>
Dhammaṃ kāyena <span class='var' id='note329' title='phusayaṃ (mr)' href='#note329' title='phusayaṃ (mr)'>phassayaṃ</span>.</p>
<p><a class='ref sc' id='sc10' href='#sc10'>SC 10</a><a class='ref pts-vp-pli' id='pts-vp-pli5.252' href='#pts-vp-pli5.252'>PTS vp Pali 5.252</a><a class='ref ms' id='ms23J_452' href='#ms23J_452'>Ms 23J_452</a><a class='ref msdiv' id='msdiv10' href='#msdiv10'>Msdiv 10</a>Yo <span class='var' id='note330' title='yodha (bj, s2, s3)'>ca</span> dhammaṃ <span class='var' id='note331' title='nirākatvā (?)' href='#note330' title='yodha (bj, s2, s3)'>ca</span> dhammaṃ <span class='var' id='note331' title='nirākatvā (?)'>niraṃkatvā</span>,<br>
Adhammamanuvattati;<br>
Sa rāja kapaṇo hoti,<br>
Pāpo pāpaparāyaṇo”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms23J_453' href='#ms23J_453'>Ms 23J_453</a><a class='ref msdiv' id='msdiv11' href='#msdiv11'>Msdiv 11</a>“Arindamoti me nāmaṃ,<br>
kāsirājāti maṃ vidū;<br>
Kacci bhoto <span class='var' id='note332' title='sukhaseyyo (bj, mr) | sukhaseyyā (s2, s3) | sukhā seyyā (pts1)' href='#note332' title='sukhaseyyo (bj, mr) | sukhaseyyā (s2, s3) | sukhā seyyā (pts1)'>sukhasseyyā</span>,<br>
idha pattassa soṇaka”.</p>
<p><a class='ref sc' id='sc12' href='#sc12'>SC 12</a><a class='ref ms' id='ms23J_454' href='#ms23J_454'>Ms 23J_454</a><a class='ref msdiv' id='msdiv12' href='#msdiv12'>Msdiv 12</a>“Sadāpi bhadramadhanassa,<br>
Anāgārassa bhikkhuno;<br>
Na tesaṃ koṭṭhe openti,<br>
<span class='var' id='note333' title='na kumbhiṃ na kaḷopiyaṃ (bj) | na kumbhe na kaḷopiyā (s2, s3, pts1)' href='#note333' title='na kumbhiṃ na kaḷopiyaṃ (bj) | na kumbhe na kaḷopiyā (s2, s3, pts1)'>Na kumbhiṃ na khaḷopiyaṃ</span>;<br>
Paraniṭṭhitamesānā,<br>
Tena yāpenti subbatā.</p>
<p><a class='ref sc' id='sc13' href='#sc13'>SC 13</a><a class='ref ms' id='ms23J_455' href='#ms23J_455'>Ms 23J_455</a><a class='ref msdiv' id='msdiv13' href='#msdiv13'>Msdiv 13</a>Dutiyampi bhadramadhanassa,<br>
Anāgārassa bhikkhuno;<br>
<span class='var' id='note334' title='anavajjo piṇḍo (pts1)' href='#note334' title='anavajjo piṇḍo (pts1)'>Anavajjapiṇḍo</span> bhottabbo,<br>
Na ca kocūparodhati.</p>
<p><a class='ref sc' id='sc14' href='#sc14'>SC 14</a><a class='ref ms' id='ms23J_456' href='#ms23J_456'>Ms 23J_456</a><a class='ref msdiv' id='msdiv14' href='#msdiv14'>Msdiv 14</a>Tatiyampi bhadramadhanassa,<br>
Anāgārassa bhikkhuno;<br>
Nibbuto piṇḍo bhottabbo,<br>
Na ca kocūparodhati.</p>
<p><a class='ref sc' id='sc15' href='#sc15'>SC 15</a><a class='ref ms' id='ms23J_457' href='#ms23J_457'>Ms 23J_457</a><a class='ref msdiv' id='msdiv15' href='#msdiv15'>Msdiv 15</a><span class='var' id='note335' title='catutthaṃ (pts1)' href='#note335' title='catutthaṃ (pts1)'>Catutthampi</span> bhadramadhanassa,<br>
Anāgārassa bhikkhuno;<br>
Muttassa raṭṭhe carato,<br>
Saṅgo yassa na vijjati.</p>
<p><a class='ref sc' id='sc16' href='#sc16'>SC 16</a><a class='ref ms' id='ms23J_458' href='#ms23J_458'>Ms 23J_458</a><a class='ref msdiv' id='msdiv16' href='#msdiv16'>Msdiv 16</a><span class='var' id='note336' title='pañcamaṃ (pts1)' href='#note336' title='pañcamaṃ (pts1)'>Pañcamampi</span> bhadramadhanassa,<br>
Anāgārassa bhikkhuno;<br>
Nagaramhi ḍayhamānamhi,<br>
Nāssa kiñci aḍayhatha.</p>
<p><a class='ref sc' id='sc17' href='#sc17'>SC 17</a><a class='ref pts-vp-pli' id='pts-vp-pli5.253' href='#pts-vp-pli5.253'>PTS vp Pali 5.253</a><a class='ref ms' id='ms23J_459' href='#ms23J_459'>Ms 23J_459</a><a class='ref msdiv' id='msdiv17' href='#msdiv17'>Msdiv 17</a><span class='var' id='note337' title='chaṭṭhaṃ (pts1)' href='#note337' title='chaṭṭhaṃ (pts1)'>Chaṭṭhampi</span> bhadramadhanassa,<br>
Anāgārassa bhikkhuno;<br>
Raṭṭhe <span class='var' id='note338' title='viluppamānamhi (mr)' href='#note338' title='viluppamānamhi (mr)'>vilumpamānamhi</span>,<br>
Nāssa kiñci <span class='var' id='note339' title='ahāratha (bj, s2, s3)' href='#note339' title='ahāratha (bj, s2, s3)'>ahīratha</span>.</p>
<p><a class='ref sc' id='sc18' href='#sc18'>SC 18</a><a class='ref ms' id='ms23J_460' href='#ms23J_460'>Ms 23J_460</a><a class='ref msdiv' id='msdiv18' href='#msdiv18'>Msdiv 18</a><span class='var' id='note340' title='sattamaṃ (pts1)' href='#note340' title='sattamaṃ (pts1)'>Sattamampi</span> bhadramadhanassa,<br>
Anāgārassa bhikkhuno;<br>
Corehi rakkhitaṃ maggaṃ,<br>
Ye caññe paripanthikā;<br>
Pattacīvaramādāya,<br>
Sotthiṃ gacchati subbato.</p>
<p><a class='ref sc' id='sc19' href='#sc19'>SC 19</a><a class='ref ms' id='ms23J_461' href='#ms23J_461'>Ms 23J_461</a><a class='ref msdiv' id='msdiv19' href='#msdiv19'>Msdiv 19</a><span class='var' id='note341' title='aṭṭhamaṃ (pts1)' href='#note341' title='aṭṭhamaṃ (pts1)'>Aṭṭhamampi</span> bhadramadhanassa,<br>
Anāgārassa bhikkhuno;<br>
Yaṃ yaṃ disaṃ pakkamati,<br>
Anapekkhova gacchati”.</p>
<p><a class='ref sc' id='sc20' href='#sc20'>SC 20</a><a class='ref pts-vp-pli' id='pts-vp-pli5.254' href='#pts-vp-pli5.254'>PTS vp Pali 5.254</a><a class='ref ms' id='ms23J_462' href='#ms23J_462'>Ms 23J_462</a><a class='ref msdiv' id='msdiv20' href='#msdiv20'>Msdiv 20</a>“<span class='var' id='note342' title='bahūpi bhadrā etesaṃ (s2, s3, c1) | bahūpi bhadrakā ete (pts1) | bahūni bhadrā etesaṃ (mr)' href='#note342' title='bahūpi bhadrā etesaṃ (s2, s3, c1) | bahūpi bhadrakā ete (pts1) | bahūni bhadrā etesaṃ (mr)'>Bahūni samaṇabhadrāni</span>,<br>
ye tvaṃ bhikkhu pasaṃsasi;<br>
Ahañca giddho kāmesu,<br>
kathaṃ kāhāmi soṇaka.</p>
<p><a class='ref sc' id='sc21' href='#sc21'>SC 21</a><a class='ref ms' id='ms23J_463' href='#ms23J_463'>Ms 23J_463</a><a class='ref msdiv' id='msdiv21' href='#msdiv21'>Msdiv 21</a>Piyā me mānusā kāmā,<br>
atho dibyāpi me piyā;<br>
Atha kena nu vaṇṇena,<br>
ubho loke labhāmase”.</p>
<p><a class='ref sc' id='sc22' href='#sc22'>SC 22</a><a class='ref pts-vp-pli' id='pts-vp-pli5.255' href='#pts-vp-pli5.255'>PTS vp Pali 5.255</a><a class='ref ms' id='ms23J_464' href='#ms23J_464'>Ms 23J_464</a><a class='ref msdiv' id='msdiv22' href='#msdiv22'>Msdiv 22</a>“Kāme <span class='var' id='note343' title='kāmesu giddhā (bj, pts1)' href='#note343' title='kāmesu giddhā (bj, pts1)'>giddhā</span> kāmaratā,<br>
kāmesu adhimucchitā;<br>
Narā pāpāni katvāna,<br>
upapajjanti duggatiṃ.</p>
<p><a class='ref sc' id='sc23' href='#sc23'>SC 23</a><a class='ref ms' id='ms23J_465' href='#ms23J_465'>Ms 23J_465</a><a class='ref msdiv' id='msdiv23' href='#msdiv23'>Msdiv 23</a>Ye ca kāme <span class='var' id='note344' title='pahatvāna (bj, pts1)' href='#note344' title='pahatvāna (bj, pts1)'>pahantvāna</span>,<br>
nikkhantā akutobhayā;<br>
Ekodibhāvādhigatā,<br>
na te gacchanti duggatiṃ.</p>
<p><a class='ref sc' id='sc24' href='#sc24'>SC 24</a><a class='ref ms' id='ms23J_466' href='#ms23J_466'>Ms 23J_466</a><a class='ref msdiv' id='msdiv24' href='#msdiv24'>Msdiv 24</a>Upamaṃ te karissāmi,<br>
taṃ suṇohi arindama;<br>
Upamāya <span class='var' id='note345' title='pidhekacce (bj, pts1)' href='#note345' title='pidhekacce (bj, pts1)'>midhekacce</span>,<br>
atthaṃ jānanti paṇḍitā.</p>
<p><a class='ref sc' id='sc25' href='#sc25'>SC 25</a><a class='ref ms' id='ms23J_467' href='#ms23J_467'>Ms 23J_467</a><a class='ref msdiv' id='msdiv25' href='#msdiv25'>Msdiv 25</a>Gaṅgāya kuṇapaṃ disvā,<br>
vuyhamānaṃ mahaṇṇave;<br>
Vāyaso samacintesi,<br>
appapañño acetaso.</p>
<p><a class='ref sc' id='sc26' href='#sc26'>SC 26</a><a class='ref ms' id='ms23J_468' href='#ms23J_468'>Ms 23J_468</a><a class='ref msdiv' id='msdiv26' href='#msdiv26'>Msdiv 26</a>‘Yānañca vatidaṃ laddhaṃ,<br>
bhakkho cāyaṃ anappako’;<br>
Tattha rattiṃ tattha divā,<br>
tattheva nirato mano.</p>
<p><a class='ref sc' id='sc27' href='#sc27'>SC 27</a><a class='ref ms' id='ms23J_469' href='#ms23J_469'>Ms 23J_469</a><a class='ref msdiv' id='msdiv27' href='#msdiv27'>Msdiv 27</a>Khādaṃ nāgassa maṃsāni,<br>
pivaṃ <span class='var' id='note346' title='bhāgīrasodakaṃ (s2, s3, pts1, mr)' href='#note346' title='bhāgīrasodakaṃ (s2, s3, pts1, mr)'>bhāgīrathodakaṃ</span>;<br>
Sampassaṃ vanacetyāni,<br>
na <span class='var' id='note347' title='palittha (pts1) | paletvā (mr)' href='#note347' title='palittha (pts1) | paletvā (mr)'>palettha</span> vihaṅgamo.</p>
<p><a class='ref sc' id='sc28' href='#sc28'>SC 28</a><a class='ref ms' id='ms23J_470' href='#ms23J_470'>Ms 23J_470</a><a class='ref msdiv' id='msdiv28' href='#msdiv28'>Msdiv 28</a><span class='var' id='note348' title='taṃva (pts1)' href='#note348' title='taṃva (pts1)'>Tañca</span> otaraṇī gaṅgā,<br>
pamattaṃ kuṇape rataṃ;<br>
Samuddaṃ <span class='var' id='note349' title='ajjhagāhayi (pts1)' href='#note349' title='ajjhagāhayi (pts1)'>ajjhagāhāsi</span>,<br>
agatī yattha pakkhinaṃ.</p>
<p><a class='ref sc' id='sc29' href='#sc29'>SC 29</a><a class='ref ms' id='ms23J_471' href='#ms23J_471'>Ms 23J_471</a><a class='ref msdiv' id='msdiv29' href='#msdiv29'>Msdiv 29</a>So ca bhakkhaparikkhīṇo,<br>
<span class='var' id='note350' title='uppatitvā (bj, s2, s3) | udāpatvā (pts1)' href='#note350' title='uppatitvā (bj, s2, s3) | udāpatvā (pts1)'>udapatvā</span> vihaṅgamo;<br>
Na pacchato na purato,<br>
nuttaraṃ nopi dakkhiṇaṃ.</p>
<p><a class='ref sc' id='sc30' href='#sc30'>SC 30</a><a class='ref ms' id='ms23J_472' href='#ms23J_472'>Ms 23J_472</a><a class='ref msdiv' id='msdiv30' href='#msdiv30'>Msdiv 30</a>Dīpaṃ so <span class='var' id='note351' title='na ajjhagañchi (bj) | na ajjhagacchi (pts1)' href='#note351' title='na ajjhagañchi (bj) | na ajjhagacchi (pts1)'>najjhagāgañchi</span>,<br>
agatī yattha pakkhinaṃ;<br>
So ca tattheva pāpattha,<br>
yathā dubbalako tathā.</p>
<p><a class='ref sc' id='sc31' href='#sc31'>SC 31</a><a class='ref ms' id='ms23J_473' href='#ms23J_473'>Ms 23J_473</a><a class='ref msdiv' id='msdiv31' href='#msdiv31'>Msdiv 31</a>Tañca sāmuddikā macchā,<br>
kumbhīlā makarā susū;<br>
Pasayhakārā khādiṃsu,<br>
phandamānaṃ <span class='var' id='note352' title='vipakkhinaṃ (bj, pts1) | vipakkhikaṃ (s2, s3)' href='#note352' title='vipakkhinaṃ (bj, pts1) | vipakkhikaṃ (s2, s3)'>vipakkhakaṃ</span>.</p>
<p><a class='ref sc' id='sc32' href='#sc32'>SC 32</a><a class='ref ms' id='ms23J_474' href='#ms23J_474'>Ms 23J_474</a><a class='ref msdiv' id='msdiv32' href='#msdiv32'>Msdiv 32</a>Evameva tuvaṃ rāja,<br>
ye caññe kāmabhogino;<br>
Giddhā ce na vamissanti,<br>
<span class='var' id='note353' title='kākapaññāya (bj, s2, s3, pts1)' href='#note353' title='kākapaññāya (bj, s2, s3, pts1)'>kākapaññāva</span> te vidū.</p>
<p><a class='ref sc' id='sc33' href='#sc33'>SC 33</a><a class='ref ms' id='ms23J_475' href='#ms23J_475'>Ms 23J_475</a><a class='ref msdiv' id='msdiv33' href='#msdiv33'>Msdiv 33</a>Esā te upamā rāja,<br>
atthasandassanī katā;<br>
Tvañca paññāyase tena,<br>
yadi kāhasi vā na vā.</p>
<p><a class='ref sc' id='sc34' href='#sc34'>SC 34</a><a class='ref pts-vp-pli' id='pts-vp-pli5.257' href='#pts-vp-pli5.257'>PTS vp Pali 5.257</a><a class='ref ms' id='ms23J_476' href='#ms23J_476'>Ms 23J_476</a><a class='ref msdiv' id='msdiv34' href='#msdiv34'>Msdiv 34</a>Ekavācampi dvivācaṃ,<br>
bhaṇeyya anukampako;<br>
Tatuttariṃ na bhāseyya,<br>
<span class='var' id='note354' title='dāso ayyassa (bj) | dāso ayirassa (pts1)' href='#note354' title='dāso ayyassa (bj) | dāso ayirassa (pts1)'>dāsovayyassa</span> santike”.</p>
<p><a class='ref sc' id='sc35' href='#sc35'>SC 35</a><a class='ref ms' id='ms23J_477' href='#ms23J_477'>Ms 23J_477</a><a class='ref msdiv' id='msdiv35' href='#msdiv35'>Msdiv 35</a>Idaṃ vatvāna pakkāmi,<br>
<span class='var' id='note355' title='soṇako’mitabuddhimā (?)' href='#note355' title='soṇako’mitabuddhimā (?)'>soṇako amitabuddhimā</span>;<br>
Vehāse antalikkhasmiṃ,<br>
anusāsitvāna khattiyaṃ.</p>
<p><a class='ref sc' id='sc36' href='#sc36'>SC 36</a><a class='ref pts-vp-pli' id='pts-vp-pli5.258' href='#pts-vp-pli5.258'>PTS vp Pali 5.258</a><a class='ref ms' id='ms23J_478' href='#ms23J_478'>Ms 23J_478</a><a class='ref msdiv' id='msdiv36' href='#msdiv36'>Msdiv 36</a>“Ko nume rājakattāro,<br>
suddā <span class='var' id='note356' title='sūtā veyyattimāgatā (bj, s2, s3, pts1)' href='#note356' title='sūtā veyyattimāgatā (bj, s2, s3, pts1)'>veyyattamāgatā</span>;<br>
Rajjaṃ niyyādayissāmi,<br>
nāhaṃ rajjena matthiko.</p>
<p><a class='ref sc' id='sc37' href='#sc37'>SC 37</a><a class='ref ms' id='ms23J_479' href='#ms23J_479'>Ms 23J_479</a><a class='ref msdiv' id='msdiv37' href='#msdiv37'>Msdiv 37</a>Ajjeva pabbajissāmi,<br>
Ko jaññā maraṇaṃ suve;<br>
Māhaṃ kākova dummedho,<br>
Kāmānaṃ <span class='var' id='note357' title='vasamanvagā (s2, s3) | vasamannagā (pts1)' href='#note357' title='vasamanvagā (s2, s3) | vasamannagā (pts1)'>vasamanvagaṃ</span>”.</p>
<p><a class='ref sc' id='sc38' href='#sc38'>SC 38</a><a class='ref ms' id='ms23J_480' href='#ms23J_480'>Ms 23J_480</a><a class='ref msdiv' id='msdiv38' href='#msdiv38'>Msdiv 38</a>“Atthi te daharo putto,<br>
dīghāvu raṭṭhavaḍḍhano;<br>
Taṃ rajje abhisiñcassu,<br>
so no rājā bhavissati”.</p>
<p><a class='ref sc' id='sc39' href='#sc39'>SC 39</a><a class='ref ms' id='ms23J_481' href='#ms23J_481'>Ms 23J_481</a><a class='ref msdiv' id='msdiv39' href='#msdiv39'>Msdiv 39</a>“Khippaṃ kumāramānetha,<br>
dīghāvuṃ raṭṭhavaḍḍhanaṃ;<br>
Taṃ rajje abhisiñcissaṃ,<br>
so vo rājā bhavissati”.</p>
<p><a class='ref sc' id='sc40' href='#sc40'>SC 40</a><a class='ref ms' id='ms23J_482' href='#ms23J_482'>Ms 23J_482</a><a class='ref msdiv' id='msdiv40' href='#msdiv40'>Msdiv 40</a>Tato kumāramānesuṃ,<br>
dīghāvuṃ raṭṭhavaḍḍhanaṃ;<br>
Taṃ disvā ālapī rājā,<br>
ekaputtaṃ manoramaṃ.</p>
<p><a class='ref sc' id='sc41' href='#sc41'>SC 41</a><a class='ref ms' id='ms23J_483' href='#ms23J_483'>Ms 23J_483</a><a class='ref msdiv' id='msdiv41' href='#msdiv41'>Msdiv 41</a>“Saṭṭhi gāmasahassāni,<br>
paripuṇṇāni sabbaso;<br>
Te putta paṭipajjassu,<br>
rajjaṃ niyyādayāmi te.</p>
<p><a class='ref sc' id='sc42' href='#sc42'>SC 42</a><a class='ref ms' id='ms23J_484' href='#ms23J_484'>Ms 23J_484</a><a class='ref msdiv' id='msdiv42' href='#msdiv42'>Msdiv 42</a>Ajjeva pabbajissāmi,<br>
ko jaññā maraṇaṃ suve;<br>
Māhaṃ kākova dummedho,<br>
kāmānaṃ <span class='var' id='note358' title='vasamannagā (pts1)' href='#note358' title='vasamannagā (pts1)'>vasamanvagaṃ</span>.</p>
<p><a class='ref sc' id='sc43' href='#sc43'>SC 43</a><a class='ref ms' id='ms23J_485' href='#ms23J_485'>Ms 23J_485</a><a class='ref msdiv' id='msdiv43' href='#msdiv43'>Msdiv 43</a>Saṭṭhi nāgasahassāni,<br>
sabbālaṅkārabhūsitā;<br>
Suvaṇṇakacchā mātaṅgā,<br>
hemakappanavāsasā.</p>
<p><a class='ref sc' id='sc44' href='#sc44'>SC 44</a><a class='ref ms' id='ms23J_486' href='#ms23J_486'>Ms 23J_486</a><a class='ref msdiv' id='msdiv44' href='#msdiv44'>Msdiv 44</a>Ārūḷhā gāmaṇīyehi,<br>
tomaraṅkusapāṇibhi;<br>
Te putta paṭipajjassu,<br>
rajjaṃ niyyādayāmi te.</p>
<p><a class='ref sc' id='sc45' href='#sc45'>SC 45</a><a class='ref pts-vp-pli' id='pts-vp-pli5.259' href='#pts-vp-pli5.259'>PTS vp Pali 5.259</a><a class='ref ms' id='ms23J_487' href='#ms23J_487'>Ms 23J_487</a><a class='ref msdiv' id='msdiv45' href='#msdiv45'>Msdiv 45</a>Ajjeva pabbajissāmi,<br>
ko jaññā maraṇaṃ suve;<br>
Māhaṃ kākova dummedho,<br>
kāmānaṃ vasamanvagaṃ.</p>
<p><a class='ref sc' id='sc46' href='#sc46'>SC 46</a><a class='ref ms' id='ms23J_488' href='#ms23J_488'>Ms 23J_488</a><a class='ref msdiv' id='msdiv46' href='#msdiv46'>Msdiv 46</a>Saṭṭhi assasahassāni,<br>
sabbālaṅkārabhūsitā;<br>
Ājānīyāva jātiyā,<br>
sindhavā sīghavāhino.</p>
<p><a class='ref sc' id='sc47' href='#sc47'>SC 47</a><a class='ref ms' id='ms23J_489' href='#ms23J_489'>Ms 23J_489</a><a class='ref msdiv' id='msdiv47' href='#msdiv47'>Msdiv 47</a>Ārūḷhā gāmaṇīyehi,<br>
<span class='var' id='note359' title='indiyācāpadhāribhi (s2, s3, mr) | illiyācāpadhārihi (pts1)' href='#note359' title='indiyācāpadhāribhi (s2, s3, mr) | illiyācāpadhārihi (pts1)'>illiyācāpadhāribhi</span>;<br>
Te putta paṭipajjassu,<br>
rajjaṃ niyyādayāmi te.</p>
<p><a class='ref sc' id='sc48' href='#sc48'>SC 48</a><a class='ref ms' id='ms23J_490' href='#ms23J_490'>Ms 23J_490</a><a class='ref msdiv' id='msdiv48' href='#msdiv48'>Msdiv 48</a>Ajjeva pabbajissāmi,<br>
ko jaññā maraṇaṃ suve;<br>
Māhaṃ kākova dummedho,<br>
kāmānaṃ vasamanvagaṃ.</p>
<p><a class='ref sc' id='sc49' href='#sc49'>SC 49</a><a class='ref ms' id='ms23J_491' href='#ms23J_491'>Ms 23J_491</a><a class='ref msdiv' id='msdiv49' href='#msdiv49'>Msdiv 49</a>Saṭṭhi rathasahassāni,<br>
sannaddhā ussitaddhajā;<br>
Dīpā athopi veyyagghā,<br>
sabbālaṅkārabhūsitā.</p>
<p><a class='ref sc' id='sc50' href='#sc50'>SC 50</a><a class='ref ms' id='ms23J_492' href='#ms23J_492'>Ms 23J_492</a><a class='ref msdiv' id='msdiv50' href='#msdiv50'>Msdiv 50</a>Ārūḷhā gāmaṇīyehi,<br>
cāpahatthehi vammibhi;<br>
Te putta paṭipajjassu,<br>
rajjaṃ niyyādayāmi te.</p>
<p><a class='ref sc' id='sc51' href='#sc51'>SC 51</a><a class='ref ms' id='ms23J_493' href='#ms23J_493'>Ms 23J_493</a><a class='ref msdiv' id='msdiv51' href='#msdiv51'>Msdiv 51</a>Ajjeva pabbajissāmi,<br>
ko jaññā maraṇaṃ suve;<br>
Māhaṃ kākova dummedho,<br>
kāmānaṃ vasamanvagaṃ.</p>
<p><a class='ref sc' id='sc52' href='#sc52'>SC 52</a><a class='ref ms' id='ms23J_494' href='#ms23J_494'>Ms 23J_494</a><a class='ref msdiv' id='msdiv52' href='#msdiv52'>Msdiv 52</a>Saṭṭhi dhenusahassāni,<br>
rohaññā puṅgavūsabhā;<br>
Tā putta paṭipajjassu,<br>
rajjaṃ niyyādayāmi te.</p>
<p><a class='ref sc' id='sc53' href='#sc53'>SC 53</a><a class='ref ms' id='ms23J_495' href='#ms23J_495'>Ms 23J_495</a><a class='ref msdiv' id='msdiv53' href='#msdiv53'>Msdiv 53</a>Ajjeva pabbajissāmi,<br>
ko jaññā maraṇaṃ suve;<br>
Māhaṃ kākova dummedho,<br>
kāmānaṃ vasamanvagaṃ.</p>
<p><a class='ref sc' id='sc54' href='#sc54'>SC 54</a><a class='ref ms' id='ms23J_496' href='#ms23J_496'>Ms 23J_496</a><a class='ref msdiv' id='msdiv54' href='#msdiv54'>Msdiv 54</a>Soḷasitthisahassāni,<br>
sabbālaṅkārabhūsitā;<br>
Vicitravatthābharaṇā,<br>
āmuttamaṇikuṇḍalā;<br>
Tā putta paṭipajjassu,<br>
rajjaṃ niyyādayāmi te.</p>
<p><a class='ref sc' id='sc55' href='#sc55'>SC 55</a><a class='ref ms' id='ms23J_497' href='#ms23J_497'>Ms 23J_497</a><a class='ref msdiv' id='msdiv55' href='#msdiv55'>Msdiv 55</a>Ajjeva pabbajissāmi,<br>
ko jaññā maraṇaṃ suve;<br>
Māhaṃ kākova dummedho,<br>
kāmānaṃ vasamanvagaṃ”.</p>
<p><a class='ref sc' id='sc56' href='#sc56'>SC 56</a><a class='ref ms' id='ms23J_498' href='#ms23J_498'>Ms 23J_498</a><a class='ref msdiv' id='msdiv56' href='#msdiv56'>Msdiv 56</a>“Daharasseva me tāta,<br>
mātā matāti me sutaṃ;<br>
Tayā vinā ahaṃ tāta,<br>
jīvitumpi na ussahe.</p>
<p><a class='ref sc' id='sc57' href='#sc57'>SC 57</a><a class='ref ms' id='ms23J_499' href='#ms23J_499'>Ms 23J_499</a><a class='ref msdiv' id='msdiv57' href='#msdiv57'>Msdiv 57</a>Yathā āraññakaṃ nāgaṃ,<br>
poto anveti pacchato;<br>
Jessantaṃ giriduggesu,<br>
samesu visamesu ca.</p>
<p><a class='ref sc' id='sc58' href='#sc58'>SC 58</a><a class='ref ms' id='ms23J_500' href='#ms23J_500'>Ms 23J_500</a><a class='ref msdiv' id='msdiv58' href='#msdiv58'>Msdiv 58</a>Evaṃ taṃ anugacchāmi,<br>
<span class='var' id='note360' title='puttamādāya (bj, s2, s3, c1)' href='#note360' title='puttamādāya (bj, s2, s3, c1)'>pattamādāya</span> pacchato;<br>
Subharo te bhavissāmi,<br>
na te hessāmi dubbharo”.</p>
<p><a class='ref sc' id='sc59' href='#sc59'>SC 59</a><a class='ref ms' id='ms23J_501' href='#ms23J_501'>Ms 23J_501</a><a class='ref msdiv' id='msdiv59' href='#msdiv59'>Msdiv 59</a>“Yathā sāmuddikaṃ nāvaṃ,<br>
vāṇijānaṃ dhanesinaṃ;<br>
Vohāro tattha gaṇheyya,<br>
vāṇijā <span class='var' id='note361' title='byasanaṃ (mr)' href='#note361' title='byasanaṃ (mr)'>byasanī</span> siyā.</p>
<p><a class='ref sc' id='sc60' href='#sc60'>SC 60</a><a class='ref ms' id='ms23J_502' href='#ms23J_502'>Ms 23J_502</a><a class='ref msdiv' id='msdiv60' href='#msdiv60'>Msdiv 60</a>Evamevāyaṃ <span class='var' id='note362' title='puttaka (s2, s3)' href='#note362' title='puttaka (s2, s3)'>puttakali</span>,<br>
antarāyakaro <span class='var' id='note363' title='mamaṃ (pts1)' href='#note363' title='mamaṃ (pts1)'>mama</span>;<br>
Imaṃ kumāraṃ pāpetha,<br>
pāsādaṃ rativaḍḍhanaṃ.</p>
<p><a class='ref sc' id='sc61' href='#sc61'>SC 61</a><a class='ref pts-vp-pli' id='pts-vp-pli5.260' href='#pts-vp-pli5.260'>PTS vp Pali 5.260</a><a class='ref ms' id='ms23J_503' href='#ms23J_503'>Ms 23J_503</a><a class='ref msdiv' id='msdiv61' href='#msdiv61'>Msdiv 61</a>Tattha kambusahatthāyo,<br>
yathā sakkaṃva accharā;<br>
Tā naṃ tattha <span class='var' id='note364' title='ramissanti (s2, s3, mr)' href='#note364' title='ramissanti (s2, s3, mr)'>ramessanti</span>,<br>
tāhi <span class='var' id='note365' title='meso (pts1)' href='#note365' title='meso (pts1)'>ceso</span> ramissati.</p>
<p><a class='ref sc' id='sc62' href='#sc62'>SC 62</a><a class='ref ms' id='ms23J_504' href='#ms23J_504'>Ms 23J_504</a><a class='ref msdiv' id='msdiv62' href='#msdiv62'>Msdiv 62</a>Tato kumāraṃ pāpesuṃ,<br>
pāsādaṃ rativaḍḍhanaṃ;<br>
Taṃ disvā avacuṃ kaññā,<br>
dīghāvuṃ raṭṭhavaḍḍhanaṃ.</p>
<p><a class='ref sc' id='sc63' href='#sc63'>SC 63</a><a class='ref ms' id='ms23J_505' href='#ms23J_505'>Ms 23J_505</a><a class='ref msdiv' id='msdiv63' href='#msdiv63'>Msdiv 63</a>Devatā nusi gandhabbo,<br>
<span class='var' id='note366' title='ādu (bj, pts1) | ādū (s2, s3)' href='#note366' title='ādu (bj, pts1) | ādū (s2, s3)'>adu</span> sakko purindado;<br>
Ko vā tvaṃ kassa vā putto,<br>
kathaṃ jānemu taṃ mayaṃ”.</p>
<p><a class='ref sc' id='sc64' href='#sc64'>SC 64</a><a class='ref ms' id='ms23J_506' href='#ms23J_506'>Ms 23J_506</a><a class='ref msdiv' id='msdiv64' href='#msdiv64'>Msdiv 64</a>“Namhi devo na gandhabbo,<br>
<span class='var' id='note367' title='napi (bj, s2, s3, pts1) | namhi (mr)' href='#note367' title='napi (bj, s2, s3, pts1) | namhi (mr)'>Nāpi</span> sakko purindado;<br>
Kāsirañño ahaṃ putto,<br>
Dīghāvu raṭṭhavaḍḍhano;<br>
<span class='var' id='note368' title='mama (pts1)'>Mamaṃ</span> bharatha <span class='var' id='note369' title='bhaddante (mr)' href='#note368' title='mama (pts1)'>Mamaṃ</span> bharatha <span class='var' id='note369' title='bhaddante (mr)'>bhaddaṃ vo</span>,<br>
Ahaṃ bhattā bhavāmi vo”.</p>
<p><a class='ref sc' id='sc65' href='#sc65'>SC 65</a><a class='ref ms' id='ms23J_507' href='#ms23J_507'>Ms 23J_507</a><a class='ref msdiv' id='msdiv65' href='#msdiv65'>Msdiv 65</a>Taṃ tattha avacuṃ kaññā,<br>
dīghāvuṃ raṭṭhavaḍḍhanaṃ;<br>
“Kuhiṃ rājā anuppatto,<br>
ito rājā kuhiṃ gato”.</p>
<p><a class='ref sc' id='sc66' href='#sc66'>SC 66</a><a class='ref ms' id='ms23J_508' href='#ms23J_508'>Ms 23J_508</a><a class='ref msdiv' id='msdiv66' href='#msdiv66'>Msdiv 66</a>“Paṅkaṃ rājā atikkanto,<br>
thale rājā patiṭṭhito;<br>
Akaṇṭakaṃ agahanaṃ,<br>
paṭipanno mahāpathaṃ.</p>
<p><a class='ref sc' id='sc67' href='#sc67'>SC 67</a><a class='ref ms' id='ms23J_509' href='#ms23J_509'>Ms 23J_509</a><a class='ref msdiv' id='msdiv67' href='#msdiv67'>Msdiv 67</a>Ahañca paṭipannosmi,<br>
maggaṃ duggatigāminaṃ;<br>
Sakaṇṭakaṃ sagahanaṃ,<br>
yena gacchanti duggatiṃ”.</p>
<p><a class='ref sc' id='sc68' href='#sc68'>SC 68</a><a class='ref ms' id='ms23J_510' href='#ms23J_510'>Ms 23J_510</a><a class='ref msdiv' id='msdiv68' href='#msdiv68'>Msdiv 68</a>“Tassa te svāgataṃ rāja,<br>
sīhasseva giribbajaṃ;<br>
Anusāsa mahārāja,<br>
tvaṃ no sabbāsamissaro”ti.</p>
</blockquote>
<p class='endsutta'><a class='ref sc' id='sc69' href='#sc69'>SC 69</a><a class='ref ms' id='ms23J_511' href='#ms23J_511'>Ms 23J_511</a><span class='var' id='note370' title='sonakajātakaṃ (pts1)' href='#note370' title='sonakajātakaṃ (pts1)'>Soṇakajātakaṃ</span> paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
