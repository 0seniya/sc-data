<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja430' lang='pli'>
<header>
<ul>
<li class='division'>Jātaka</li>
<li>Navakanipāta</li>
<li>Gijjhavagga</li>
</ul>
<h1>430. Cūḷasuvajātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms22J_1813'>Ms 22J_1813</a><a class='ref msdiv' id='msdiv30'>Msdiv 30</a>“Santi rukkhā <span class='var' id='note1050' title='haritapattā (bj, s2, s3, pts1)' href='#sc1'>SC 1</a><a class='ref ms' id='ms22J_1813'>Ms 22J_1813</a><a class='ref msdiv' id='msdiv30'>Msdiv 30</a>“Santi rukkhā <span class='var' id='note1050' title='haritapattā (bj, s2, s3, pts1)'>haripattā</span>,<br>
dumā nekaphalā bahū;<br>
Kasmā nu <span class='var' id='note1051' title='sukkha (mr)' href='#note1051' title='sukkha (mr)'>sukkhe</span> koḷāpe,<br>
suvassa nirato mano”.</p>
<p><a class='ref sc' id='sc2'>SC 2</a><a class='ref ms' id='ms22J_1814'>Ms 22J_1814</a><a class='ref msdiv' id='msdiv31' href='#sc2'>SC 2</a><a class='ref ms' id='ms22J_1814'>Ms 22J_1814</a><a class='ref msdiv' id='msdiv31'>Msdiv 31</a>“Phalassa upabhuñjimhā,<br>
nekavassagaṇe bahū;<br>
Aphalampi viditvāna,<br>
sāva metti yathā pure”.</p>
<p><a class='ref sc' id='sc3'>SC 3</a><a class='ref ms' id='ms22J_1815'>Ms 22J_1815</a><a class='ref msdiv' id='msdiv32' href='#sc3'>SC 3</a><a class='ref ms' id='ms22J_1815'>Ms 22J_1815</a><a class='ref msdiv' id='msdiv32'>Msdiv 32</a>“Sukkhañca rukkhaṃ koḷāpaṃ,<br>
opattamaphalaṃ dumaṃ;<br>
Ohāya sakuṇā yanti,<br>
kiṃ dosaṃ passase dija”.</p>
<p><a class='ref sc' id='sc4'>SC 4</a><a class='ref ms' id='ms22J_1816'>Ms 22J_1816</a><a class='ref msdiv' id='msdiv33' href='#sc4'>SC 4</a><a class='ref ms' id='ms22J_1816'>Ms 22J_1816</a><a class='ref msdiv' id='msdiv33'>Msdiv 33</a>“Ye phalatthā sambhajanti,<br>
aphaloti jahanti naṃ;<br>
Attatthapaññā dummedhā,<br>
te honti pakkhapātino”.</p>
<p><a class='ref sc' id='sc5'>SC 5</a><a class='ref ms' id='ms22J_1817'>Ms 22J_1817</a><a class='ref msdiv' id='msdiv34' href='#sc5'>SC 5</a><a class='ref ms' id='ms22J_1817'>Ms 22J_1817</a><a class='ref msdiv' id='msdiv34'>Msdiv 34</a>“Sādhu sakkhi kataṃ hoti,<br>
metti saṃsati santhavo;<br>
Sacetaṃ dhammaṃ rocesi,<br>
pāsaṃsosi vijānataṃ.</p>
<p><a class='ref sc' id='sc6'>SC 6</a><a class='ref ms' id='ms22J_1818'>Ms 22J_1818</a><a class='ref msdiv' id='msdiv35' href='#sc6'>SC 6</a><a class='ref ms' id='ms22J_1818'>Ms 22J_1818</a><a class='ref msdiv' id='msdiv35'>Msdiv 35</a>So te suva varaṃ dammi,<br>
pattayāna vihaṅgama;<br>
Varaṃ varassu vakkaṅga,<br>
yaṃ kiñci manasicchasi”.</p>
<p><a class='ref sc' id='sc7'>SC 7</a><a class='ref ms' id='ms22J_1819'>Ms 22J_1819</a><a class='ref msdiv' id='msdiv36'>Msdiv 36</a>“<span class='var' id='note1052' title='api nāma naṃ puna passe (bj, s2, s3) | api nāma naṃ passemu (pts1)' href='#sc7'>SC 7</a><a class='ref ms' id='ms22J_1819'>Ms 22J_1819</a><a class='ref msdiv' id='msdiv36'>Msdiv 36</a>“<span class='var' id='note1052' title='api nāma naṃ puna passe (bj, s2, s3) | api nāma naṃ passemu (pts1)'>Api nāma naṃ passeyyaṃ</span>,<br>
sapattaṃ saphalaṃ dumaṃ;<br>
Daliddova nidhiṃ laddhā,<br>
nandeyyāhaṃ punappunaṃ”.</p>
<p><a class='ref sc' id='sc8'>SC 8</a><a class='ref ms' id='ms22J_1820'>Ms 22J_1820</a><a class='ref msdiv' id='msdiv37' href='#sc8'>SC 8</a><a class='ref ms' id='ms22J_1820'>Ms 22J_1820</a><a class='ref msdiv' id='msdiv37'>Msdiv 37</a>“Tato amatamādāya,<br>
abhisiñci mahīruhaṃ;<br>
Tassa sākhā <span class='var' id='note1053' title='virūḷhassa (mr)' href='#note1053' title='virūḷhassa (mr)'>virūhiṃsu</span>,<br>
sītacchāyā manoramā”.</p>
<p><a class='ref sc' id='sc9'>SC 9</a><a class='ref ms' id='ms22J_1821'>Ms 22J_1821</a><a class='ref msdiv' id='msdiv38' href='#sc9'>SC 9</a><a class='ref ms' id='ms22J_1821'>Ms 22J_1821</a><a class='ref msdiv' id='msdiv38'>Msdiv 38</a>“Evaṃ sakka sukhī hohi,<br>
saha sabbehi ñātibhi;<br>
Yathāhamajja sukhito,<br>
disvāna saphalaṃ dumaṃ.</p>
<p><a class='ref sc' id='sc10'>SC 10</a><a class='ref ms' id='ms22J_1822'>Ms 22J_1822</a><a class='ref msdiv' id='msdiv39' href='#sc10'>SC 10</a><a class='ref ms' id='ms22J_1822'>Ms 22J_1822</a><a class='ref msdiv' id='msdiv39'>Msdiv 39</a>Suvassa ca varaṃ datvā,<br>
katvāna saphalaṃ dumaṃ;<br>
Pakkāmi saha bhariyāya,<br>
devānaṃ nandanaṃ vanan”ti.</p>
</blockquote>
<p class='endsutta'><a class='ref sc' id='sc11'>SC 11</a><a class='ref ms' id='ms22J_1823'>Ms 22J_1823</a><span class='var' id='note1054' title='cullasukajātaka (bj, pts1) | cullasuvakarājajātakaṃ (s2, s3)' href='#sc11'>SC 11</a><a class='ref ms' id='ms22J_1823'>Ms 22J_1823</a><span class='var' id='note1054' title='cullasukajātaka (bj, pts1) | cullasuvakarājajātakaṃ (s2, s3)'>Cūḷasuvajātakaṃ</span> catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
