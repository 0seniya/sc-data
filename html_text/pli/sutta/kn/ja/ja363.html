<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja363' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Vaṇṇārohavagga</li>
</ul>
<h1>363. Hirijātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.196</a><a class='ref ms' id='ms22J_1229' href='#ms22J_1229'>Ms 22J_1229</a><a class='ref msdiv' id='msdiv70' href='#msdiv70'>Msdiv 70</a>“Hiriṃ tarantaṃ vijigucchamānaṃ,<br>
Tavāhamasmī iti bhāsamānaṃ;<br>
Seyyāni kammāni anādiyantaṃ,<br>
Neso mamanti iti naṃ vijaññā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1230' href='#ms22J_1230'>Ms 22J_1230</a><a class='ref msdiv' id='msdiv71' href='#msdiv71'>Msdiv 71</a>Yañhi kayirā tañhi vade,<br>
yaṃ na kayirā na taṃ vade;<br>
Akarontaṃ bhāsamānaṃ,<br>
parijānanti paṇḍitā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1231' href='#ms22J_1231'>Ms 22J_1231</a><a class='ref msdiv' id='msdiv72' href='#msdiv72'>Msdiv 72</a>Na so mitto yo sadā appamatto,<br>
Bhedāsaṅkī randhamevānupassī;<br>
Yasmiñca setī urasīva putto,<br>
Sa ve mitto yo abhejjo parehi.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1232' href='#ms22J_1232'>Ms 22J_1232</a><a class='ref msdiv' id='msdiv73' href='#msdiv73'>Msdiv 73</a>Pāmojjakaraṇaṃ ṭhānaṃ,<br>
pasaṃsāvahanaṃ sukhaṃ;<br>
Phalānisaṃso bhāveti,<br>
vahanto porisaṃ dhuraṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1233' href='#ms22J_1233'>Ms 22J_1233</a><a class='ref msdiv' id='msdiv74' href='#msdiv74'>Msdiv 74</a>Pavivekarasaṃ pitvā,<br>
rasaṃ upasamassa ca;<br>
Niddaro hoti nippāpo,<br>
dhammappītirasaṃ pivan”ti.</p>
</blockquote>
<p class='endsutta'><a class='ref sc' id='sc6' href='#sc6'>SC 6</a><a class='ref ms' id='ms22J_1234' href='#ms22J_1234'>Ms 22J_1234</a>Hirijātakaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
