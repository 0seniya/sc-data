<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja405' lang='pli'>
<header>
<ul>
<li class='division'>Jātaka</li>
<li>Sattakanipāta</li>
<li>Kukkuvagga</li>
</ul>
<h1>405. Bakajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3.359' href='#pts-vp-pli3.359'></a><a class='ref ms' id='ms22J_1561' href='#ms22J_1561'>Ms 22J_1561</a><a class='ref msdiv' id='msdiv68' href='#msdiv68'>Msdiv 68</a>“Dvāsattati <span class='var' id='note913' title='bho gotama (mr)' href='#note913' title='bho gotama (mr)'>gotama</span> puññakammā,<br>
Vasavattino jātijaraṃ atītā;<br>
Ayamantimā vedagū <span class='var' id='note914' title='brahmupapatti (s2, s3, mr)' href='#note914' title='brahmupapatti (s2, s3, mr)'>brahmapatti</span>,<br>
Asmābhijappanti <span class='var' id='note915' title='pajā (mr)' href='#note915' title='pajā (mr)'>janā</span> anekā”.</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli3.360' href='#pts-vp-pli3.360'></a><a class='ref ms' id='ms22J_1562' href='#ms22J_1562'>Ms 22J_1562</a><a class='ref msdiv' id='msdiv69' href='#msdiv69'>Msdiv 69</a>“<span class='var' id='note916' title='appañca hetaṃ (s2, s3) | appaṃsi etaṃ (mr)' href='#note916' title='appañca hetaṃ (s2, s3) | appaṃsi etaṃ (mr)'>Appañhi etaṃ</span> na hi dīghamāyu,<br>
Yaṃ tvaṃ baka maññasi dīghamāyuṃ;<br>
Sataṃ <span class='var' id='note917' title='sahassānaṃ (bj, pts1 ^sn6.4#1 [4.&#160;Bakabrahmasutta]) | sahassāna (s2, s3, km)' href='#note917' title='sahassānaṃ (bj, pts1 ^sn6.4#1 [4.&#160;Bakabrahmasutta]) | sahassāna (s2, s3, km)'>sahassāni</span> nirabbudānaṃ,<br>
Āyuṃ pajānāmi tavāha brahme”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1563' href='#ms22J_1563'>Ms 22J_1563</a><a class='ref msdiv' id='msdiv70' href='#msdiv70'>Msdiv 70</a>“Anantadassī bhagavāhamasmi,<br>
Jātijjaraṃ sokamupātivatto;<br>
Kiṃ me purāṇaṃ <span class='var' id='note918' title='vatasīlavantaṃ (bj, pts1, mr)' href='#note918' title='vatasīlavantaṃ (bj, pts1, mr)'>vatasīlavattaṃ</span>,<br>
Ācikkha me taṃ yamahaṃ vijaññaṃ”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1564' href='#ms22J_1564'>Ms 22J_1564</a><a class='ref msdiv' id='msdiv71' href='#msdiv71'>Msdiv 71</a>“Yaṃ tvaṃ apāyesi bahū manusse,<br>
Pipāsite ghammani samparete;<br>
Taṃ te purāṇaṃ vatasīlavattaṃ,<br>
Suttappabuddhova anussarāmi.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli3.361' href='#pts-vp-pli3.361'></a><a class='ref ms' id='ms22J_1565' href='#ms22J_1565'>Ms 22J_1565</a><a class='ref msdiv' id='msdiv72' href='#msdiv72'>Msdiv 72</a>Yaṃ eṇikūlasmi janaṃ gahītaṃ,<br>
Amocayī gayhaka niyyamānaṃ;<br>
Taṃ te purāṇaṃ vatasīlavattaṃ,<br>
Suttappabuddhova anussarāmi.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1566' href='#ms22J_1566'>Ms 22J_1566</a><a class='ref msdiv' id='msdiv73' href='#msdiv73'>Msdiv 73</a>Gaṅgāya sotasmiṃ gahītanāvaṃ,<br>
Luddena nāgena manussakappā;<br>
Amocayi tvaṃ balasā pasayha,<br>
Taṃ te purāṇaṃ vatasīlavattaṃ;<br>
Suttappabuddhova anussarāmi.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1567' href='#ms22J_1567'>Ms 22J_1567</a><a class='ref msdiv' id='msdiv74' href='#msdiv74'>Msdiv 74</a>Kappo ca te <span class='var' id='note919' title='patthacaro (s2, s3) | paṭṭhacaro (mr)' href='#note919' title='patthacaro (s2, s3) | paṭṭhacaro (mr)'>baddhacaro</span> ahosiṃ,<br>
<span class='var' id='note920' title='sambuddhivantaṃ (s2, s3, pts1) | sambuddhavantaṃ (mr)'>Sambuddhimantaṃ</span> <span class='var' id='note921' title='vati taṃ (s2) | vatitaṃ (s3) | vatidaṃ (mr)' href='#note920' title='sambuddhivantaṃ (s2, s3, pts1) | sambuddhavantaṃ (mr)'>Sambuddhimantaṃ</span> <span class='var' id='note921' title='vati taṃ (s2) | vatitaṃ (s3) | vatidaṃ (mr)'>vatinaṃ</span> amaññaṃ;<br>
Taṃ te purāṇaṃ vatasīlavattaṃ,<br>
Suttappabuddhova anussarāmi”.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli3.363' href='#pts-vp-pli3.363'></a><a class='ref ms' id='ms22J_1568' href='#ms22J_1568'>Ms 22J_1568</a><a class='ref msdiv' id='msdiv75' href='#msdiv75'>Msdiv 75</a>“Addhā pajānāsi mametamāyuṃ,<br>
Aññampi jānāsi tathā hi buddho;<br>
Tathā hi <span class='var' id='note922' title='tyāyaṃ (^sn6.4#1 [4.&#160;Bakabrahmasutta])' href='#note922' title='tyāyaṃ (^sn6.4#1 [4.&#160;Bakabrahmasutta])'>tāyaṃ</span> jalitānubhāvo,<br>
Obhāsayaṃ tiṭṭhati brahmalokan”ti.</p>
</blockquote>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms22J_1569' href='#ms22J_1569'>Ms 22J_1569</a><span class='var' id='note923' title='bakabrahmajātakaṃ (bj, s2, s3, pts1)' href='#note923' title='bakabrahmajātakaṃ (bj, s2, s3, pts1)'>Bakajātakaṃ</span> dasamaṃ.<br>
Kukkuvaggo paṭhamo.</p>
<p class='uddana-intro'><a class='ref sc' id='sc10' href='#sc10'>SC 10</a><a class='ref ms' id='ms22J_1570' href='#ms22J_1570'>Ms 22J_1570</a>Tassuddānaṃ</p>
<blockquote class='uddanagatha'>
<p><a class='ref sc' id='sc11' href='#sc11'>SC 11</a><a class='ref ms' id='ms22J_1571' href='#ms22J_1571'>Ms 22J_1571</a>Varakaṇṇika cāpavaro sutano,<br>
Atha gijjha sarohitamacchavaro;<br>
Puna <span class='var' id='note924' title='dasaṇṇaka (s2, s3, pts1)' href='#note924' title='dasaṇṇaka (s2, s3, pts1)'>paṇṇaka</span> senaka yācanako,<br>
Atha veri sabrahmabakena dasāti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
