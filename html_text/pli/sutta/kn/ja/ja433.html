<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja433' lang='pli'>
<header>
<ul>
<li class='division'>Jātaka</li>
<li>Navakanipāta</li>
<li>Gijjhavagga</li>
</ul>
<h1>433. Lomasakassapajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts3.515' href='#pts3.515'></a><a class='ref ms' id='ms22J_1846' href='#ms22J_1846'>Ms 22J_1846</a><a class='ref msdiv' id='msdiv60' href='#msdiv60'>Msdiv 60</a>“Assa indasamo rāja,<br>
accantaṃ ajarāmaro;<br>
Sace tvaṃ yaññaṃ yājeyya,<br>
isiṃ lomasakassapaṃ”.</p>
<p><a class='ref sc' id='sc2' href='#sc2'>SC 2</a><a class='pts' id='pts3.516' href='#pts3.516'></a><a class='ref ms' id='ms22J_1847' href='#ms22J_1847'>Ms 22J_1847</a><a class='ref msdiv' id='msdiv61' href='#msdiv61'>Msdiv 61</a>“Sasamuddapariyāyaṃ,<br>
mahiṃ sāgarakuṇḍalaṃ;<br>
Na icche saha nindāya,<br>
evaṃ <span class='var' id='note1070' title='sayha (bj, pts1) | seyha (s2, s3 ^mi5.5.5#1 [Buddhaaviheṭhakapañha])' href='#note1070' title='sayha (bj, pts1) | seyha (s2, s3 ^mi5.5.5#1 [Buddhaaviheṭhakapañha])'>seyya</span> vijānahi.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1848' href='#ms22J_1848'>Ms 22J_1848</a><a class='ref msdiv' id='msdiv62' href='#msdiv62'>Msdiv 62</a>Dhiratthu taṃ yasalābhaṃ,<br>
dhanalābhañca brāhmaṇa;<br>
Yā vutti vinipātena,<br>
adhammacaraṇena vā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1849' href='#ms22J_1849'>Ms 22J_1849</a><a class='ref msdiv' id='msdiv63' href='#msdiv63'>Msdiv 63</a>Api ce pattamādāya,<br>
anagāro paribbaje;<br>
Sāyeva jīvikā seyyo,<br>
yā cādhammena esanā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1850' href='#ms22J_1850'>Ms 22J_1850</a><a class='ref msdiv' id='msdiv64' href='#msdiv64'>Msdiv 64</a>Api ce pattamādāya,<br>
anagāro paribbaje;<br>
Aññaṃ ahiṃsayaṃ loke,<br>
api rajjena taṃ varaṃ”.</p>
<p><a class='ref sc' id='sc6' href='#sc6'>SC 6</a><a class='pts' id='pts3.518' href='#pts3.518'></a><a class='ref ms' id='ms22J_1851' href='#ms22J_1851'>Ms 22J_1851</a><a class='ref msdiv' id='msdiv65' href='#msdiv65'>Msdiv 65</a>“Balaṃ cando balaṃ suriyo,<br>
balaṃ samaṇabrāhmaṇā;<br>
Balaṃ velā samuddassa,<br>
balātibalamitthiyo.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1852' href='#ms22J_1852'>Ms 22J_1852</a><a class='ref msdiv' id='msdiv66' href='#msdiv66'>Msdiv 66</a>Yathā uggatapaṃ santaṃ,<br>
isiṃ lomasakassapaṃ;<br>
Pitu atthā candavatī,<br>
<span class='var' id='note1071' title='vācapeyyaṃ (pts1, mr)' href='#note1071' title='vācapeyyaṃ (pts1, mr)'>vājapeyyaṃ</span> ayājayi”.</p>
<p><a class='ref sc' id='sc8' href='#sc8'>SC 8</a><a class='pts' id='pts3.519' href='#pts3.519'></a><a class='ref ms' id='ms22J_1853' href='#ms22J_1853'>Ms 22J_1853</a><a class='ref msdiv' id='msdiv67' href='#msdiv67'>Msdiv 67</a>“Taṃ lobhapakataṃ kammaṃ,<br>
Kaṭukaṃ kāmahetukaṃ;<br>
Tassa mūlaṃ gavesissaṃ,<br>
Checchaṃ rāgaṃ sabandhanaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_1854' href='#ms22J_1854'>Ms 22J_1854</a><a class='ref msdiv' id='msdiv68' href='#msdiv68'>Msdiv 68</a>Dhiratthu kāme subahūpi loke,<br>
Tapova seyyo kāmaguṇehi rāja;<br>
Tapo karissāmi pahāya kāme,<br>
Taveva raṭṭhaṃ candavatī ca hotū”ti.</p>
</blockquote>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms22J_1855' href='#ms22J_1855'>Ms 22J_1855</a>Lomasakassapajātakaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
