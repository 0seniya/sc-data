<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja472' lang='pli'>
<header>
<ul>
<li class='division'>Jātaka</li>
<li>Dvādasakanipāta</li>
<li>Cūḷakuṇālavagga</li>
</ul>
<h1>472. Mahāpadumajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli4.192' href='#pts-vp-pli4.192'>PTS vp Pali 4.192</a><a class='ref ms' id='ms22J_2352' href='#ms22J_2352'>Ms 22J_2352</a><a class='ref msdiv' id='msdiv106' href='#msdiv106'>Msdiv 106</a>“<span class='var' id='note1398' title='nādiṭṭhā (bj, s2, s3, mr)'>Nādaṭṭhā</span> parato dosaṃ,<br>
aṇuṃthūlāni sabbaso;<br>
Issaro paṇaye daṇḍaṃ,<br>
sāmaṃ appaṭivekkhiya.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2353' href='#ms22J_2353'>Ms 22J_2353</a><a class='ref msdiv' id='msdiv107' href='#msdiv107'>Msdiv 107</a>Yo ca appaṭivekkhitvā,<br>
daṇḍaṃ kubbati khattiyo;<br>
Sakaṇṭakaṃ so gilati,<br>
jaccandhova samakkhikaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2354' href='#ms22J_2354'>Ms 22J_2354</a><a class='ref msdiv' id='msdiv108' href='#msdiv108'>Msdiv 108</a>Adaṇḍiyaṃ <span class='var' id='note1399' title='daṇḍiyati (s2, s3, pts1)'>daṇḍayati</span>,<br>
daṇḍiyañca <span class='var' id='note1400' title='adaṇḍiya (nissya) | na daṇḍaye (?)'>adaṇḍiyaṃ</span>;<br>
Andhova visamaṃ maggaṃ,<br>
na jānāti samāsamaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2355' href='#ms22J_2355'>Ms 22J_2355</a><a class='ref msdiv' id='msdiv109' href='#msdiv109'>Msdiv 109</a>Yo ca etāni ṭhānāni,<br>
Aṇuṃthūlāni sabbaso;<br>
Sudiṭṭhamanusāseyya,<br>
Sa ve <span class='var' id='note1401' title='vohātum arahati (pts1)'>voharitumarahati</span>.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2356' href='#ms22J_2356'>Ms 22J_2356</a><a class='ref msdiv' id='msdiv110' href='#msdiv110'>Msdiv 110</a>Nekantamudunā sakkā,<br>
Ekantatikhiṇena vā;<br>
Attaṃ <span class='var' id='note1402' title='mahatte (s2, s3, mr)'>mahante</span> <span class='var' id='note1403' title='ṭhāpetuṃ (bj, s2, s3, pts1)'>mahante</span> <span class='var' id='note1403' title='ṭhāpetuṃ (bj, s2, s3, pts1)'>ṭhapetuṃ</span>,<br>
Tasmā ubhayamācare.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2357' href='#ms22J_2357'>Ms 22J_2357</a><a class='ref msdiv' id='msdiv111' href='#msdiv111'>Msdiv 111</a>Paribhūto mudu hoti,<br>
atitikkho ca veravā;<br>
Etañca ubhayaṃ ñatvā,<br>
anumajjhaṃ samācare.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2358' href='#ms22J_2358'>Ms 22J_2358</a><a class='ref msdiv' id='msdiv112' href='#msdiv112'>Msdiv 112</a>Bahumpi ratto bhāseyya,<br>
duṭṭhopi bahu bhāsati;<br>
Na itthikāraṇā rāja,<br>
puttaṃ ghātetumarahasi”.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli4.193' href='#pts-vp-pli4.193'>PTS vp Pali 4.193</a><a class='ref ms' id='ms22J_2359' href='#ms22J_2359'>Ms 22J_2359</a><a class='ref msdiv' id='msdiv113' href='#msdiv113'>Msdiv 113</a>“<span class='var' id='note1404' title='sabbo ca (bj, pts1)'>Sabbova</span> loko <span class='var' id='note1405' title='ekanto (bj, pts1)'>Sabbova</span> loko <span class='var' id='note1405' title='ekanto (bj, pts1)'>ekato</span>,<br>
Itthī ca ayamekikā;<br>
Tenāhaṃ paṭipajjissaṃ,<br>
Gacchatha <span class='var' id='note1406' title='pakkhipetha (s-a)'>pakkhipatheva</span> taṃ”.</p>
<p><a class='ref sc' id='sc9' href='#sc9'>SC 9</a><a class='ref pts-vp-pli' id='pts-vp-pli4.195' href='#pts-vp-pli4.195'>PTS vp Pali 4.195</a><a class='ref ms' id='ms22J_2360' href='#ms22J_2360'>Ms 22J_2360</a><a class='ref msdiv' id='msdiv114' href='#msdiv114'>Msdiv 114</a>“Anekatāle narake,<br>
<span class='var' id='note1407' title='gambhīre ca duruttare (s2, s3) | gambhīre suduruttare (pts1, mr)'>gambhīre ca suduttare</span>;<br>
Pātito giriduggasmiṃ,<br>
kena tvaṃ tattha nāmari”.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2361' href='#ms22J_2361'>Ms 22J_2361</a><a class='ref msdiv' id='msdiv115' href='#msdiv115'>Msdiv 115</a>“Nāgo jātaphaṇo tattha,<br>
thāmavā girisānujo;<br>
Paccaggahi maṃ bhogehi,<br>
tenāhaṃ tattha nāmariṃ”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2362' href='#ms22J_2362'>Ms 22J_2362</a><a class='ref msdiv' id='msdiv116' href='#msdiv116'>Msdiv 116</a>“Ehi taṃ paṭinessāmi,<br>
rājaputta sakaṃ gharaṃ;<br>
Rajjaṃ <span class='var' id='note1408' title='kāresi (bj)'>kārehi</span> bhaddante,<br>
kiṃ araññe karissasi”.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_2363' href='#ms22J_2363'>Ms 22J_2363</a><a class='ref msdiv' id='msdiv117' href='#msdiv117'>Msdiv 117</a>“Yathā gilitvā baḷisaṃ,<br>
Uddhareyya salohitaṃ;<br>
Uddharitvā sukhī assa,<br>
<span class='var' id='note1409' title='sukhaṃ (pts1, mr)'>Evaṃ</span> passāmi <span class='var' id='note1410' title='attanā (s2, s3) | attani (pts1, mr) evaṃ ahampi puna sotthibhāvappattaṃ gilitabaḷisaṃ purisamiva attānaṃ passāmīti (aṭṭha. saṃvaṇṇanā)'>Evaṃ</span> passāmi <span class='var' id='note1410' title='attanā (s2, s3) | attani (pts1, mr) evaṃ ahampi puna sotthibhāvappattaṃ gilitabaḷisaṃ purisamiva attānaṃ passāmīti (aṭṭha. saṃvaṇṇanā)'>attanaṃ</span>”.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_2364' href='#ms22J_2364'>Ms 22J_2364</a><a class='ref msdiv' id='msdiv118' href='#msdiv118'>Msdiv 118</a>“Kiṃ nu tvaṃ baḷisaṃ brūsi,<br>
kiṃ tvaṃ brūsi salohitaṃ;<br>
Kiṃ nu tvaṃ ubbhataṃ brūsi,<br>
taṃ me akkhāhi pucchito”.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_2365' href='#ms22J_2365'>Ms 22J_2365</a><a class='ref msdiv' id='msdiv119' href='#msdiv119'>Msdiv 119</a>“Kāmāhaṃ baḷisaṃ brūmi,<br>
hatthiassaṃ salohitaṃ;<br>
Cattāhaṃ ubbhataṃ brūmi,<br>
evaṃ jānāhi khattiya”.</p>
<p><a class='ref sc' id='sc15' href='#sc15'>SC 15</a><a class='ref pts-vp-pli' id='pts-vp-pli4.196' href='#pts-vp-pli4.196'>PTS vp Pali 4.196</a><a class='ref ms' id='ms22J_2366' href='#ms22J_2366'>Ms 22J_2366</a><a class='ref msdiv' id='msdiv120' href='#msdiv120'>Msdiv 120</a>“Ciñcamāṇavikā mātā,<br>
devadatto ca me pitā;<br>
Ānando paṇḍito nāgo,<br>
sāriputto ca devatā;<br>
<span class='var' id='note1411' title='ahaṃ tadā rājaputto (bj, s2, s3, pts1)'>Rājaputto ahaṃ āsiṃ</span>,<br>
evaṃ dhāretha jātakan”ti.</p>
</blockquote>
<p class='endsutta'><a class='ref sc' id='sc16' href='#sc16'>SC 16</a><a class='ref ms' id='ms22J_2367' href='#ms22J_2367'>Ms 22J_2367</a>Mahāpadumajātakaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
