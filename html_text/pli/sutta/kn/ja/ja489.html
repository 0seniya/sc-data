<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja489' lang='pli'>
<header>
<ul>
<li class='division'>Jātaka</li>
<li>Pakiṇṇakanipāta</li>
<li>Sālikedāravagga</li>
</ul>
<h1>489. Surucijātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.319</a><a class='ref ms' id='ms22J_2654' href='#ms22J_2654'>Ms 22J_2654</a><a class='ref msdiv' id='msdiv102' href='#msdiv102'>Msdiv 102</a>“Mahesī <span class='var' id='note1659' title='rucino (bj, s2, s3, pts1)' href='#note1659' title='rucino (bj, s2, s3, pts1)'>surucino</span> bhariyā,<br>
Ānītā paṭhamaṃ ahaṃ;<br>
Dasa vassasahassāni,<br>
Yaṃ maṃ surucimānayi.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2655' href='#ms22J_2655'>Ms 22J_2655</a><a class='ref msdiv' id='msdiv103' href='#msdiv103'>Msdiv 103</a>Sāhaṃ brāhmaṇa rājānaṃ,<br>
vedehaṃ mithilaggahaṃ;<br>
Nābhijānāmi kāyena,<br>
vācāya uda cetasā;<br>
Suruciṃ <span class='var' id='note1660' title='atimaññittho (bj) | atimaññitā (?)' href='#note1660' title='atimaññittho (bj) | atimaññitā (?)'>atimaññittha</span>,<br>
<span class='var' id='note1661' title='āviṃ (pts1)' href='#note1661' title='āviṃ (pts1)'>āvi</span> vā yadi vā raho.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.320</a><a class='ref ms' id='ms22J_2656' href='#ms22J_2656'>Ms 22J_2656</a><a class='ref msdiv' id='msdiv104' href='#msdiv104'>Msdiv 104</a>Etena saccavajjena,<br>
putto uppajjataṃ ise;<br>
Musā me bhaṇamānāya,<br>
muddhā phalatu sattadhā. (1)</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2657' href='#ms22J_2657'>Ms 22J_2657</a><a class='ref msdiv' id='msdiv105' href='#msdiv105'>Msdiv 105</a>Bhattu mama sassu mātā,<br>
pitā cāpi ca sassuro;<br>
Te maṃ brahme vinetāro,<br>
yāva aṭṭhaṃsu jīvitaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2658' href='#ms22J_2658'>Ms 22J_2658</a><a class='ref msdiv' id='msdiv106' href='#msdiv106'>Msdiv 106</a>Sāhaṃ ahiṃsāratinī,<br>
<span class='var' id='note1662' title='kāmaso (bj)'>kāmasā</span> <span class='var' id='note1663' title='dhammacāriṇī (bj)' href='#note1662' title='kāmaso (bj)'>kāmasā</span> <span class='var' id='note1663' title='dhammacāriṇī (bj)'>dhammacārinī</span>;<br>
Sakkaccaṃ te upaṭṭhāsiṃ,<br>
rattindivamatanditā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2659' href='#ms22J_2659'>Ms 22J_2659</a><a class='ref msdiv' id='msdiv107' href='#msdiv107'>Msdiv 107</a>Etena saccavajjena,<br>
putto uppajjataṃ ise;<br>
Musā me bhaṇamānāya,<br>
muddhā phalatu sattadhā. (2)</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2660' href='#ms22J_2660'>Ms 22J_2660</a><a class='ref msdiv' id='msdiv108' href='#msdiv108'>Msdiv 108</a>Soḷasitthisahassāni,<br>
sahabhariyāni brāhmaṇa;<br>
Tāsu issā vā kodho vā,<br>
nāhu mayhaṃ kudācanaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2661' href='#ms22J_2661'>Ms 22J_2661</a><a class='ref msdiv' id='msdiv109' href='#msdiv109'>Msdiv 109</a>Hitena tāsaṃ nandāmi,<br>
na ca me kāci appiyā;<br>
Attānaṃvānukampāmi,<br>
sadā sabbā sapattiyo.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2662' href='#ms22J_2662'>Ms 22J_2662</a><a class='ref msdiv' id='msdiv110' href='#msdiv110'>Msdiv 110</a>Etena saccavajjena,<br>
putto uppajjataṃ ise;<br>
Musā me bhaṇamānāya,<br>
muddhā phalatu sattadhā. (3)</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2663' href='#ms22J_2663'>Ms 22J_2663</a><a class='ref msdiv' id='msdiv111' href='#msdiv111'>Msdiv 111</a>Dāse kammakare <span class='var' id='note1664' title='pose (s2, s3, mr)' href='#note1664' title='pose (s2, s3, mr)'>pesse</span>,<br>
ye caññe anujīvino;<br>
<span class='var' id='note1665' title='posemi (bj, s2, s3, pts1)' href='#note1665' title='posemi (bj, s2, s3, pts1)'>Pesemi</span> sahadhammena,<br>
sadā pamuditindriyā.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2664' href='#ms22J_2664'>Ms 22J_2664</a><a class='ref msdiv' id='msdiv112' href='#msdiv112'>Msdiv 112</a>Etena saccavajjena,<br>
putto uppajjataṃ ise;<br>
Musā me bhaṇamānāya,<br>
muddhā phalatu sattadhā. (4)</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_2665' href='#ms22J_2665'>Ms 22J_2665</a><a class='ref msdiv' id='msdiv113' href='#msdiv113'>Msdiv 113</a>Samaṇe brāhmaṇe cāpi,<br>
aññe cāpi vanibbake;<br>
Tappemi annapānena,<br>
sadā payatapāṇinī.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_2666' href='#ms22J_2666'>Ms 22J_2666</a><a class='ref msdiv' id='msdiv114' href='#msdiv114'>Msdiv 114</a>Etena saccavajjena,<br>
putto uppajjataṃ ise;<br>
Musā me bhaṇamānāya,<br>
muddhā phalatu sattadhā. (5)</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_2667' href='#ms22J_2667'>Ms 22J_2667</a><a class='ref msdiv' id='msdiv115' href='#msdiv115'>Msdiv 115</a><span class='var' id='note1667' title='cātuddasi (bj)'>Cātuddasiṃ</span> <span class='var' id='note1668' title='paṇṇarasi (bj) | pañcadasiṃ (s2, s3) | pannarasiṃ (pts1)' href='#note1667' title='cātuddasi (bj)'>Cātuddasiṃ</span> <span class='var' id='note1668' title='paṇṇarasi (bj) | pañcadasiṃ (s2, s3) | pannarasiṃ (pts1)'>pañcaddasiṃ</span>,<br>
Yā ca pakkhassa <span class='var' id='note1669' title='aṭṭhami (bj) | aṭṭhamiṃ (pts1)' href='#note1669' title='aṭṭhami (bj) | aṭṭhamiṃ (pts1)'>aṭṭhamī</span>;<br>
Pāṭihāriyapakkhañca,<br>
<span class='var' id='note1670' title='aṭṭhaṅgasusamāhitaṃ (sabbattha)' href='#note1670' title='aṭṭhaṅgasusamāhitaṃ (sabbattha)'>Aṭṭhaṅgasusamāgataṃ</span>;<br>
Uposathaṃ <span class='var' id='note1671' title='upavasiṃ (mr)' href='#note1671' title='upavasiṃ (mr)'>upavasāmi</span>,<br>
Sadā sīlesu saṃvutā.</p>
<p><a class='ref sc' id='sc15' href='#sc15'>SC 15</a><a class='ref ms' id='ms22J_2668' href='#ms22J_2668'>Ms 22J_2668</a><a class='ref msdiv' id='msdiv116' href='#msdiv116'>Msdiv 116</a>Etena saccavajjena,<br>
putto uppajjataṃ ise;<br>
Musā me bhaṇamānāya,<br>
muddhā phalatu sattadhā”. (6)</p>
<p><a class='ref sc' id='sc16' href='#sc16'>SC 16</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.321</a><a class='ref ms' id='ms22J_2669' href='#ms22J_2669'>Ms 22J_2669</a><a class='ref msdiv' id='msdiv117' href='#msdiv117'>Msdiv 117</a>“Sabbeva te dhammaguṇā,<br>
rājaputti yasassini;<br>
Saṃvijjanti tayi bhadde,<br>
ye tvaṃ kittesi attani.</p>
<p><a class='ref sc' id='sc17' href='#sc17'>SC 17</a><a class='ref ms' id='ms22J_2670' href='#ms22J_2670'>Ms 22J_2670</a><a class='ref msdiv' id='msdiv118' href='#msdiv118'>Msdiv 118</a>Khattiyo jātisampanno,<br>
abhijāto yasassimā;<br>
Dhammarājā videhānaṃ,<br>
putto uppajjate <span class='var' id='note1672' title='tavaṃ (bj, pts1)' href='#note1672' title='tavaṃ (bj, pts1)'>tava</span>”.</p>
<p><a class='ref sc' id='sc18' href='#sc18'>SC 18</a><a class='ref ms' id='ms22J_2671' href='#ms22J_2671'>Ms 22J_2671</a><a class='ref msdiv' id='msdiv119' href='#msdiv119'>Msdiv 119</a>“<span class='var' id='note1673' title='rummī (bj, pts1) | dummi (s2, s3)' href='#note1673' title='rummī (bj, pts1) | dummi (s2, s3)'>Dummī</span> rajojalladharo,<br>
aghe vehāyasaṃ ṭhito;<br>
Manuññaṃ bhāsase vācaṃ,<br>
yaṃ mayhaṃ hadayaṅgamaṃ.</p>
<p><a class='ref sc' id='sc19' href='#sc19'>SC 19</a><a class='ref ms' id='ms22J_2672' href='#ms22J_2672'>Ms 22J_2672</a><a class='ref msdiv' id='msdiv120' href='#msdiv120'>Msdiv 120</a>Devatānusi saggamhā,<br>
isi <span class='var' id='note1674' title='vāpi (s2, s3) | cāpi (mr)' href='#note1674' title='vāpi (s2, s3) | cāpi (mr)'>vāsi</span> mahiddhiko;<br>
Ko vāsi tvaṃ anuppatto,<br>
attānaṃ me pavedaya”.</p>
<p><a class='ref sc' id='sc20' href='#sc20'>SC 20</a><a class='ref ms' id='ms22J_2673' href='#ms22J_2673'>Ms 22J_2673</a><a class='ref msdiv' id='msdiv121' href='#msdiv121'>Msdiv 121</a>“Yaṃ devasaṅghā vandanti,<br>
sudhammāyaṃ samāgatā;<br>
Sohaṃ sakko sahassakkho,<br>
āgatosmi tavantike.</p>
<p><a class='ref sc' id='sc21' href='#sc21'>SC 21</a><a class='ref ms' id='ms22J_2674' href='#ms22J_2674'>Ms 22J_2674</a><a class='ref msdiv' id='msdiv122' href='#msdiv122'>Msdiv 122</a><span class='var' id='note1675' title='itthiyā (pts1)' href='#note1675' title='itthiyā (pts1)'>Itthiyo</span> jīvalokasmiṃ,<br>
yā <span class='var' id='note1676' title='honti (bj, s2, s3)' href='#note1676' title='honti (bj, s2, s3)'>hoti</span> samacārinī;<br>
Medhāvinī sīlavatī,<br>
sassudevā patibbatā.</p>
<p><a class='ref sc' id='sc22' href='#sc22'>SC 22</a><a class='ref ms' id='ms22J_2675' href='#ms22J_2675'>Ms 22J_2675</a><a class='ref msdiv' id='msdiv123' href='#msdiv123'>Msdiv 123</a>Tādisāya sumedhāya,<br>
sucikammāya nāriyā;<br>
Devā dassanamāyanti,<br>
mānusiyā amānusā.</p>
<p><a class='ref sc' id='sc23' href='#sc23'>SC 23</a><a class='ref ms' id='ms22J_2676' href='#ms22J_2676'>Ms 22J_2676</a><a class='ref msdiv' id='msdiv124' href='#msdiv124'>Msdiv 124</a>Tvañca bhadde suciṇṇena,<br>
pubbe sucaritena ca;<br>
Idha rājakule jātā,<br>
sabbakāmasamiddhinī.</p>
<p><a class='ref sc' id='sc24' href='#sc24'>SC 24</a><a class='ref ms' id='ms22J_2677' href='#ms22J_2677'>Ms 22J_2677</a><a class='ref msdiv' id='msdiv125' href='#msdiv125'>Msdiv 125</a>Ayañca te rājaputti,<br>
ubhayattha kaṭaggaho;<br>
Devalokūpapattī ca,<br>
kittī ca idha jīvite.</p>
<p><a class='ref sc' id='sc25' href='#sc25'>SC 25</a><a class='ref ms' id='ms22J_2678' href='#ms22J_2678'>Ms 22J_2678</a><a class='ref msdiv' id='msdiv126' href='#msdiv126'>Msdiv 126</a>Ciraṃ sumedhe sukhinī,<br>
dhammamattani pālaya;<br>
Esāhaṃ tidivaṃ yāmi,<br>
piyaṃ me tava dassanan”ti.</p>
</blockquote>
<p class='endsutta'><a class='ref sc' id='sc26' href='#sc26'>SC 26</a><a class='ref ms' id='ms22J_2679' href='#ms22J_2679'>Ms 22J_2679</a>Surucijātakaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
