<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja449' lang='pli'>
<header>
<ul>
<li class='division'>Jātaka</li>
<li>Dasakanipāta</li>
<li>Catudvāravagga</li>
</ul>
<h1>449. Maṭṭhakuṇḍalījātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli4.60' href='#pts-vp-pli4.60'></a><a class='ref ms' id='ms22J_2033' href='#ms22J_2033'>Ms 22J_2033</a><a class='ref msdiv' id='msdiv115' href='#msdiv115'>Msdiv 115</a>“Alaṅkato <span class='var' id='note1193' title='maṭṭakuṇḍalī (bj, pts1)' href='#note1193' title='maṭṭakuṇḍalī (bj, pts1)'>maṭṭhakuṇḍalī</span>,<br>
<span class='var' id='note1194' title='mālābhāri (bj) | mālabhārī (pts1)' href='#note1194' title='mālābhāri (bj) | mālabhārī (pts1)'>Māladhārī</span> haricandanussado;<br>
Bāhā paggayha kandasi,<br>
Vanamajjhe kiṃ dukkhito tuvaṃ”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2034' href='#ms22J_2034'>Ms 22J_2034</a><a class='ref msdiv' id='msdiv116' href='#msdiv116'>Msdiv 116</a>“Sovaṇṇamayo pabhassaro,<br>
Uppanno rathapañjaro mama;<br>
Tassa cakkayugaṃ na vindāmi,<br>
Tena dukkhena jahāmi jīvitaṃ”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2035' href='#ms22J_2035'>Ms 22J_2035</a><a class='ref msdiv' id='msdiv117' href='#msdiv117'>Msdiv 117</a>“Sovaṇṇamayaṃ maṇīmayaṃ,<br>
Lohamayaṃ atha rūpiyāmayaṃ;<br>
<span class='var' id='note1195' title=' ācikkha me bhaddamāṇava (19Vv:1061)'>Pāvada rathaṃ <span class='var' id='note1196' title='kārayāmi (bj, pts1)' href='#note1195' title=' ācikkha me bhaddamāṇava (19Vv:1061)'>Pāvada rathaṃ <span class='var' id='note1196' title='kārayāmi (bj, pts1)'>karissāmi</span> te</span>,<br>
Cakkayugaṃ paṭipādayāmi taṃ”.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli4.61' href='#pts-vp-pli4.61'></a><a class='ref ms' id='ms22J_2036' href='#ms22J_2036'>Ms 22J_2036</a><a class='ref msdiv' id='msdiv118' href='#msdiv118'>Msdiv 118</a>“<span class='var' id='note1198' title='atha (s2, s3)' href='#note1198' title='atha (s2, s3)'>So</span> māṇavo tassa pāvadi,<br>
<span class='var' id='note1199' title='candimasuriyā (s2, s3) | candasuriyā (pts1)'>Candasūriyā</span> ubhayettha <span class='var' id='note1200' title='dissare (^vv83#4 [Maṭṭhakuṇḍalīvimānavatthu])' href='#note1199' title='candimasuriyā (s2, s3) | candasuriyā (pts1)'>Candasūriyā</span> ubhayettha <span class='var' id='note1200' title='dissare (^vv83#4 [Maṭṭhakuṇḍalīvimānavatthu])'>bhātaro</span>;<br>
Sovaṇṇamayo ratho mama,<br>
Tena cakkayugena sobhati”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2037' href='#ms22J_2037'>Ms 22J_2037</a><a class='ref msdiv' id='msdiv119' href='#msdiv119'>Msdiv 119</a>“Bālo kho tvaṃsi māṇava,<br>
Yo tvaṃ patthayase apatthiyaṃ;<br>
Maññāmi tuvaṃ marissasi,<br>
Na hi tvaṃ lacchasi candasūriye”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2038' href='#ms22J_2038'>Ms 22J_2038</a><a class='ref msdiv' id='msdiv120' href='#msdiv120'>Msdiv 120</a>“Gamanāgamanampi dissati,<br>
Vaṇṇadhātu ubhayettha vīthiyo;<br>
Peto pana neva dissati,<br>
Ko nu <span class='var' id='note1201' title='ko nidha (^vv83#6 [Maṭṭhakuṇḍalīvimānavatthu])' href='#note1201' title='ko nidha (^vv83#6 [Maṭṭhakuṇḍalīvimānavatthu])'>kho</span> kandataṃ bālyataro”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2039' href='#ms22J_2039'>Ms 22J_2039</a><a class='ref msdiv' id='msdiv121' href='#msdiv121'>Msdiv 121</a>“Saccaṃ kho vadesi māṇava,<br>
Ahameva kandataṃ bālyataro;<br>
Candaṃ viya dārako rudaṃ,<br>
Petaṃ kālakatābhipatthaye.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2040' href='#ms22J_2040'>Ms 22J_2040</a><a class='ref msdiv' id='msdiv122' href='#msdiv122'>Msdiv 122</a>Ādittaṃ vata maṃ santaṃ,<br>
ghatasittaṃva pāvakaṃ;<br>
Vārinā viya osiñcaṃ,<br>
sabbaṃ nibbāpaye daraṃ.</p>
<p><a class='ref sc' id='sc9' href='#sc9'>SC 9</a><a class='ref pts-vp-pli' id='pts-vp-pli4.62' href='#pts-vp-pli4.62'></a><a class='ref ms' id='ms22J_2041' href='#ms22J_2041'>Ms 22J_2041</a><a class='ref msdiv' id='msdiv123' href='#msdiv123'>Msdiv 123</a><span class='var' id='note1202' title='abbuhi (s2, s3) | abbahi (pts1) | abbhūḷhaṃ (mr)' href='#note1202' title='abbuhi (s2, s3) | abbahi (pts1) | abbhūḷhaṃ (mr)'>Abbahī</span> vata me sallaṃ,<br>
<span class='var' id='note1203' title='sokaṃ hadayanissitaṃ (^vv83#9 [Maṭṭhakuṇḍalīvimānavatthu])' href='#note1203' title='sokaṃ hadayanissitaṃ (^vv83#9 [Maṭṭhakuṇḍalīvimānavatthu])'>yamāsi hadayassitaṃ</span>;<br>
Yo me sokaparetassa,<br>
puttasokaṃ apānudi.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2042' href='#ms22J_2042'>Ms 22J_2042</a><a class='ref msdiv' id='msdiv124' href='#msdiv124'>Msdiv 124</a>Sohaṃ abbūḷhasallosmi,<br>
vītasoko anāvilo;<br>
Na socāmi na rodāmi,<br>
tava sutvāna māṇavā”ti.</p>
</blockquote>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms22J_2043' href='#ms22J_2043'>Ms 22J_2043</a><span class='var' id='note1204' title='maṭṭhakuṇḍalijātakaṃ (s2, s3) | maṭṭakuṇḍalijātakaṃ (pts1)' href='#note1204' title='maṭṭhakuṇḍalijātakaṃ (s2, s3) | maṭṭakuṇḍalijātakaṃ (pts1)'>Maṭṭhakuṇḍalījātakaṃ</span> ekādasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
