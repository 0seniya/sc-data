<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja476' lang='pli'>
<header>
<ul>
<li class='division'>Jātaka</li>
<li>Terasakanipāta</li>
<li>Ambavagga</li>
</ul>
<h1>476. Javanahaṃsajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts4.214' href='#pts4.214'></a><a class='ref ms' id='ms22J_2412' href='#ms22J_2412'>Ms 22J_2412</a><a class='ref msdiv' id='msdiv27' href='#msdiv27'>Msdiv 27</a>“Idheva haṃsa nipata,<br>
piyaṃ me tava dassanaṃ;<br>
Issarosi anuppatto,<br>
yamidhatthi pavedaya”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2413' href='#ms22J_2413'>Ms 22J_2413</a><a class='ref msdiv' id='msdiv28' href='#msdiv28'>Msdiv 28</a>“Savanena ekassa piyā bhavanti,<br>
Disvā panekassa <span class='var' id='note1449' title='vineti (s2, s3) | viheti (pts1) | vigeti (Ma-aka)' href='#note1449' title='vineti (s2, s3) | viheti (pts1) | vigeti (Ma-aka)'>viyeti</span> chando;<br>
Disvā ca sutvā ca piyā bhavanti,<br>
Kaccinnu me <span class='var' id='note1450' title='piyyasi (bj, pts1) | piyasi (s2, s3)' href='#note1450' title='piyyasi (bj, pts1) | piyasi (s2, s3)'>pīyasi</span> dassanena.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2414' href='#ms22J_2414'>Ms 22J_2414</a><a class='ref msdiv' id='msdiv29' href='#msdiv29'>Msdiv 29</a>Savanena piyo mesi,<br>
bhiyyo cāgamma dassanaṃ;<br>
<span class='var' id='note1451' title='evaṃ piyadassano samāno (bj, s2, s3, pts1)' href='#note1451' title='evaṃ piyadassano samāno (bj, s2, s3, pts1)'>Evaṃ piyadassano me</span>,<br>
vasa haṃsa <span class='var' id='note1452' title='mama santike (bj, s2, s3, pts1)' href='#note1452' title='mama santike (bj, s2, s3, pts1)'>mamantike</span>”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2415' href='#ms22J_2415'>Ms 22J_2415</a><a class='ref msdiv' id='msdiv30' href='#msdiv30'>Msdiv 30</a>“Vaseyyāma tavāgāre,<br>
niccaṃ sakkatapūjitā;<br>
Matto ca ekadā <span class='var' id='note1453' title='vajjā (bj, pts1) | majjaṃ (s2, s3)' href='#note1453' title='vajjā (bj, pts1) | majjaṃ (s2, s3)'>vajje</span>,<br>
‘haṃsarājaṃ pacantu me’”.</p>
<p><a class='ref sc' id='sc5' href='#sc5'>SC 5</a><a class='pts' id='pts4.217' href='#pts4.217'></a><a class='ref ms' id='ms22J_2416' href='#ms22J_2416'>Ms 22J_2416</a><a class='ref msdiv' id='msdiv31' href='#msdiv31'>Msdiv 31</a>“Dhiratthu taṃ majjapānaṃ,<br>
yaṃ me piyataraṃ tayā;<br>
Na cāpi majjaṃ <span class='var' id='note1454' title='pāyāmi (bj, pts1) | pivissāmi (s2, s3)' href='#note1454' title='pāyāmi (bj, pts1) | pivissāmi (s2, s3)'>pissāmi</span>,<br>
yāva me vacchasī ghare”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2417' href='#ms22J_2417'>Ms 22J_2417</a><a class='ref msdiv' id='msdiv32' href='#msdiv32'>Msdiv 32</a>“Suvijānaṃ siṅgālānaṃ,<br>
<span class='var' id='note1455' title='sakuntānañca (bj, pts1)' href='#note1455' title='sakuntānañca (bj, pts1)'>sakuṇānañca</span> vassitaṃ;<br>
Manussavassitaṃ rāja,<br>
dubbijānataraṃ tato.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2418' href='#ms22J_2418'>Ms 22J_2418</a><a class='ref msdiv' id='msdiv33' href='#msdiv33'>Msdiv 33</a>Api ce maññatī poso,<br>
ñāti mitto sakhāti vā;<br>
Yo pubbe sumano hutvā,<br>
pacchā sampajjate diso.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2419' href='#ms22J_2419'>Ms 22J_2419</a><a class='ref msdiv' id='msdiv34' href='#msdiv34'>Msdiv 34</a>Yasmiṃ mano nivisati,<br>
avidūre sahāpi so;<br>
Santikepi hi so dūre,<br>
<span class='var' id='note1456' title='yasmā vivasate (bj, s2, s3, pts1)' href='#note1456' title='yasmā vivasate (bj, s2, s3, pts1)'>yasmiṃ nāvisate</span> mano.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2420' href='#ms22J_2420'>Ms 22J_2420</a><a class='ref msdiv' id='msdiv35' href='#msdiv35'>Msdiv 35</a>Antopi so hoti pasannacitto,<br>
Pāraṃ samuddassa pasannacitto;<br>
Antopi so hoti paduṭṭhacitto,<br>
Pāraṃ samuddassa paduṭṭhacitto.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2421' href='#ms22J_2421'>Ms 22J_2421</a><a class='ref msdiv' id='msdiv36' href='#msdiv36'>Msdiv 36</a>Saṃvasantā vivasanti,<br>
ye disā te rathesabha;<br>
Ārā santo saṃvasanti,<br>
manasā raṭṭhavaḍḍhana.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2422' href='#ms22J_2422'>Ms 22J_2422</a><a class='ref msdiv' id='msdiv37' href='#msdiv37'>Msdiv 37</a>Aticiraṃ nivāsena,<br>
piyo bhavati appiyo;<br>
Āmanta kho taṃ <span class='var' id='note1457' title='gacchāmi (s2, s3)' href='#note1457' title='gacchāmi (s2, s3)'>gacchāma</span>,<br>
purā te <span class='var' id='note1458' title='homi appiyo (s2, s3)' href='#note1458' title='homi appiyo (s2, s3)'>homa appiyā</span>”.</p>
<p><a class='ref sc' id='sc12' href='#sc12'>SC 12</a><a class='pts' id='pts4.218' href='#pts4.218'></a><a class='ref ms' id='ms22J_2423' href='#ms22J_2423'>Ms 22J_2423</a><a class='ref msdiv' id='msdiv38' href='#msdiv38'>Msdiv 38</a>“Evañce yācamānānaṃ,<br>
Añjaliṃ nāvabujjhasi;<br>
Paricārakānaṃ <span class='var' id='note1459' title='santānaṃ (bj, s2, s3) | sattānaṃ (pts1)' href='#note1459' title='santānaṃ (bj, s2, s3) | sattānaṃ (pts1)'>sataṃ</span>,<br>
Vacanaṃ na karosi no;<br>
Evaṃ taṃ abhiyācāma,<br>
Puna kayirāsi pariyāyaṃ”.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_2424' href='#ms22J_2424'>Ms 22J_2424</a><a class='ref msdiv' id='msdiv39' href='#msdiv39'>Msdiv 39</a>“Evañce no viharataṃ,<br>
antarāyo na hessati;<br>
<span class='var' id='note1460' title='vāpi (s2, s3, pts1, mr)' href='#note1460' title='vāpi (s2, s3, pts1, mr)'>Tuyhañcāpi</span> mahārāja,<br>
<span class='var' id='note1461' title='vā (bahūsu)' href='#note1461' title='vā (bahūsu)'>mayhañca</span> raṭṭhavaḍḍhana;<br>
Appeva nāma <span class='var' id='note1462' title='passema (bj, s2, s3, pts1)' href='#note1462' title='passema (bj, s2, s3, pts1)'>passemu</span>,<br>
ahorattānamaccaye”ti.</p>
</blockquote>
<p class='endsutta'><a class='ref sc' id='sc14' href='#sc14'>SC 14</a><a class='ref ms' id='ms22J_2425' href='#ms22J_2425'>Ms 22J_2425</a>Javanahaṃsajātakaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
