<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja435' lang='pli'>
<header>
<ul>
<li class='division'>Jātaka</li>
<li>Navakanipāta</li>
<li>Gijjhavagga</li>
</ul>
<h1>435. Haliddirāgajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3.524' href='#pts-vp-pli3.524'>PTS vp Pali 3.524</a><a class='ref ms' id='ms22J_1866' href='#ms22J_1866'>Ms 22J_1866</a><a class='ref msdiv' id='msdiv78' href='#msdiv78'>Msdiv 78</a>“Sutitikkhaṃ araññamhi,<br>
pantamhi sayanāsane;<br>
Ye ca gāme titikkhanti,<br>
te uḷāratarā tayā”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1867' href='#ms22J_1867'>Ms 22J_1867</a><a class='ref msdiv' id='msdiv79' href='#msdiv79'>Msdiv 79</a>“Araññā gāmamāgamma,<br>
kiṃsīlaṃ kiṃvataṃ ahaṃ;<br>
Purisaṃ tāta seveyyaṃ,<br>
taṃ me akkhāhi pucchito”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1868' href='#ms22J_1868'>Ms 22J_1868</a><a class='ref msdiv' id='msdiv80' href='#msdiv80'>Msdiv 80</a>“Yo <span class='var' id='note1083' title='yo taṃ (s2, s3)' href='#note1083' title='yo taṃ (s2, s3)'>te</span> vissāsaye tāta,<br>
vissāsañca khameyya te;<br>
Sussūsī ca titikkhī ca,<br>
taṃ bhajehi ito gato.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1869' href='#ms22J_1869'>Ms 22J_1869</a><a class='ref msdiv' id='msdiv81' href='#msdiv81'>Msdiv 81</a>Yassa kāyena vācāya,<br>
manasā natthi dukkaṭaṃ;<br>
Urasīva patiṭṭhāya,<br>
taṃ bhajehi ito gato.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1870' href='#ms22J_1870'>Ms 22J_1870</a><a class='ref msdiv' id='msdiv82' href='#msdiv82'>Msdiv 82</a>Yo ca dhammena carati,<br>
carantopi na maññati;<br>
Visuddhakāriṃ sappaññaṃ,<br>
taṃ bhajehi ito gato.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1871' href='#ms22J_1871'>Ms 22J_1871</a><a class='ref msdiv' id='msdiv83' href='#msdiv83'>Msdiv 83</a>Haliddirāgaṃ kapicittaṃ,<br>
purisaṃ rāgavirāginaṃ;<br>
Tādisaṃ tāta mā sevi,<br>
nimmanussampi ce siyā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1872' href='#ms22J_1872'>Ms 22J_1872</a><a class='ref msdiv' id='msdiv84' href='#msdiv84'>Msdiv 84</a>Āsīvisaṃva kupitaṃ,<br>
mīḷhalittaṃ mahāpathaṃ;<br>
Ārakā parivajjehi,<br>
yānīva visamaṃ pathaṃ.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli3.526' href='#pts-vp-pli3.526'>PTS vp Pali 3.526</a><a class='ref ms' id='ms22J_1873' href='#ms22J_1873'>Ms 22J_1873</a><a class='ref msdiv' id='msdiv85' href='#msdiv85'>Msdiv 85</a>Anatthā tāta vaḍḍhanti,<br>
bālaṃ accupasevato;<br>
Māssu bālena <span class='var' id='note1084' title='saṅgañchi (bj, pts1)' href='#note1084' title='saṅgañchi (bj, pts1)'>saṃgacchi</span>,<br>
amitteneva sabbadā.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_1874' href='#ms22J_1874'>Ms 22J_1874</a><a class='ref msdiv' id='msdiv86' href='#msdiv86'>Msdiv 86</a>Taṃ tāhaṃ tāta yācāmi,<br>
karassu vacanaṃ mama;<br>
Māssu bālena <span class='var' id='note1085' title='saṅgañchi (bj, pts1)' href='#note1085' title='saṅgañchi (bj, pts1)'>saṃgacchi</span>,<br>
dukkho bālehi saṅgamo”ti.</p>
</blockquote>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms22J_1875' href='#ms22J_1875'>Ms 22J_1875</a><span class='var' id='note1086' title='haḷiddirāgajātakaṃ (bj) | haliddarāgajātakaṃ (s2, s3)' href='#note1086' title='haḷiddirāgajātakaṃ (bj) | haliddarāgajātakaṃ (s2, s3)'>Haliddirāgajātakaṃ</span> navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
