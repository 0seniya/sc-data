<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja357' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Maṇikuṇḍalavagga</li>
</ul>
<h1>357. Laṭukikajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3.174' href='#pts-vp-pli3.174'>PTS vp Pali 3.174</a><a class='ref ms' id='ms22J_1190' href='#ms22J_1190'>Ms 22J_1190</a><a class='ref msdiv' id='msdiv39' href='#msdiv39'>Msdiv 39</a>“Vandāmi taṃ kuñjara saṭṭhihāyanaṃ,<br>
Āraññakaṃ yūthapatiṃ yasassiṃ;<br>
Pakkhehi taṃ pañjalikaṃ karomi,<br>
Mā me vadhī puttake dubbalāya”.</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli3.175' href='#pts-vp-pli3.175'>PTS vp Pali 3.175</a><a class='ref ms' id='ms22J_1191' href='#ms22J_1191'>Ms 22J_1191</a><a class='ref msdiv' id='msdiv40' href='#msdiv40'>Msdiv 40</a>“Vandāmi taṃ kuñjara ekacāriṃ,<br>
Āraññakaṃ pabbatasānugocaraṃ;<br>
Pakkhehi taṃ pañjalikaṃ karomi,<br>
Mā me vadhī puttake dubbalāya”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1192' href='#ms22J_1192'>Ms 22J_1192</a><a class='ref msdiv' id='msdiv41' href='#msdiv41'>Msdiv 41</a>“<span class='var' id='note683' title='vamissāmi (c1)' href='#note683' title='vamissāmi (c1)'>Vadhissāmi</span> te laṭukike puttakāni,<br>
Kiṃ me tuvaṃ kāhasi dubbalāsi;<br>
Sataṃ sahassānipi tādisīnaṃ,<br>
Vāmena pādena papothayeyyaṃ”.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli3.176' href='#pts-vp-pli3.176'>PTS vp Pali 3.176</a><a class='ref ms' id='ms22J_1193' href='#ms22J_1193'>Ms 22J_1193</a><a class='ref msdiv' id='msdiv42' href='#msdiv42'>Msdiv 42</a>“Na heva sabbattha balena kiccaṃ,<br>
Balañhi bālassa vadhāya hoti;<br>
Karissāmi te nāgarājā anatthaṃ,<br>
Yo me vadhī puttake dubbalāya”.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli3.177' href='#pts-vp-pli3.177'>PTS vp Pali 3.177</a><a class='ref ms' id='ms22J_1194' href='#ms22J_1194'>Ms 22J_1194</a><a class='ref msdiv' id='msdiv43' href='#msdiv43'>Msdiv 43</a>“Kākañca passa laṭukikaṃ,<br>
Maṇḍūkaṃ nīlamakkhikaṃ;<br>
Ete nāgaṃ aghātesuṃ,<br>
Passa verassa verinaṃ;<br>
Tasmā hi veraṃ na kayirātha,<br>
Appiyenapi kenacī”ti.</p>
</blockquote>
<p class='endsutta'><a class='ref sc' id='sc6' href='#sc6'>SC 6</a><a class='ref ms' id='ms22J_1195' href='#ms22J_1195'>Ms 22J_1195</a>Laṭukikajātakaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
