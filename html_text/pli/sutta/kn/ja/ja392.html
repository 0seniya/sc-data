<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja392' lang='pli'>
<header>
<ul>
<li class='division'>Jātaka</li>
<li>Chakkanipāta</li>
<li>Kharaputtavagga</li>
</ul>
<h1>392. Siṅghapupphajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts3.308' href='#pts3.308'></a><a class='ref ms' id='ms22J_1451' href='#ms22J_1451'>Ms 22J_1451</a><a class='ref msdiv' id='msdiv116' href='#msdiv116'>Msdiv 116</a>“<span class='var' id='note845' title='yamekaṃ (pts1)' href='#note845' title='yamekaṃ (pts1)'>Yametaṃ</span> vārijaṃ pupphaṃ,<br>
Adinnaṃ upasiṅghasi;<br>
Ekaṅgametaṃ theyyānaṃ,<br>
Gandhathenosi mārisa”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1452' href='#ms22J_1452'>Ms 22J_1452</a><a class='ref msdiv' id='msdiv117' href='#msdiv117'>Msdiv 117</a>“Na harāmi na bhañjāmi,<br>
ārā siṅghāmi vārijaṃ;<br>
Atha kena nu vaṇṇena,<br>
gandhathenoti vuccati.</p>
<p><a class='ref sc' id='sc3' href='#sc3'>SC 3</a><a class='pts' id='pts3.309' href='#pts3.309'></a><a class='ref ms' id='ms22J_1453' href='#ms22J_1453'>Ms 22J_1453</a><a class='ref msdiv' id='msdiv118' href='#msdiv118'>Msdiv 118</a>Yoyaṃ bhisāni khaṇati,<br>
puṇḍarīkāni bhañjati;<br>
Evaṃ ākiṇṇakammanto,<br>
kasmā eso na vuccati”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1454' href='#ms22J_1454'>Ms 22J_1454</a><a class='ref msdiv' id='msdiv119' href='#msdiv119'>Msdiv 119</a>“Ākiṇṇaluddo puriso,<br>
dhāticelaṃva makkhito;<br>
Tasmiṃ me vacanaṃ natthi,<br>
tañcārahāmi vattave.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1455' href='#ms22J_1455'>Ms 22J_1455</a><a class='ref msdiv' id='msdiv120' href='#msdiv120'>Msdiv 120</a>Anaṅgaṇassa posassa,<br>
niccaṃ sucigavesino;<br>
Vālaggamattaṃ pāpassa,<br>
abbhāmattaṃva khāyati”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1456' href='#ms22J_1456'>Ms 22J_1456</a><a class='ref msdiv' id='msdiv121' href='#msdiv121'>Msdiv 121</a>“Addhā maṃ yakkha jānāsi,<br>
atho maṃ anukampasi;<br>
Punapi yakkha vajjāsi,<br>
yadā passasi edisaṃ”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1457' href='#ms22J_1457'>Ms 22J_1457</a><a class='ref msdiv' id='msdiv122' href='#msdiv122'>Msdiv 122</a>“Neva taṃ upajīvāmi,<br>
napi te <span class='var' id='note846' title='bhatakamhase (bj, pts1) | bhatikamhase (s2, s3)' href='#note846' title='bhatakamhase (bj, pts1) | bhatikamhase (s2, s3)'>bhatakāmhase</span>;<br>
Tvameva bhikkhu jāneyya,<br>
yena gaccheyya suggatin”ti.</p>
</blockquote>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms22J_1458' href='#ms22J_1458'>Ms 22J_1458</a><span class='var' id='note847' title='bhisapupphajātakaṃ (bj, pts1) | upasiṅghapupphajātakaṃ (s2, s3)' href='#note847' title='bhisapupphajātakaṃ (bj, pts1) | upasiṅghapupphajātakaṃ (s2, s3)'>Siṅghapupphajātakaṃ</span> sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
