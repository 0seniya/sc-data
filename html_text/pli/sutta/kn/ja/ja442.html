<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja442' lang='pli'>
<header>
<ul>
<li class='division'>Jātaka</li>
<li>Dasakanipāta</li>
<li>Catudvāravagga</li>
</ul>
<h1>442. Saṅkhajātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts4.17'></a><a class='ref ms' id='ms22J_1950'>Ms 22J_1950</a><a class='ref msdiv' id='msdiv39'>Msdiv 39</a>“Bahussuto sutadhammosi saṅkha,<br>
Diṭṭhā tayā samaṇabrāhmaṇā ca;<br>
Athakkhaṇe dassayase vilāpaṃ,<br>
Añño nu ko te paṭimantako mayā”.</p>
<p><a class='ref sc' id='sc2'>SC 2</a><a class='ref ms' id='ms22J_1951'>Ms 22J_1951</a><a class='ref msdiv' id='msdiv40'>Msdiv 40</a>“<span class='var' id='note1131' title='subbhā (s2, s3) | subbhu (pts1) | subhmā (mr)'>Subbhū</span> subhā suppaṭimukkakambu,<br>
Paggayha sovaṇṇamayāya pātiyā;<br>
‘Bhuñjassu bhattaṃ’ iti maṃ vadeti,<br>
<span class='var' id='note1132' title='saddhācittā (bj, pts1, mr)'>Saddhāvittā</span><br>
Tamahaṃ noti brūmi”.</p>
<p><a class='ref sc' id='sc3'>SC 3</a><a class='ref ms' id='ms22J_1952'>Ms 22J_1952</a><a class='ref msdiv' id='msdiv41'>Msdiv 41</a>“Etādisaṃ brāhmaṇa <span class='var' id='note1133' title='disva (bj, pts1)'>disvāna</span> yakkhaṃ,<br>
Puccheyya poso <span class='var' id='note1134' title='sukhamāsasāno (bj, s2, s3, pts1) | sukhamāsisamāno (mr)'>sukhamāsisāno</span>;<br>
Uṭṭhehi naṃ pañjalikābhipuccha,<br>
Devī nusi tvaṃ uda mānusī nu”.</p>
<p><a class='ref sc' id='sc4'>SC 4</a><a class='pts' id='pts4.19'></a><a class='ref ms' id='ms22J_1953'>Ms 22J_1953</a><a class='ref msdiv' id='msdiv42'>Msdiv 42</a>“Yaṃ tvaṃ sukhenābhisamekkhase maṃ,<br>
Bhuñjassu bhattaṃ iti maṃ vadesi;<br>
Pucchāmi taṃ nāri mahānubhāve,<br>
Devī nusi tvaṃ uda mānusī nu”.</p>
<p><a class='ref sc' id='sc5'>SC 5</a><a class='ref ms' id='ms22J_1954'>Ms 22J_1954</a><a class='ref msdiv' id='msdiv43'>Msdiv 43</a>“Devī ahaṃ saṅkha mahānubhāvā,<br>
Idhāgatā sāgaravārimajjhe;<br>
Anukampikā no ca paduṭṭhacittā,<br>
Taveva atthāya idhāgatāsmi.</p>
<p><a class='ref sc' id='sc6'>SC 6</a><a class='ref ms' id='ms22J_1955'>Ms 22J_1955</a><a class='ref msdiv' id='msdiv44'>Msdiv 44</a>Idhannapānaṃ sayanāsanañca,<br>
Yānāni nānāvividhāni saṅkha;<br>
Sabbassa tyāhaṃ paṭipādayāmi,<br>
Yaṃ kiñci tuyhaṃ manasābhipatthitaṃ”.</p>
<p><a class='ref sc' id='sc7'>SC 7</a><a class='ref ms' id='ms22J_1956'>Ms 22J_1956</a><a class='ref msdiv' id='msdiv45'>Msdiv 45</a>“Yaṃ kiñci <span class='var' id='note1135' title='yiṭṭhaṃva hutaṃva (bj, pts1)'>yiṭṭhañca hutañca</span> mayhaṃ,<br>
Sabbassa no issarā tvaṃ sugatte;<br>
Susoṇi <span class='var' id='note1136' title='subbhu (bj) | subbhā (s2, s3) | subbhuru (pts1)'>subbhamu</span> <span class='var' id='note1137' title='suvilākamajjhe (bj, s2, s3) | vilākamajjhe (pts1) | suvilātamajjhe (mr)'>suvilaggamajjhe</span>,<br>
Kissa me kammassa ayaṃ vipāko”.</p>
<p><a class='ref sc' id='sc8'>SC 8</a><a class='pts' id='pts4.20'></a><a class='ref ms' id='ms22J_1957'>Ms 22J_1957</a><a class='ref msdiv' id='msdiv46'>Msdiv 46</a>“Ghamme pathe brāhmaṇa ekabhikkhuṃ,<br>
Ugghaṭṭapādaṃ tasitaṃ kilantaṃ;<br>
Paṭipādayī saṅkha <span class='var' id='note1138' title='upāhanāhi (bj, pts1)'>upāhanāni</span>,<br>
Sā dakkhiṇā kāmaduhā tavajja”.</p>
<p><a class='ref sc' id='sc9'>SC 9</a><a class='ref ms' id='ms22J_1958'>Ms 22J_1958</a><a class='ref msdiv' id='msdiv47'>Msdiv 47</a>“Sā hotu nāvā phalakūpapannā,<br>
Anavassutā erakavātayuttā;<br>
Aññassa yānassa <span class='var' id='note1139' title='na hatthi (pts1)'>na hettha</span> bhūmi,<br>
Ajjeva maṃ moḷiniṃ pāpayassu”.</p>
<p><a class='ref sc' id='sc10'>SC 10</a><a class='pts' id='pts4.21'></a><a class='ref ms' id='ms22J_1959'>Ms 22J_1959</a><a class='ref msdiv' id='msdiv48'>Msdiv 48</a>“Sā tattha vittā sumanā patītā,<br>
Nāvaṃ sucittaṃ abhinimminitvā;<br>
Ādāya saṅkhaṃ purisena saddhiṃ,<br>
Upānayī nagaraṃ sādhuramman”ti.</p>
</blockquote>
<p class='endsutta'><a class='ref sc' id='sc11'>SC 11</a><a class='ref ms' id='ms22J_1960'>Ms 22J_1960</a>Saṅkhajātakaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
