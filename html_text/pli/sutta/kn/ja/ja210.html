<!DOCTYPE html>
<html>
<head>
<meta charset="utf-8">
<meta author="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="ja210">
<article>
<div class="hgroup">
<p class="division">Jātaka</p>
<p>Dukanipāta</p>
<p>Nataṃdaḷhavagga</p>
<h1>10. Kandagalakajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts2.163"></a><a class="ms" id="p_22J_533"></a><a class="msdiv" id="msdiv119"></a>“Ambho ko nāma yaṃ rukkho,<br>
<span class="var" id="note270" title="sīnapatto (bj) | sītappatto (pts1)">sinnapatto</span> sakaṇṭako;<br>
Yattha ekappahārena,<br>
uttamaṅgaṃ <span class="var" id="note271" title="vighāṭitaṃ (bj) | visāṭitaṃ (s2, s3) | visāṭitanti (pts1)">vibhijjitaṃ</span>”.</p>
<p><a class="sc" id="2"></a><a class="ms" id="p_22J_534"></a><a class="msdiv" id="msdiv120"></a>“Acāri vatāyaṃ vitudaṃ vanāni,<br>
Kaṭṭhaṅgarukkhesu asārakesu;<br>
Athāsadā khadiraṃ <span class="var" id="note272" title="jātisāraṃ (mr)">jātasāraṃ</span>,<br>
Yatthabbhidā garuḷo uttamaṅgan”ti.</p>
</blockquote>
<p class="endsutta"><a class="sc" id="3"></a><a class="ms" id="p_22J_535"></a><span class="var" id="note273" title="kandagaḷakajātakaṃ (bj) | kandalakajātakaṃ (mr)">Kandagalakajātakaṃ</span> dasamaṃ.<br>
Nataṃdaḷhavaggo chaṭṭho.</p>
<p class="uddana-intro"><a class="sc" id="4"></a><a class="ms" id="p_22J_536"></a>Tassuddānaṃ</p>
<blockquote class="uddanagatha">
<p><a class="sc" id="5"></a><a class="ms" id="p_22J_537"></a>Daḷhabandhana haṃsavaro ca puna,<br>
Virūpakkha saviṭṭhaka macchavaro;<br>
Sakuruṅga saassaka ambavaro,<br>
Puna kukkuṭako garuḷena dasāti.</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p>
</aside>
</section>
</div>
</body>
</html>
