<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja460' lang='pli'>
<header>
<ul>
<li class='division'>Jātaka</li>
<li>Ekādasakanipāta</li>
<li>Mātuposakavagga</li>
</ul>
<h1>460. Yudhañcayajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli4.120' href='#pts-vp-pli4.120'></a><a class='ref ms' id='ms22J_2184' href='#ms22J_2184'>Ms 22J_2184</a><a class='ref msdiv' id='msdiv73' href='#msdiv73'>Msdiv 73</a>“<span class='var' id='note1299' title='... paribbūḷhaṃ (bj, pts1) | ... paribyuḷhaṃ (s2, s3)' href='#note1299' title='... paribbūḷhaṃ (bj, pts1) | ... paribyuḷhaṃ (s2, s3)'>Mittāmaccaparibyūḷhaṃ</span>,<br>
ahaṃ vande rathesabhaṃ;<br>
<span class='var' id='note1300' title='pabbajissaṃ mahārāja (bj, pts1)' href='#note1300' title='pabbajissaṃ mahārāja (bj, pts1)'>Pabbajissāmahaṃ rāja</span>,<br>
taṃ devo anumaññatu”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2185' href='#ms22J_2185'>Ms 22J_2185</a><a class='ref msdiv' id='msdiv74' href='#msdiv74'>Msdiv 74</a>“Sace te ūnaṃ kāmehi,<br>
<span class='var' id='note1301' title='ahaṃva pūrayāmi (mr)' href='#note1301' title='ahaṃva pūrayāmi (mr)'>ahaṃ paripūrayāmi</span> te;<br>
Yo taṃ hiṃsati vāremi,<br>
mā <span class='var' id='note1302' title='pabbaji (bj, pts1) | pabbajja (s2, s3)'>pabbaja</span> <span class='var' id='note1303' title='yudhañjaya (bj, s2, s3) | yuvañjaya (pts1)' href='#note1302' title='pabbaji (bj, pts1) | pabbajja (s2, s3)'>pabbaja</span> <span class='var' id='note1303' title='yudhañjaya (bj, s2, s3) | yuvañjaya (pts1)'>yudhañcaya</span>”.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli4.121' href='#pts-vp-pli4.121'></a><a class='ref ms' id='ms22J_2186' href='#ms22J_2186'>Ms 22J_2186</a><a class='ref msdiv' id='msdiv75' href='#msdiv75'>Msdiv 75</a>“Na matthi ūnaṃ kāmehi,<br>
hiṃsitā me na vijjati;<br>
Dīpañca kātumicchāmi,<br>
yaṃ jarā nābhikīrati”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2187' href='#ms22J_2187'>Ms 22J_2187</a><a class='ref msdiv' id='msdiv76' href='#msdiv76'>Msdiv 76</a>“Putto vā pitaraṃ yāce,<br>
pitā vā puttamorasaṃ;<br>
<span class='var' id='note1304' title='negamo yācate (bj, s2, s3, pts1)' href='#note1304' title='negamo yācate (bj, s2, s3, pts1)'>Negamo taṃ yāce</span> tāta,<br>
mā pabbaja yudhañcaya”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2188' href='#ms22J_2188'>Ms 22J_2188</a><a class='ref msdiv' id='msdiv77' href='#msdiv77'>Msdiv 77</a>“Mā maṃ deva nivārehi,<br>
pabbajantaṃ rathesabha;<br>
Māhaṃ kāmehi sammatto,<br>
jarāya vasamanvagū”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2189' href='#ms22J_2189'>Ms 22J_2189</a><a class='ref msdiv' id='msdiv78' href='#msdiv78'>Msdiv 78</a>“Ahaṃ taṃ tāta yācāmi,<br>
ahaṃ putta nivāraye;<br>
Ciraṃ taṃ daṭṭhumicchāmi,<br>
mā pabbaja yudhañcaya”.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli4.122' href='#pts-vp-pli4.122'></a><a class='ref ms' id='ms22J_2190' href='#ms22J_2190'>Ms 22J_2190</a><a class='ref msdiv' id='msdiv79' href='#msdiv79'>Msdiv 79</a>“Ussāvova tiṇaggamhi,<br>
sūriyuggamanaṃ pati;<br>
Evamāyu manussānaṃ,<br>
mā maṃ amma nivāraya”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2191' href='#ms22J_2191'>Ms 22J_2191</a><a class='ref msdiv' id='msdiv80' href='#msdiv80'>Msdiv 80</a>“Taramāno imaṃ yānaṃ,<br>
<span class='var' id='note1305' title='āropentu (pts1)' href='#note1305' title='āropentu (pts1)'>āropetu</span> rathesabha;<br>
Mā me mātā tarantassa,<br>
antarāyakarā ahu”.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2192' href='#ms22J_2192'>Ms 22J_2192</a><a class='ref msdiv' id='msdiv81' href='#msdiv81'>Msdiv 81</a>“Abhidhāvatha bhaddante,<br>
suññaṃ hessati rammakaṃ;<br>
Yudhañcayo anuññāto,<br>
sabbadattena rājinā.</p>
<p><a class='ref sc' id='sc10' href='#sc10'>SC 10</a><a class='ref pts-vp-pli' id='pts-vp-pli4.123' href='#pts-vp-pli4.123'></a><a class='ref ms' id='ms22J_2193' href='#ms22J_2193'>Ms 22J_2193</a><a class='ref msdiv' id='msdiv82' href='#msdiv82'>Msdiv 82</a>Yohu seṭṭho <span class='var' id='note1306' title='manussānaṃ (s2, s3) | sahassānaṃ (mr)' href='#note1306' title='manussānaṃ (s2, s3) | sahassānaṃ (mr)'>sahassassa</span>,<br>
yuvā kañcanasannibho;<br>
Soyaṃ kumāro pabbajito,<br>
kāsāyavasano balī”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2194' href='#ms22J_2194'>Ms 22J_2194</a><a class='ref msdiv' id='msdiv83' href='#msdiv83'>Msdiv 83</a>“Ubho kumārā pabbajitā,<br>
yudhañcayo yudhiṭṭhilo;<br>
Pahāya mātāpitaro,<br>
saṅgaṃ chetvāna maccuno”ti.</p>
</blockquote>
<p class='endsutta'><a class='ref sc' id='sc12' href='#sc12'>SC 12</a><a class='ref ms' id='ms22J_2195' href='#ms22J_2195'>Ms 22J_2195</a><span class='var' id='note1307' title='yudhañjayajātakaṃ (bj, s2, s3) | yuvañjayajātakaṃ (pts1)' href='#note1307' title='yudhañjayajātakaṃ (bj, s2, s3) | yuvañjayajātakaṃ (pts1)'>Yudhañcayajātakaṃ</span> chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
