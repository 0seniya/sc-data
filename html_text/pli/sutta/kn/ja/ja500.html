<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja500' lang='pli'>
<header>
<ul>
<li class='division'>Jātaka</li>
<li>Vīsatinipāta</li>
<li>Mātaṅgavagga</li>
</ul>
<h1>500. Sirīmantajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms22J_2938' href='#ms22J_2938'>Ms 22J_2938</a><a class='ref msdiv' id='msdiv83' href='#msdiv83'>Msdiv 83</a>“Paññāyupetaṃ siriyā vihīnaṃ,<br>
Yasassinaṃ vāpi apetapaññaṃ;<br>
Pucchāmi taṃ senaka etamatthaṃ,<br>
Kamettha seyyo kusalā vadanti”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2939' href='#ms22J_2939'>Ms 22J_2939</a><a class='ref msdiv' id='msdiv84' href='#msdiv84'>Msdiv 84</a>“Dhīrā ca bālā ca have janinda,<br>
Sippūpapannā ca asippino ca;<br>
Sujātimantopi ajātimassa,<br>
Yasassino <span class='var' id='note1848' title='pessakarā (bj, pts1)' href='#note1848' title='pessakarā (bj, pts1)'>pesakarā</span> bhavanti;<br>
Etampi disvāna ahaṃ vadāmi,<br>
Pañño nihīno <span class='var' id='note1849' title='sirimāva (bj, s2, s3, pts1)' href='#note1849' title='sirimāva (bj, s2, s3, pts1)'>sirīmāva</span> seyyo”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2940' href='#ms22J_2940'>Ms 22J_2940</a><a class='ref msdiv' id='msdiv85' href='#msdiv85'>Msdiv 85</a>“Tuvampi pucchāmi anomapañña,<br>
Mahosadha kevaladhammadassi;<br>
Bālaṃ yasassiṃ paṇḍitaṃ appabhogaṃ,<br>
Kamettha seyyo kusalā vadanti”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2941' href='#ms22J_2941'>Ms 22J_2941</a><a class='ref msdiv' id='msdiv86' href='#msdiv86'>Msdiv 86</a>“Pāpāni <span class='var' id='note1850' title='karonti bālā (s2, s3, mr)' href='#note1850' title='karonti bālā (s2, s3, mr)'>kammāni karoti bālo</span>,<br>
<span class='var' id='note1851' title='idameva (bj, s2, s3, Ma-aka) | imameva (mr)'>Idhameva</span> seyyo iti <span class='var' id='note1852' title='maññamānā (s2, s3, mr)' href='#note1851' title='idameva (bj, s2, s3, Ma-aka) | imameva (mr)'>Idhameva</span> seyyo iti <span class='var' id='note1852' title='maññamānā (s2, s3, mr)'>maññamāno</span>;<br>
Idhalokadassī paralokamadassī,<br>
Ubhayattha bālo kalimaggahesi;<br>
Etampi disvāna ahaṃ vadāmi,<br>
Paññova seyyo na yasassi bālo”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2942' href='#ms22J_2942'>Ms 22J_2942</a><a class='ref msdiv' id='msdiv87' href='#msdiv87'>Msdiv 87</a>“Na sippametaṃ vidadhāti bhogaṃ,<br>
<span class='var' id='note1853' title='na bandhavā (bj, s2, s3, mr)'>Na bandhuvā</span> <span class='var' id='note1854' title='na sarīrāvakāso (bj, s2, s3, pts1)' href='#note1853' title='na bandhavā (bj, s2, s3, mr)'>Na bandhuvā</span> <span class='var' id='note1854' title='na sarīrāvakāso (bj, s2, s3, pts1)'>na sarīravaṇṇo yo</span>;<br>
Passeḷamūgaṃ sukhamedhamānaṃ,<br>
Sirī hi naṃ bhajate <span class='var' id='note1855' title='gorimandaṃ (bj, pts1)' href='#note1855' title='gorimandaṃ (bj, pts1)'>goravindaṃ</span>;<br>
Etampi disvāna ahaṃ vadāmi,<br>
Pañño nihīno sirīmāva seyyo”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2943' href='#ms22J_2943'>Ms 22J_2943</a><a class='ref msdiv' id='msdiv88' href='#msdiv88'>Msdiv 88</a>“Laddhā sukhaṃ majjati appapañño,<br>
Dukkhena phuṭṭhopi pamohameti;<br>
Āgantunā dukkhasukhena phuṭṭho,<br>
Pavedhati vāricarova ghamme;<br>
Etampi disvāna ahaṃ vadāmi,<br>
Paññova seyyo na yasassi bālo”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2944' href='#ms22J_2944'>Ms 22J_2944</a><a class='ref msdiv' id='msdiv89' href='#msdiv89'>Msdiv 89</a>“Dumaṃ yathā sāduphalaṃ araññe,<br>
Samantato <span class='var' id='note1856' title='sambhi caranti (bj) | samabhicaranti (pts1)' href='#note1856' title='sambhi caranti (bj) | samabhicaranti (pts1)'>samabhisaranti</span> pakkhī;<br>
Evampi aḍḍhaṃ sadhanaṃ sabhogaṃ,<br>
Bahujjano bhajati atthahetu;<br>
Etampi disvāna ahaṃ vadāmi,<br>
Pañño nihīno sirīmāva seyyo”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2945' href='#ms22J_2945'>Ms 22J_2945</a><a class='ref msdiv' id='msdiv90' href='#msdiv90'>Msdiv 90</a>“Na sādhu balavā bālo,<br>
Sāhasā vindate dhanaṃ;<br>
Kandantametaṃ dummedhaṃ,<br>
Kaḍḍhanti nirayaṃ bhusaṃ;<br>
Etampi disvāna ahaṃ vadāmi,<br>
Paññova seyyo na yasassi bālo”.</p>
<p><a class='ref sc' id='sc9' href='#sc9'>SC 9</a><a class='pts' id='pts6.359' href='#pts6.359'></a><a class='ref ms' id='ms22J_2946' href='#ms22J_2946'>Ms 22J_2946</a><a class='ref msdiv' id='msdiv91' href='#msdiv91'>Msdiv 91</a>“Yā kāci najjo gaṅgamabhissavanti,<br>
Sabbāva tā nāmagottaṃ jahanti;<br>
Gaṅgā samuddaṃ paṭipajjamānā,<br>
Na khāyate <span class='var' id='note1857' title='iddhiparo hi loke (bj, s2, s3) | iddhiparo hi loko (pts1)' href='#note1857' title='iddhiparo hi loke (bj, s2, s3) | iddhiparo hi loko (pts1)'>iddhiṃ paññopi loke</span>;<br>
Etampi disvāna ahaṃ vadāmi,<br>
Pañño nihīno sirīmāva seyyo”.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2947' href='#ms22J_2947'>Ms 22J_2947</a><a class='ref msdiv' id='msdiv92' href='#msdiv92'>Msdiv 92</a>“Yametamakkhā udadhiṃ mahantaṃ,<br>
Savanti najjo sabbakālamasaṅkhyaṃ;<br>
So sāgaro niccamuḷāravego,<br>
Velaṃ na acceti mahāsamuddo.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2948' href='#ms22J_2948'>Ms 22J_2948</a><a class='ref msdiv' id='msdiv93' href='#msdiv93'>Msdiv 93</a>Evampi bālassa pajappitāni,<br>
Paññaṃ na acceti sirī kadāci;<br>
Etampi disvāna ahaṃ vadāmi,<br>
Paññova seyyo na yasassi bālo”.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_2949' href='#ms22J_2949'>Ms 22J_2949</a><a class='ref msdiv' id='msdiv94' href='#msdiv94'>Msdiv 94</a>“Asaññato cepi paresamatthaṃ,<br>
Bhaṇāti <span class='var' id='note1858' title='santhānagato (bj) | saṇṭhānagato (s2, s3, pts1)' href='#note1858' title='santhānagato (bj) | saṇṭhānagato (s2, s3, pts1)'>sandhānagato</span> yasassī;<br>
Tasseva taṃ rūhati ñātimajjhe,<br>
Sirī <span class='var' id='note1859' title='sirihīnaṃ (bj, mr) | sirīhīnaṃ (s2, s3, pts1)'>hi naṃ</span> kārayate <span class='var' id='note1860' title='na paññaṃ (s2, s3, mr)' href='#note1859' title='sirihīnaṃ (bj, mr) | sirīhīnaṃ (s2, s3, pts1)'>hi naṃ</span> kārayate <span class='var' id='note1860' title='na paññaṃ (s2, s3, mr)'>na paññā</span>;<br>
Etampi disvāna ahaṃ vadāmi,<br>
Pañño nihīno sirīmāva seyyo”.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_2950' href='#ms22J_2950'>Ms 22J_2950</a><a class='ref msdiv' id='msdiv95' href='#msdiv95'>Msdiv 95</a>“Parassa vā attano vāpi hetu,<br>
Bālo musā bhāsati appapañño;<br>
So nindito hoti sabhāya majjhe,<br>
<span class='var' id='note1861' title='peccāpi (bj) | peccampi (pts1)' href='#note1861' title='peccāpi (bj) | peccampi (pts1)'>Pacchāpi</span> so duggatigāmī hoti;<br>
Etampi disvāna ahaṃ vadāmi,<br>
Paññova seyyo na yasassi bālo”.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_2951' href='#ms22J_2951'>Ms 22J_2951</a><a class='ref msdiv' id='msdiv96' href='#msdiv96'>Msdiv 96</a>“Atthampi ce bhāsati bhūripañño,<br>
<span class='var' id='note1862' title='anāḷiyo (s2, s3) | anālayo (pts1)' href='#note1862' title='anāḷiyo (s2, s3) | anālayo (pts1)'>Anāḷhiyo</span> appadhano daliddo;<br>
Na tassa taṃ rūhati ñātimajjhe,<br>
Sirī ca paññāṇavato na hoti;<br>
Etampi disvāna ahaṃ vadāmi,<br>
Pañño nihīno sirīmāva seyyo”.</p>
<p><a class='ref sc' id='sc15' href='#sc15'>SC 15</a><a class='ref ms' id='ms22J_2952' href='#ms22J_2952'>Ms 22J_2952</a><a class='ref msdiv' id='msdiv97' href='#msdiv97'>Msdiv 97</a>“Parassa vā attano vāpi hetu,<br>
Na bhāsati alikaṃ bhūripañño;<br>
So pūjito hoti sabhāya majjhe,<br>
Pacchāpi so suggatigāmī hoti;<br>
Etampi disvāna ahaṃ vadāmi,<br>
Paññova seyyo na yasassi bālo”.</p>
<p><a class='ref sc' id='sc16' href='#sc16'>SC 16</a><a class='ref ms' id='ms22J_2953' href='#ms22J_2953'>Ms 22J_2953</a><a class='ref msdiv' id='msdiv98' href='#msdiv98'>Msdiv 98</a>“Hatthī gavassā maṇikuṇḍalā ca,<br>
Thiyo ca iddhesu kulesu jātā;<br>
Sabbāva tā upabhogā bhavanti,<br>
Iddhassa posassa aniddhimanto;<br>
Etampi disvāna ahaṃ vadāmi,<br>
Pañño nihīno sirīmāva seyyo”.</p>
<p><a class='ref sc' id='sc17' href='#sc17'>SC 17</a><a class='ref ms' id='ms22J_2954' href='#ms22J_2954'>Ms 22J_2954</a><a class='ref msdiv' id='msdiv99' href='#msdiv99'>Msdiv 99</a>“Asaṃvihitakammantaṃ,<br>
Bālaṃ dummedhamantinaṃ;<br>
Sirī jahati dummedhaṃ,<br>
Jiṇṇaṃva urago tacaṃ;<br>
Etampi disvāna ahaṃ vadāmi,<br>
Paññova seyyo na yasassi bālo”.</p>
<p><a class='ref sc' id='sc18' href='#sc18'>SC 18</a><a class='ref ms' id='ms22J_2955' href='#ms22J_2955'>Ms 22J_2955</a><a class='ref msdiv' id='msdiv100' href='#msdiv100'>Msdiv 100</a>“Pañca paṇḍitā mayaṃ bhaddante,<br>
Sabbe pañjalikā upaṭṭhitā;<br>
Tvaṃ no abhibhuyya issarosi,<br>
Sakkova bhūtapati devarājā;<br>
Etampi disvāna ahaṃ vadāmi,<br>
Pañño nihīno sirīmāva seyyo”.</p>
<p><a class='ref sc' id='sc19' href='#sc19'>SC 19</a><a class='ref ms' id='ms22J_2956' href='#ms22J_2956'>Ms 22J_2956</a><a class='ref msdiv' id='msdiv101' href='#msdiv101'>Msdiv 101</a>“Dāsova paññassa yasassi bālo,<br>
Atthesu jātesu tathāvidhesu;<br>
Yaṃ paṇḍito nipuṇaṃ saṃvidheti,<br>
Sammohamāpajjati tattha bālo;<br>
Etampi disvāna ahaṃ vadāmi,<br>
Paññova seyyo na yasassi bālo.</p>
<p><a class='ref sc' id='sc20' href='#sc20'>SC 20</a><a class='ref ms' id='ms22J_2957' href='#ms22J_2957'>Ms 22J_2957</a><a class='ref msdiv' id='msdiv102' href='#msdiv102'>Msdiv 102</a>Addhā hi paññāva sataṃ pasatthā,<br>
Kantā sirī bhogaratā manussā;<br>
Ñāṇañca buddhānamatulyarūpaṃ,<br>
Paññaṃ na acceti sirī kadāci”.</p>
<p><a class='ref sc' id='sc21' href='#sc21'>SC 21</a><a class='ref ms' id='ms22J_2958' href='#ms22J_2958'>Ms 22J_2958</a><a class='ref msdiv' id='msdiv103' href='#msdiv103'>Msdiv 103</a>“Yaṃ taṃ apucchimha akittayī no,<br>
Mahosadha kevaladhammadassī;<br>
Gavaṃ sahassaṃ usabhañca nāgaṃ,<br>
Ājaññayutte ca rathe dasa ime;<br>
Pañhassa veyyākaraṇena tuṭṭho,<br>
Dadāmi te gāmavarāni soḷasā”ti.</p>
</blockquote>
<p class='endsutta'><a class='ref sc' id='sc22' href='#sc22'>SC 22</a><a class='ref ms' id='ms22J_2959' href='#ms22J_2959'>Ms 22J_2959</a><span class='var' id='note1863' title='sirimandajātakaṃ (bj, s2, s3, pts1)' href='#note1863' title='sirimandajātakaṃ (bj, s2, s3, pts1)'>Sirīmantajātakaṃ</span> catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
