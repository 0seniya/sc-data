<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja429' lang='pli'>
<header>
<ul>
<li class='division'>Jātaka</li>
<li>Navakanipāta</li>
<li>Gijjhavagga</li>
</ul>
<h1>429. Mahāsuvajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.491</a><a class='ref ms' id='ms22J_1802' href='#ms22J_1802'>Ms 22J_1802</a><a class='ref msdiv' id='msdiv20' href='#msdiv20'>Msdiv 20</a>“Dumo yadā hoti phalūpapanno,<br>
Bhuñjanti naṃ <span class='var' id='note1044' title='vihagā (bj, pts1)' href='#note1044' title='vihagā (bj, pts1)'>vihaṅgamā</span> sampatantā;<br>
Khīṇanti <span class='var' id='note1045' title='ñatvā dumapphalaccayena (mr)' href='#note1045' title='ñatvā dumapphalaccayena (mr)'>ñatvāna dumaṃ phalaccaye</span>,<br>
Disodisaṃ yanti tato vihaṅgamā.</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.492</a><a class='ref ms' id='ms22J_1803' href='#ms22J_1803'>Ms 22J_1803</a><a class='ref msdiv' id='msdiv21' href='#msdiv21'>Msdiv 21</a>Cara cārikaṃ lohitatuṇḍa māmari,<br>
Kiṃ tvaṃ suva sukkhadumamhi jhāyasi;<br>
Tadiṅgha maṃ brūhi vasantasannibha,<br>
Kasmā suva sukkhadumaṃ na riñcasi”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1804' href='#ms22J_1804'>Ms 22J_1804</a><a class='ref msdiv' id='msdiv22' href='#msdiv22'>Msdiv 22</a>“Ye ve sakhīnaṃ sakhāro bhavanti,<br>
<span class='var' id='note1046' title='pāṇāccaye (s2, s3) | pāṇaṃ caje (mr)' href='#note1046' title='pāṇāccaye (s2, s3) | pāṇaṃ caje (mr)'>Pāṇaccaye</span> dukkhasukhesu haṃsa;<br>
Khīṇaṃ akhīṇampi na taṃ jahanti,<br>
Santo sataṃ dhammamanussarantā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1805' href='#ms22J_1805'>Ms 22J_1805</a><a class='ref msdiv' id='msdiv23' href='#msdiv23'>Msdiv 23</a>Sohaṃ sataṃ aññatarosmi haṃsa,<br>
Ñātī ca me hoti sakhā ca rukkho;<br>
Taṃ nussahe jīvikattho pahātuṃ,<br>
Khīṇanti ñatvāna <span class='var' id='note1047' title='na esa (s2, s3) | na sosa (mr)' href='#note1047' title='na esa (s2, s3) | na sosa (mr)'>na hesa</span> dhammo”.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.493</a><a class='ref ms' id='ms22J_1806' href='#ms22J_1806'>Ms 22J_1806</a><a class='ref msdiv' id='msdiv24' href='#msdiv24'>Msdiv 24</a>“Sādhu sakkhi kataṃ hoti,<br>
metti <span class='var' id='note1048' title='mittaṃ saṅgati sandhavo (mr)' href='#note1048' title='mittaṃ saṅgati sandhavo (mr)'>saṃsati santhavo</span>;<br>
Sacetaṃ dhammaṃ rocesi,<br>
pāsaṃsosi vijānataṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1807' href='#ms22J_1807'>Ms 22J_1807</a><a class='ref msdiv' id='msdiv25' href='#msdiv25'>Msdiv 25</a>So te suva varaṃ dammi,<br>
pattayāna vihaṅgama;<br>
Varaṃ varassu vakkaṅga,<br>
yaṃ kiñci manasicchasi”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1808' href='#ms22J_1808'>Ms 22J_1808</a><a class='ref msdiv' id='msdiv26' href='#msdiv26'>Msdiv 26</a>“Varañca me haṃsa bhavaṃ dadeyya,<br>
Ayañca rukkho punarāyuṃ labhetha;<br>
So sākhavā phalimā saṃvirūḷho,<br>
Madhutthiko tiṭṭhatu sobhamāno”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_1809' href='#ms22J_1809'>Ms 22J_1809</a><a class='ref msdiv' id='msdiv27' href='#msdiv27'>Msdiv 27</a>“Taṃ passa samma phalimaṃ uḷāraṃ,<br>
Sahāva te hotu udumbarena;<br>
So sākhavā phalimā saṃvirūḷho,<br>
Madhutthiko tiṭṭhatu sobhamāno”.</p>
<p><a class='ref sc' id='sc9' href='#sc9'>SC 9</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.494</a><a class='ref ms' id='ms22J_1810' href='#ms22J_1810'>Ms 22J_1810</a><a class='ref msdiv' id='msdiv28' href='#msdiv28'>Msdiv 28</a>“Evaṃ sakka sukhī hohi,<br>
saha sabbehi ñātibhi;<br>
Yathāhamajja sukhito,<br>
disvāna saphalaṃ dumaṃ”.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_1811' href='#ms22J_1811'>Ms 22J_1811</a><a class='ref msdiv' id='msdiv29' href='#msdiv29'>Msdiv 29</a>“Suvassa ca varaṃ datvā,<br>
katvāna saphalaṃ dumaṃ;<br>
Pakkāmi saha bhariyāya,<br>
devānaṃ nandanaṃ vanan”ti.</p>
</blockquote>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms22J_1812' href='#ms22J_1812'>Ms 22J_1812</a><span class='var' id='note1049' title='mahāsukajātakaṃ (bj, pts1) | mahāsuvarājajātakaṃ (s2, s3)' href='#note1049' title='mahāsukajātakaṃ (bj, pts1) | mahāsuvarājajātakaṃ (s2, s3)'>Mahāsuvajātakaṃ</span> tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
