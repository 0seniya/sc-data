<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja428' lang='pli'>
<header>
<ul>
<li class='division'>Jātaka</li>
<li>Navakanipāta</li>
<li>Gijjhavagga</li>
</ul>
<h1>428. Kosambiyajātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts3.488'></a><a class='ref ms' id='ms22J_1791'>Ms 22J_1791</a><a class='ref msdiv' id='msdiv10'>Msdiv 10</a>“Puthusaddo samajano,<br>
na bālo koci maññatha;<br>
Saṃghasmiṃ bhijjamānasmiṃ,<br>
nāññaṃ bhiyyo amaññaruṃ.</p>
<p><a class='ref sc' id='sc2'>SC 2</a><a class='ref ms' id='ms22J_1792'>Ms 22J_1792</a><a class='ref msdiv' id='msdiv11'>Msdiv 11</a>Parimuṭṭhā paṇḍitābhāsā,<br>
vācāgocarabhāṇino;<br>
Yāvicchanti mukhāyāmaṃ,<br>
yena nītā na taṃ vidū.</p>
<p><a class='ref sc' id='sc3'>SC 3</a><a class='ref ms' id='ms22J_1793'>Ms 22J_1793</a><a class='ref msdiv' id='msdiv12'>Msdiv 12</a>Akkocchi maṃ avadhi maṃ,<br>
ajini maṃ ahāsi me;<br>
Ye ca taṃ upanayhanti,<br>
veraṃ tesaṃ na sammati.</p>
<p><a class='ref sc' id='sc4'>SC 4</a><a class='ref ms' id='ms22J_1794'>Ms 22J_1794</a><a class='ref msdiv' id='msdiv13'>Msdiv 13</a>Akkocchi maṃ avadhi maṃ,<br>
ajini maṃ ahāsi me;<br>
Ye ca taṃ nupanayhanti,<br>
veraṃ tesūpasammati.</p>
<p><a class='ref sc' id='sc5'>SC 5</a><a class='ref ms' id='ms22J_1795'>Ms 22J_1795</a><a class='ref msdiv' id='msdiv14'>Msdiv 14</a>Na hi verena verāni,<br>
sammantīdha kudācanaṃ;<br>
Averena ca sammanti,<br>
esa dhammo sanantano.</p>
<p><a class='ref sc' id='sc6'>SC 6</a><a class='ref ms' id='ms22J_1796'>Ms 22J_1796</a><a class='ref msdiv' id='msdiv15'>Msdiv 15</a>Pare ca na vijānanti,<br>
mayamettha yamāmase;<br>
Ye ca tattha vijānanti,<br>
tato sammanti medhagā.</p>
<p><a class='ref sc' id='sc7'>SC 7</a><a class='ref ms' id='ms22J_1797'>Ms 22J_1797</a><a class='ref msdiv' id='msdiv16'>Msdiv 16</a>Aṭṭhicchinnā pāṇaharā,<br>
<span class='var' id='note1042' title='gavassa (mr)'>gavāssa</span> dhanahārino;<br>
Raṭṭhaṃ vilumpamānānaṃ,<br>
tesampi hoti saṅgati;<br>
Kasmā tumhāka no siyā.</p>
<p><a class='ref sc' id='sc8'>SC 8</a><a class='ref ms' id='ms22J_1798'>Ms 22J_1798</a><a class='ref msdiv' id='msdiv17'>Msdiv 17</a>Sace labhetha nipakaṃ sahāyaṃ,<br>
Saddhiṃ caraṃ sādhuvihāridhīraṃ;<br>
Abhibhuyya sabbāni parissayāni,<br>
Careyya tenattamano satīmā.</p>
<p><a class='ref sc' id='sc9'>SC 9</a><a class='ref ms' id='ms22J_1799'>Ms 22J_1799</a><a class='ref msdiv' id='msdiv18'>Msdiv 18</a>No ce labhetha nipakaṃ sahāyaṃ,<br>
Saddhiṃ caraṃ sādhuvihāridhīraṃ;<br>
Rājāva raṭṭhaṃ vijitaṃ pahāya,<br>
Eko care mātaṅgaraññeva nāgo.</p>
<p><a class='ref sc' id='sc10'>SC 10</a><a class='ref ms' id='ms22J_1800'>Ms 22J_1800</a><a class='ref msdiv' id='msdiv19'>Msdiv 19</a>Ekassa caritaṃ seyyo,<br>
Natthi bāle sahāyatā;<br>
Eko care na pāpāni kayirā,<br>
Appossukko mātaṅgaraññeva nāgo”ti.</p>
</blockquote>
<p class='endsutta'><a class='ref sc' id='sc11'>SC 11</a><a class='ref ms' id='ms22J_1801'>Ms 22J_1801</a><span class='var' id='note1043' title='kosambajātakaṃ (bj) | kosambījātakaṃ (pts1)'>Kosambiyajātakaṃ</span> dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
