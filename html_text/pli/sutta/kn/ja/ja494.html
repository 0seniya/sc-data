<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja494' lang='pli'>
<header>
<ul>
<li class='division'>Jātaka</li>
<li>Pakiṇṇakanipāta</li>
<li>Sālikedāravagga</li>
</ul>
<h1>494. Sādhinajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.355</a><a class='ref ms' id='ms22J_2759' href='#ms22J_2759'>Ms 22J_2759</a><a class='ref msdiv' id='msdiv202' href='#msdiv202'>Msdiv 202</a>“Abbhuto vata lokasmiṃ,<br>
uppajji lomahaṃsano;<br>
Dibbo ratho pāturahu,<br>
vedehassa yasassino”.</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.356</a><a class='ref ms' id='ms22J_2760' href='#ms22J_2760'>Ms 22J_2760</a><a class='ref msdiv' id='msdiv203' href='#msdiv203'>Msdiv 203</a>Devaputto mahiddhiko,<br>
<span class='var' id='note1733' title='mātalī (bj)' href='#note1733' title='mātalī (bj)'>mātali</span> devasārathi;<br>
Nimantayittha rājānaṃ,<br>
vedehaṃ mithilaggahaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2761' href='#ms22J_2761'>Ms 22J_2761</a><a class='ref msdiv' id='msdiv204' href='#msdiv204'>Msdiv 204</a>“Ehimaṃ rathamāruyha,<br>
rājaseṭṭha disampati;<br>
Devā dassanakāmā te,<br>
tāvatiṃsā saindakā;<br>
Saramānā hi te devā,<br>
sudhammāyaṃ samacchare”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2762' href='#ms22J_2762'>Ms 22J_2762</a><a class='ref msdiv' id='msdiv205' href='#msdiv205'>Msdiv 205</a>Tato ca rājā <span class='var' id='note1734' title='sādhīno (bj, pts1)' href='#note1734' title='sādhīno (bj, pts1)'>sādhino</span>,<br>
<span class='var' id='note1735' title='pamukho rathamāruhi (bj, pts1)' href='#note1735' title='pamukho rathamāruhi (bj, pts1)'>vedeho mithilaggaho</span>;<br>
<span class='var' id='note1736' title='... yuttaṃ abhiruyha (bj, s2, s3)' href='#note1736' title='... yuttaṃ abhiruyha (bj, s2, s3)'>Sahassayuttamāruyha</span>,<br>
agā devāna santike;<br>
Taṃ devā paṭinandiṃsu,<br>
disvā rājānamāgataṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2763' href='#ms22J_2763'>Ms 22J_2763</a><a class='ref msdiv' id='msdiv206' href='#msdiv206'>Msdiv 206</a>“Svāgataṃ te mahārāja,<br>
atho te adurāgataṃ;<br>
Nisīda dāni <span class='var' id='note1737' title='rājisi (bj, s2, s3, pts1)' href='#note1737' title='rājisi (bj, s2, s3, pts1)'>rājīsi</span>,<br>
devarājassa santike”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2764' href='#ms22J_2764'>Ms 22J_2764</a><a class='ref msdiv' id='msdiv207' href='#msdiv207'>Msdiv 207</a>Sakkopi paṭinandittha,<br>
vedehaṃ mithilaggahaṃ;<br>
<span class='var' id='note1738' title='nimantayī ca (bj, pts1)' href='#note1738' title='nimantayī ca (bj, pts1)'>Nimantayittha</span> kāmehi,<br>
āsanena ca vāsavo.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2765' href='#ms22J_2765'>Ms 22J_2765</a><a class='ref msdiv' id='msdiv208' href='#msdiv208'>Msdiv 208</a>“Sādhu khosi anuppatto,<br>
āvāsaṃ vasavattinaṃ;<br>
Vasa devesu rājīsi,<br>
sabbakāmasamiddhisu;<br>
Tāvatiṃsesu devesu,<br>
bhuñja kāme amānuse”.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.357</a><a class='ref ms' id='ms22J_2766' href='#ms22J_2766'>Ms 22J_2766</a><a class='ref msdiv' id='msdiv209' href='#msdiv209'>Msdiv 209</a>“Ahaṃ pure saggagato ramāmi,<br>
Naccehi gītehi ca vāditehi;<br>
So dāni ajja na ramāmi sagge,<br>
Āyuṃ nu <span class='var' id='note1739' title='khīṇaṃ (s2, s3)' href='#note1739' title='khīṇaṃ (s2, s3)'>khīṇo</span> maraṇaṃ nu santike;<br>
Udāhu mūḷhosmi janindaseṭṭha”.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2767' href='#ms22J_2767'>Ms 22J_2767</a><a class='ref msdiv' id='msdiv210' href='#msdiv210'>Msdiv 210</a>“<span class='var' id='note1740' title='na cāyu (bj, pts1, mr)'>Na tāyu</span> khīṇaṃ <span class='var' id='note1741' title='maraṇaṃ te (bj, pts1)' href='#note1740' title='na cāyu (bj, pts1, mr)'>Na tāyu</span> khīṇaṃ <span class='var' id='note1741' title='maraṇaṃ te (bj, pts1)'>maraṇañca</span> dūre,<br>
Na cāpi mūḷho naravīraseṭṭha;<br>
<span class='var' id='note1742' title='tavañca (bj, pts1) | tava ca (mr)' href='#note1742' title='tavañca (bj, pts1) | tava ca (mr)'>Tuyhañca</span> puññāni parittakāni,<br>
Yesaṃ vipākaṃ idha <span class='var' id='note1743' title='vedayato (pts1, mr)' href='#note1743' title='vedayato (pts1, mr)'>vedayittho</span>.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2768' href='#ms22J_2768'>Ms 22J_2768</a><a class='ref msdiv' id='msdiv211' href='#msdiv211'>Msdiv 211</a>Vasa devānubhāvena,<br>
rājaseṭṭha disampati;<br>
Tāvatiṃsesu devesu,<br>
bhuñja kāme amānuse”.</p>
<p><a class='ref sc' id='sc11' href='#sc11'>SC 11</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.358</a><a class='ref ms' id='ms22J_2769' href='#ms22J_2769'>Ms 22J_2769</a><a class='ref msdiv' id='msdiv212' href='#msdiv212'>Msdiv 212</a>“Yathā yācitakaṃ yānaṃ,<br>
yathā yācitakaṃ dhanaṃ;<br>
Evaṃsampadamevetaṃ,<br>
yaṃ parato dānapaccayā.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_2770' href='#ms22J_2770'>Ms 22J_2770</a><a class='ref msdiv' id='msdiv213' href='#msdiv213'>Msdiv 213</a>Na cāhametamicchāmi,<br>
yaṃ parato dānapaccayā;<br>
Sayaṃkatāni puññāni,<br>
taṃ me <span class='var' id='note1744' title='āveṇiyaṃ (s2, s3, pts1) | āvenikaṃ (mr)' href='#note1744' title='āveṇiyaṃ (s2, s3, pts1) | āvenikaṃ (mr)'>āveṇikaṃ</span> dhanaṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_2771' href='#ms22J_2771'>Ms 22J_2771</a><a class='ref msdiv' id='msdiv214' href='#msdiv214'>Msdiv 214</a>Sohaṃ gantvā manussesu,<br>
kāhāmi kusalaṃ bahuṃ;<br>
Dānena samacariyāya,<br>
saṃyamena damena ca;<br>
Yaṃ katvā sukhito hoti,<br>
na ca pacchānutappati.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_2772' href='#ms22J_2772'>Ms 22J_2772</a><a class='ref msdiv' id='msdiv215' href='#msdiv215'>Msdiv 215</a>Imāni tāni khettāni,<br>
imaṃ nikkhaṃ sukuṇḍalaṃ;<br>
Imā tā haritānūpā,<br>
imā najjo savantiyo.</p>
<p><a class='ref sc' id='sc15' href='#sc15'>SC 15</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.359</a><a class='ref ms' id='ms22J_2773' href='#ms22J_2773'>Ms 22J_2773</a><a class='ref msdiv' id='msdiv216' href='#msdiv216'>Msdiv 216</a>Imā tā pokkharaṇī rammā,<br>
<span class='var' id='note1745' title='cakkavākūpakūjitā (bj, pts1) | cākavākūpakujjitā (s2, s3)' href='#note1745' title='cakkavākūpakūjitā (bj, pts1) | cākavākūpakujjitā (s2, s3)'>cakkavākapakūjitā</span>;<br>
Mandālakehi sañchannā,<br>
padumuppalakehi ca;<br>
Yassimāni mamāyiṃsu,<br>
kiṃ nu te disataṃ gatā.</p>
<p><a class='ref sc' id='sc16' href='#sc16'>SC 16</a><a class='ref ms' id='ms22J_2774' href='#ms22J_2774'>Ms 22J_2774</a><a class='ref msdiv' id='msdiv217' href='#msdiv217'>Msdiv 217</a>Tānīdha khettāni so bhūmibhāgo,<br>
<span class='var' id='note1746' title='te ārāmā te vana’me pacārā (bj, pts1) | te yeva ārāmavanāni sañcarā (mr)' href='#note1746' title='te ārāmā te vana’me pacārā (bj, pts1) | te yeva ārāmavanāni sañcarā (mr)'>Teyeva ārāmavanūpacārā</span>;<br>
Tameva mayhaṃ janataṃ apassato,<br>
Suññaṃva me nārada khāyate disā”.</p>
<p><a class='ref sc' id='sc17' href='#sc17'>SC 17</a><a class='ref ms' id='ms22J_2775' href='#ms22J_2775'>Ms 22J_2775</a><a class='ref msdiv' id='msdiv218' href='#msdiv218'>Msdiv 218</a>“Diṭṭhā mayā vimānāni,<br>
obhāsentā catuddisā;<br>
Sammukhā devarājassa,<br>
tidasānañca sammukhā.</p>
<p><a class='ref sc' id='sc18' href='#sc18'>SC 18</a><a class='ref ms' id='ms22J_2776' href='#ms22J_2776'>Ms 22J_2776</a><a class='ref msdiv' id='msdiv219' href='#msdiv219'>Msdiv 219</a>Vutthaṃ me bhavanaṃ <span class='var' id='note1747' title='dibbaṃ (bj, pts1)' href='#note1747' title='dibbaṃ (bj, pts1)'>dibyaṃ</span>,<br>
Bhuttā kāmā amānusā;<br>
Tāvatiṃsesu devesu,<br>
Sabbakāmasamiddhisu.</p>
<p><a class='ref sc' id='sc19' href='#sc19'>SC 19</a><a class='ref ms' id='ms22J_2777' href='#ms22J_2777'>Ms 22J_2777</a><a class='ref msdiv' id='msdiv220' href='#msdiv220'>Msdiv 220</a>Sohaṃ etādisaṃ hitvā,<br>
puññāyamhi idhāgato;<br>
Dhammameva carissāmi,<br>
nāhaṃ rajjena atthiko.</p>
<p><a class='ref sc' id='sc20' href='#sc20'>SC 20</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.360</a><a class='ref ms' id='ms22J_2778' href='#ms22J_2778'>Ms 22J_2778</a><a class='ref msdiv' id='msdiv221' href='#msdiv221'>Msdiv 221</a>Adaṇḍāvacaraṃ maggaṃ,<br>
sammāsambuddhadesitaṃ;<br>
Taṃ maggaṃ paṭipajjissaṃ,<br>
yena gacchanti subbatā”ti.</p>
</blockquote>
<p class='endsutta'><a class='ref sc' id='sc21' href='#sc21'>SC 21</a><a class='ref ms' id='ms22J_2779' href='#ms22J_2779'>Ms 22J_2779</a><span class='var' id='note1748' title='sādhinarājajātakaṃ (s2, s3) | sādhīnajātakaṃ (pts1)' href='#note1748' title='sādhinarājajātakaṃ (s2, s3) | sādhīnajātakaṃ (pts1)'>Sādhinajātakaṃ</span> ekādasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
