<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja407' lang='pli'>
<header>
<ul>
<li class='division'>Jātaka</li>
<li>Sattakanipāta</li>
<li>Gandhāravagga</li>
</ul>
<h1>407. Mahākapijātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts3.373' href='#pts3.373'></a><a class='ref ms' id='ms22J_1580' href='#ms22J_1580'>Ms 22J_1580</a><a class='ref msdiv' id='msdiv83' href='#msdiv83'>Msdiv 83</a>“Attānaṃ saṅkamaṃ katvā,<br>
Yo sotthiṃ samatārayi;<br>
Kiṃ tvaṃ tesaṃ <span class='var' id='note929' title='kimo (bj, pts1) | kiṃme (s2, s3)' href='#note929' title='kimo (bj, pts1) | kiṃme (s2, s3)'>kime</span> tuyhaṃ,<br>
Honti <span class='var' id='note930' title='hete (s2, s3) | so te (mr)' href='#note930' title='hete (s2, s3) | so te (mr)'>ete</span> mahākapi”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1581' href='#ms22J_1581'>Ms 22J_1581</a><a class='ref msdiv' id='msdiv84' href='#msdiv84'>Msdiv 84</a>“Rājāhaṃ issaro tesaṃ,<br>
yūthassa parihārako;<br>
Tesaṃ sokaparetānaṃ,<br>
bhītānaṃ te arindama.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1582' href='#ms22J_1582'>Ms 22J_1582</a><a class='ref msdiv' id='msdiv85' href='#msdiv85'>Msdiv 85</a><span class='var' id='note931' title='sa laṅghayitvā (pts1) | sulaṅghayitvā (mr)' href='#note931' title='sa laṅghayitvā (pts1) | sulaṅghayitvā (mr)'>Ullaṅghayitvā</span> attānaṃ,<br>
vissaṭṭhadhanuno sataṃ;<br>
Tato aparapādesu,<br>
daḷhaṃ bandhaṃ latāguṇaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1583' href='#ms22J_1583'>Ms 22J_1583</a><a class='ref msdiv' id='msdiv86' href='#msdiv86'>Msdiv 86</a>Chinnabbhamiva vātena,<br>
<span class='var' id='note932' title='nunno (bj)' href='#note932' title='nunno (bj)'>Nuṇṇo</span> rukkhaṃ upāgamiṃ;<br>
Sohaṃ appabhavaṃ tattha,<br>
Sākhaṃ hatthehi aggahiṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1584' href='#ms22J_1584'>Ms 22J_1584</a><a class='ref msdiv' id='msdiv87' href='#msdiv87'>Msdiv 87</a>Taṃ maṃ viyāyataṃ santaṃ,<br>
sākhāya ca latāya ca;<br>
Samanukkamantā pādehi,<br>
sotthiṃ sākhāmigā gatā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1585' href='#ms22J_1585'>Ms 22J_1585</a><a class='ref msdiv' id='msdiv88' href='#msdiv88'>Msdiv 88</a>Taṃ maṃ na tapate bandho,<br>
<span class='var' id='note933' title='vadho (bj, s2, s3, pts1)' href='#note933' title='vadho (bj, s2, s3, pts1)'>mato</span> me na tapessati;<br>
Sukhamāharitaṃ tesaṃ,<br>
yesaṃ rajjamakārayiṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1586' href='#ms22J_1586'>Ms 22J_1586</a><a class='ref msdiv' id='msdiv89' href='#msdiv89'>Msdiv 89</a>Esā te upamā rāja,<br>
<span class='var' id='note934' title=' atthasandassanī katā (sī1, pā1), taṃ suṇāhi arindama (syā2), taṃ suṇāhi arindamaṃ (syā3)' href='#note934' title=' atthasandassanī katā (sī1, pā1), taṃ suṇāhi arindama (syā2), taṃ suṇāhi arindamaṃ (syā3)'>taṃ suṇohi arindama</span>;<br>
Raññā raṭṭhassa yoggassa,<br>
balassa nigamassa ca;<br>
Sabbesaṃ sukhameṭṭhabbaṃ,<br>
khattiyena pajānatā”ti.</p>
</blockquote>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms22J_1587' href='#ms22J_1587'>Ms 22J_1587</a>Mahākapijātakaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
