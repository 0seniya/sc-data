<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja358' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Maṇikuṇḍalavagga</li>
</ul>
<h1>358. Cūḷadhammapālajātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms22J_1196'>Ms 22J_1196</a><a class='ref msdiv' id='msdiv44'>Msdiv 44</a>“Ahameva dūsiyā bhūnahatā,<br>
Rañño mahāpatāpassa;<br>
Etaṃ muñcatu dhammapālaṃ,<br>
Hatthe me deva chedehi.</p>
<p><a class='ref sc' id='sc2'>SC 2</a><a class='pts' id='pts3.180'></a><a class='ref ms' id='ms22J_1197'>Ms 22J_1197</a><a class='ref msdiv' id='msdiv45'>Msdiv 45</a>Ahameva dūsiyā bhūnahatā,<br>
Rañño mahāpatāpassa;<br>
Etaṃ muñcatu dhammapālaṃ,<br>
Pāde me deva chedehi.</p>
<p><a class='ref sc' id='sc3'>SC 3</a><a class='ref ms' id='ms22J_1198'>Ms 22J_1198</a><a class='ref msdiv' id='msdiv46'>Msdiv 46</a>Ahameva dūsiyā bhūnahatā,<br>
Rañño mahāpatāpassa;<br>
Etaṃ muñcatu dhammapālaṃ,<br>
Sīsaṃ me deva chedehi.</p>
<p><a class='ref sc' id='sc4'>SC 4</a><a class='pts' id='pts3.181'></a><a class='ref ms' id='ms22J_1199'>Ms 22J_1199</a><a class='ref msdiv' id='msdiv47'>Msdiv 47</a><span class='var' id='note684' title='naha (bj, s2, s3, pts1)'>Na hi</span> nūnimassa rañño,<br>
Mittāmaccā ca vijjare suhadā;<br>
Ye na vadanti rājānaṃ,<br>
Mā ghātayi orasaṃ puttaṃ.</p>
<p><a class='ref sc' id='sc5'>SC 5</a><a class='ref ms' id='ms22J_1200'>Ms 22J_1200</a><a class='ref msdiv' id='msdiv48'>Msdiv 48</a><span class='var' id='note685' title='naha (bj, s2, s3, pts1)'>Na hi</span> nūnimassa rañño,<br>
Ñātī mittā ca vijjare suhadā;<br>
Ye na vadanti rājānaṃ,<br>
Mā ghātayi atrajaṃ puttaṃ.</p>
<p><a class='ref sc' id='sc6'>SC 6</a><a class='ref ms' id='ms22J_1201'>Ms 22J_1201</a><a class='ref msdiv' id='msdiv49'>Msdiv 49</a>Candanasārānulittā,<br>
Bāhā chijjanti dhammapālassa;<br>
Dāyādassa pathabyā,<br>
Pāṇā me deva rujjhantī”ti.</p>
</blockquote>
<p class='endsutta'><a class='ref sc' id='sc7'>SC 7</a><a class='ref ms' id='ms22J_1202'>Ms 22J_1202</a><span class='var' id='note686' title='culladhammapālajātakaṃ (bj, s2, s3)'>Cūḷadhammapālajātakaṃ</span> aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
