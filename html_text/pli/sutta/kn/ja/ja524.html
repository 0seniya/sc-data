<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja524' lang='pli'>
<header>
<ul>
<li class='division'>Jātaka</li>
<li>Cattālīsanipāta</li>
<li>Tesakuṇavagga</li>
</ul>
<h1>524. Saṅkhapālajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli5.165' href='#pts-vp-pli5.165'></a><a class='ref ms' id='ms23J_147' href='#ms23J_147'>Ms 23J_147</a><a class='ref msdiv' id='msdiv143' href='#msdiv143'>Msdiv 143</a>“Ariyāvakāsosi pasannanetto,<br>
Maññe bhavaṃ pabbajito kulamhā;<br>
Kathaṃ nu vittāni pahāya bhoge,<br>
Pabbaji nikkhamma gharā <span class='var' id='note113' title='sapañño (s2, s3) | sapaññā (pts1)' href='#note113' title='sapañño (s2, s3) | sapaññā (pts1)'>sapañña</span>”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms23J_148' href='#ms23J_148'>Ms 23J_148</a><a class='ref msdiv' id='msdiv144' href='#msdiv144'>Msdiv 144</a>“Sayaṃ vimānaṃ naradeva disvā,<br>
Mahānubhāvassa mahoragassa;<br>
Disvāna puññāna mahāvipākaṃ,<br>
Saddhāyahaṃ pabbajitomhi rāja”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms23J_149' href='#ms23J_149'>Ms 23J_149</a><a class='ref msdiv' id='msdiv145' href='#msdiv145'>Msdiv 145</a>“Na kāmakāmā na bhayā na dosā,<br>
Vācaṃ musā pabbajitā bhaṇanti;<br>
Akkhāhi me pucchito etamatthaṃ,<br>
Sutvāna me jāyihitippasādo”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms23J_150' href='#ms23J_150'>Ms 23J_150</a><a class='ref msdiv' id='msdiv146' href='#msdiv146'>Msdiv 146</a>“<span class='var' id='note114' title='vaṇijja (pts1)' href='#note114' title='vaṇijja (pts1)'>Vāṇijja</span> raṭṭhādhipa gacchamāno,<br>
Pathe addasāsimhi <span class='var' id='note115' title='milācaputte (bj, pts1)' href='#note115' title='milācaputte (bj, pts1)'>bhojaputte</span>;<br>
Pavaddhakāyaṃ uragaṃ mahantaṃ,<br>
Ādāya gacchante pamodamāne.</p>
<p><a class='ref sc' id='sc5' href='#sc5'>SC 5</a><a class='ref ms' id='ms23J_151' href='#ms23J_151'>Ms 23J_151</a><a class='ref msdiv' id='msdiv147' href='#msdiv147'>Msdiv 147</a>Sohaṃ samāgamma janinda tehi,<br>
Pahaṭṭhalomo avacamhi bhīto;<br>
‘Kuhiṃ ayaṃ <span class='var' id='note116' title='niyyati (mr)' href='#note116' title='niyyati (mr)'>nīyati</span> bhīmakāyo,<br>
Nāgena kiṃ kāhatha bhojaputtā’.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli5.166' href='#pts-vp-pli5.166'></a><a class='ref ms' id='ms23J_152' href='#ms23J_152'>Ms 23J_152</a><a class='ref msdiv' id='msdiv148' href='#msdiv148'>Msdiv 148</a>‘Nāgo ayaṃ nīyati <span class='var' id='note117' title='bhojanatthaṃ (bj, s2, s3, pts1)' href='#note117' title='bhojanatthaṃ (bj, s2, s3, pts1)'>bhojanatthā</span>,<br>
Pavaddhakāyo urago mahanto;<br>
Sāduñca thūlañca muduñca maṃsaṃ,<br>
Na tvaṃ rasaññāsi videhaputta.</p>
<p><a class='ref sc' id='sc7' href='#sc7'>SC 7</a><a class='ref ms' id='ms23J_153' href='#ms23J_153'>Ms 23J_153</a><a class='ref msdiv' id='msdiv149' href='#msdiv149'>Msdiv 149</a>Ito mayaṃ gantvā sakaṃ <span class='var' id='note118' title='niketanaṃ (pts1)' href='#note118' title='niketanaṃ (pts1)'>niketaṃ</span>,<br>
Ādāya satthāni vikopayitvā;<br>
Maṃsāni <span class='var' id='note119' title='bhakkhāma (s2, s3)' href='#note119' title='bhakkhāma (s2, s3)'>bhokkhāma</span> pamodamānā,<br>
Mayañhi ve sattavo pannagānaṃ’.</p>
<p><a class='ref sc' id='sc8' href='#sc8'>SC 8</a><a class='ref ms' id='ms23J_154' href='#ms23J_154'>Ms 23J_154</a><a class='ref msdiv' id='msdiv150' href='#msdiv150'>Msdiv 150</a>‘Sace ayaṃ nīyati bhojanatthā,<br>
Pavaddhakāyo urago mahanto;<br>
Dadāmi vo <span class='var' id='note120' title='balivaddāni (bj, pts1) | balibaddhāni (s2, s3)' href='#note120' title='balivaddāni (bj, pts1) | balibaddhāni (s2, s3)'>balibaddāni</span> soḷasa,<br>
Nāgaṃ imaṃ muñcatha bandhanasmā’.</p>
<p><a class='ref sc' id='sc9' href='#sc9'>SC 9</a><a class='ref ms' id='ms23J_155' href='#ms23J_155'>Ms 23J_155</a><a class='ref msdiv' id='msdiv151' href='#msdiv151'>Msdiv 151</a>‘Addhā hi no bhakkho ayaṃ manāpo,<br>
<span class='var' id='note121' title='... oragā ... (s2, s3) | bahuṃ ca no urago bhuttapubbo (mr)' href='#note121' title='... oragā ... (s2, s3) | bahuṃ ca no urago bhuttapubbo (mr)'>Bahū ca no uragā bhuttapubbā</span>;<br>
Karoma te taṃ vacanaṃ <span class='var' id='note122' title='āḷāra (mr)' href='#note122' title='āḷāra (mr)'>aḷāra</span>,<br>
Mittañca no hohi videhaputta’.</p>
<p><a class='ref sc' id='sc10' href='#sc10'>SC 10</a><a class='ref ms' id='ms23J_156' href='#ms23J_156'>Ms 23J_156</a><a class='ref msdiv' id='msdiv152' href='#msdiv152'>Msdiv 152</a>Tadāssu te bandhanā mocayiṃsu,<br>
Yaṃ natthuto paṭimokkassa pāse;<br>
Mutto ca so bandhanā nāgarājā,<br>
Pakkāmi pācīnamukho muhuttaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms23J_157' href='#ms23J_157'>Ms 23J_157</a><a class='ref msdiv' id='msdiv153' href='#msdiv153'>Msdiv 153</a>Gantvāna pācīnamukho muhuttaṃ,<br>
Puṇṇehi nettehi palokayī maṃ;<br>
Tadāssahaṃ piṭṭhito anvagacchiṃ,<br>
Dasaṅguliṃ añjaliṃ paggahetvā.</p>
<p><a class='ref sc' id='sc12' href='#sc12'>SC 12</a><a class='ref ms' id='ms23J_158' href='#ms23J_158'>Ms 23J_158</a><a class='ref msdiv' id='msdiv154' href='#msdiv154'>Msdiv 154</a>‘Gaccheva kho tvaṃ taramānarūpo,<br>
Mā taṃ amittā punaraggahesuṃ;<br>
Dukkho hi luddehi punā samāgamo,<br>
Adassanaṃ bhojaputtāna gaccha’.</p>
<p><a class='ref sc' id='sc13' href='#sc13'>SC 13</a><a class='ref pts-vp-pli' id='pts-vp-pli5.167' href='#pts-vp-pli5.167'></a><a class='ref ms' id='ms23J_159' href='#ms23J_159'>Ms 23J_159</a><a class='ref msdiv' id='msdiv155' href='#msdiv155'>Msdiv 155</a>Agamāsi so rahadaṃ vippasannaṃ,<br>
Nīlobhāsaṃ ramaṇīyaṃ sutitthaṃ;<br>
<span class='var' id='note123' title='samonataṃ (s2, s3, mr)' href='#note123' title='samonataṃ (s2, s3, mr)'>Samotataṃ</span> jambuhi vetasāhi,<br>
Pāvekkhi nittiṇṇabhayo patīto.</p>
<p><a class='ref sc' id='sc14' href='#sc14'>SC 14</a><a class='ref ms' id='ms23J_160' href='#ms23J_160'>Ms 23J_160</a><a class='ref msdiv' id='msdiv156' href='#msdiv156'>Msdiv 156</a>So taṃ pavissa na cirassa nāgo,<br>
Dibbena me pāturahuṃ janinda;<br>
Upaṭṭhahī maṃ pitaraṃva putto,<br>
Hadayaṅgamaṃ kaṇṇasukhaṃ bhaṇanto.</p>
<p><a class='ref sc' id='sc15' href='#sc15'>SC 15</a><a class='ref ms' id='ms23J_161' href='#ms23J_161'>Ms 23J_161</a><a class='ref msdiv' id='msdiv157' href='#msdiv157'>Msdiv 157</a>‘Tvaṃ mesi mātā ca <span class='var' id='note124' title='pitā ca (pts1)' href='#note124' title='pitā ca (pts1)'>pitā</span> aḷāra,<br>
Abbhantaro pāṇadado sahāyo;<br>
Sakañca iddhiṃ <span class='var' id='note125' title='paṭilābhitosmi (bj, pts1)' href='#note125' title='paṭilābhitosmi (bj, pts1)'>paṭilābhakosmi</span>,<br>
Aḷāra passa me nivesanāni;<br>
Pahūtabhakkhaṃ bahuannapānaṃ,<br>
Masakkasāraṃ viya vāsavassa.</p>
<p><a class='ref sc' id='sc16' href='#sc16'>SC 16</a><a class='ref pts-vp-pli' id='pts-vp-pli5.168' href='#pts-vp-pli5.168'></a><a class='ref ms' id='ms23J_162' href='#ms23J_162'>Ms 23J_162</a><a class='ref msdiv' id='msdiv158' href='#msdiv158'>Msdiv 158</a>Taṃ bhūmibhāgehi upetarūpaṃ,<br>
Asakkharā ceva mudū subhā ca;<br>
<span class='var' id='note126' title='nīcatiṇā (bj) | nīcātiṇā (s2, s3, pts1)' href='#note126' title='nīcatiṇā (bj) | nīcātiṇā (s2, s3, pts1)'>Nīcattiṇā</span> apparajā ca bhūmi,<br>
Pāsādikā yattha jahanti sokaṃ.</p>
<p><a class='ref sc' id='sc17' href='#sc17'>SC 17</a><a class='ref ms' id='ms23J_163' href='#ms23J_163'>Ms 23J_163</a><a class='ref msdiv' id='msdiv159' href='#msdiv159'>Msdiv 159</a>Anāvakulā veḷuriyūpanīlā,<br>
Catuddisaṃ ambavanaṃ surammaṃ;<br>
Pakkā ca pesī ca phalā suphullā,<br>
Niccotukā dhārayantī phalāni’.</p>
<p><a class='ref sc' id='sc18' href='#sc18'>SC 18</a><a class='ref pts-vp-pli' id='pts-vp-pli5.169' href='#pts-vp-pli5.169'></a><a class='ref ms' id='ms23J_164' href='#ms23J_164'>Ms 23J_164</a><a class='ref msdiv' id='msdiv160' href='#msdiv160'>Msdiv 160</a>Tesaṃ vanānaṃ naradeva majjhe,<br>
Nivesanaṃ bhassarasannikāsaṃ;<br>
Rajataggaḷaṃ sovaṇṇamayaṃ uḷāraṃ,<br>
Obhāsatī vijjurivantalikkhe.</p>
<p><a class='ref sc' id='sc19' href='#sc19'>SC 19</a><a class='ref ms' id='ms23J_165' href='#ms23J_165'>Ms 23J_165</a><a class='ref msdiv' id='msdiv161' href='#msdiv161'>Msdiv 161</a>Maṇīmayā <span class='var' id='note127' title='sovaṇṇamayā (bj, s2, s3, pts1)' href='#note127' title='sovaṇṇamayā (bj, s2, s3, pts1)'>soṇṇamayā</span> uḷārā,<br>
Anekacittā satataṃ sunimmitā;<br>
Paripūrā kaññāhi alaṅkatābhi,<br>
Suvaṇṇakāyūradharāhi rāja.</p>
<p><a class='ref sc' id='sc20' href='#sc20'>SC 20</a><a class='ref ms' id='ms23J_166' href='#ms23J_166'>Ms 23J_166</a><a class='ref msdiv' id='msdiv162' href='#msdiv162'>Msdiv 162</a>So saṅkhapālo taramānarūpo,<br>
Pāsādamāruyha anomavaṇṇo;<br>
Sahassathambhaṃ atulānubhāvaṃ,<br>
Yatthassa bhariyā mahesī ahosi.</p>
<p><a class='ref sc' id='sc21' href='#sc21'>SC 21</a><a class='ref ms' id='ms23J_167' href='#ms23J_167'>Ms 23J_167</a><a class='ref msdiv' id='msdiv163' href='#msdiv163'>Msdiv 163</a>Ekā ca nārī taramānarūpā,<br>
Ādāya veḷuriyamayaṃ mahagghaṃ;<br>
Subhaṃ maṇiṃ jātimantūpapannaṃ,<br>
Acoditā āsanamabbhihāsi.</p>
<p><a class='ref sc' id='sc22' href='#sc22'>SC 22</a><a class='ref ms' id='ms23J_168' href='#ms23J_168'>Ms 23J_168</a><a class='ref msdiv' id='msdiv164' href='#msdiv164'>Msdiv 164</a>Tato maṃ urago hatthe gahetvā,<br>
Nisīdayī pāmukhaāsanasmiṃ;<br>
‘Idamāsanaṃ atra bhavaṃ nisīdatu,<br>
Bhavañhi me aññataro garūnaṃ’.</p>
<p><a class='ref sc' id='sc23' href='#sc23'>SC 23</a><a class='ref ms' id='ms23J_169' href='#ms23J_169'>Ms 23J_169</a><a class='ref msdiv' id='msdiv165' href='#msdiv165'>Msdiv 165</a>Aññā ca nārī taramānarūpā,<br>
Ādāya vāriṃ upasaṅkamitvā;<br>
Pādāni pakkhālayī me janinda,<br>
<span class='var' id='note128' title='bhariyā ca (pts1)' href='#note128' title='bhariyā ca (pts1)'>Bhariyāva</span> bhattū patino piyassa.</p>
<p><a class='ref sc' id='sc24' href='#sc24'>SC 24</a><a class='ref pts-vp-pli' id='pts-vp-pli5.170' href='#pts-vp-pli5.170'></a><a class='ref ms' id='ms23J_170' href='#ms23J_170'>Ms 23J_170</a><a class='ref msdiv' id='msdiv166' href='#msdiv166'>Msdiv 166</a>Aparā ca nārī taramānarūpā,<br>
Paggayha <span class='var' id='note129' title='sovaṇṇamayā (pts1)' href='#note129' title='sovaṇṇamayā (pts1)'>sovaṇṇamayāya</span> pātiyā;<br>
Anekasūpaṃ vividhaṃ viyañjanaṃ,<br>
Upanāmayī bhatta manuññarūpaṃ.</p>
<p><a class='ref sc' id='sc25' href='#sc25'>SC 25</a><a class='ref ms' id='ms23J_171' href='#ms23J_171'>Ms 23J_171</a><a class='ref msdiv' id='msdiv167' href='#msdiv167'>Msdiv 167</a><span class='var' id='note130' title='tūriyehi (mr)' href='#note130' title='tūriyehi (mr)'>Turiyehi</span> maṃ bhārata bhuttavantaṃ,<br>
Upaṭṭhahuṃ bhattu mano viditvā;<br>
<span class='var' id='note131' title='taduttariṃ (mr)' href='#note131' title='taduttariṃ (mr)'>Tatuttariṃ</span> maṃ nipatī mahantaṃ,<br>
Dibbehi kāmehi anappakehi.</p>
<p><a class='ref sc' id='sc26' href='#sc26'>SC 26</a><a class='ref ms' id='ms23J_172' href='#ms23J_172'>Ms 23J_172</a><a class='ref msdiv' id='msdiv168' href='#msdiv168'>Msdiv 168</a>‘Bhariyā mametā tisatā aḷāra,<br>
Sabbattamajjhā padumuttarābhā;<br>
Aḷāra etāssu te kāmakārā,<br>
Dadāmi te tā paricārayassu’.</p>
<p><a class='ref sc' id='sc27' href='#sc27'>SC 27</a><a class='ref pts-vp-pli' id='pts-vp-pli5.171' href='#pts-vp-pli5.171'></a><a class='ref ms' id='ms23J_173' href='#ms23J_173'>Ms 23J_173</a><a class='ref msdiv' id='msdiv169' href='#msdiv169'>Msdiv 169</a>Saṃvaccharaṃ dibbarasānubhutvā,<br>
<span class='var' id='note132' title='tadassahaṃ (bj, pts1)'>Tadāssuhaṃ</span> <span class='var' id='note133' title='uttariṃ paccabhāsiṃ (bj, pts1) | uttari paccabhāsiṃ (s2, s3)' href='#note132' title='tadassahaṃ (bj, pts1)'>Tadāssuhaṃ</span> <span class='var' id='note133' title='uttariṃ paccabhāsiṃ (bj, pts1) | uttari paccabhāsiṃ (s2, s3)'>uttarimajjhabhāsiṃ</span>;<br>
‘Nāgassidaṃ kinti kathañca laddhaṃ,<br>
Kathajjhagamāsi vimānaseṭṭhaṃ.</p>
<p><a class='ref sc' id='sc28' href='#sc28'>SC 28</a><a class='ref ms' id='ms23J_174' href='#ms23J_174'>Ms 23J_174</a><a class='ref msdiv' id='msdiv170' href='#msdiv170'>Msdiv 170</a>Adhiccaladdhaṃ pariṇāmajaṃ te,<br>
Sayaṃkataṃ udāhu devehi dinnaṃ;<br>
Pucchāmi <span class='var' id='note134' title='te (pts1)' href='#note134' title='te (pts1)'>taṃ</span> nāgarājetamatthaṃ,<br>
Kathajjhagamāsi vimānaseṭṭhaṃ’.</p>
<p><a class='ref sc' id='sc29' href='#sc29'>SC 29</a><a class='ref ms' id='ms23J_175' href='#ms23J_175'>Ms 23J_175</a><a class='ref msdiv' id='msdiv171' href='#msdiv171'>Msdiv 171</a>‘Nādhiccaladdhaṃ na pariṇāmajaṃ me,<br>
Na sayaṃkataṃ nāpi devehi dinnaṃ;<br>
Sakehi kammehi apāpakehi,<br>
Puññehi me laddhamidaṃ vimānaṃ’.</p>
<p><a class='ref sc' id='sc30' href='#sc30'>SC 30</a><a class='ref ms' id='ms23J_176' href='#ms23J_176'>Ms 23J_176</a><a class='ref msdiv' id='msdiv172' href='#msdiv172'>Msdiv 172</a>‘Kiṃ te vataṃ kiṃ pana brahmacariyaṃ,<br>
Kissa suciṇṇassa ayaṃ vipāko;<br>
Akkhāhi me nāgarājetamatthaṃ,<br>
Kathaṃ nu te laddhamidaṃ vimānaṃ’.</p>
<p><a class='ref sc' id='sc31' href='#sc31'>SC 31</a><a class='ref pts-vp-pli' id='pts-vp-pli5.172' href='#pts-vp-pli5.172'></a><a class='ref ms' id='ms23J_177' href='#ms23J_177'>Ms 23J_177</a><a class='ref msdiv' id='msdiv173' href='#msdiv173'>Msdiv 173</a>‘Rājā ahosiṃ magadhānamissaro,<br>
Duyyodhano nāma mahānubhāvo;<br>
So ittaraṃ jīvitaṃ saṃviditvā,<br>
Asassataṃ vipariṇāmadhammaṃ.</p>
<p><a class='ref sc' id='sc32' href='#sc32'>SC 32</a><a class='ref ms' id='ms23J_178' href='#ms23J_178'>Ms 23J_178</a><a class='ref msdiv' id='msdiv174' href='#msdiv174'>Msdiv 174</a>Annañca pānañca pasannacitto,<br>
Sakkacca dānaṃ vipulaṃ <span class='var' id='note135' title='adāsi (pts1)' href='#note135' title='adāsi (pts1)'>adāsiṃ</span>;<br>
Opānabhūtaṃ me gharaṃ tadāsi,<br>
Santappitā samaṇabrāhmaṇā ca.</p>
<p><a class='ref sc' id='sc33' href='#sc33'>SC 33</a><a class='ref ms' id='ms23J_179' href='#ms23J_179'>Ms 23J_179</a><a class='ref msdiv' id='msdiv175' href='#msdiv175'>Msdiv 175</a><span class='var' id='note136' title=' ayaṃ gāthā pā1 potthake' href='#note136' title=' ayaṃ gāthā pā1 potthake'>Mālañca gandhañca vilepanañca,<br>
<span class='var' id='note137' title='padīpayaṃ (s2, s3, mr)' href='#note137' title='padīpayaṃ (s2, s3, mr)'>Padīpiyaṃ</span> yānamupassayañca;<br>
Acchādanaṃ seyyamathannapānaṃ,<br>
Sakkacca dānāni adamha tattha</span>.</p>
<p><a class='ref sc' id='sc34' href='#sc34'>SC 34</a><a class='ref ms' id='ms23J_180' href='#ms23J_180'>Ms 23J_180</a><a class='ref msdiv' id='msdiv176' href='#msdiv176'>Msdiv 176</a>Taṃ me vataṃ taṃ pana brahmacariyaṃ,<br>
Tassa suciṇṇassa ayaṃ vipāko;<br>
Teneva me laddhamidaṃ vimānaṃ,<br>
Pahūtabhakkhaṃ bahuannapānaṃ;<br>
Naccehi gītehi cupetarūpaṃ,<br>
Ciraṭṭhitikaṃ na ca sassatāyaṃ’.</p>
<p><a class='ref sc' id='sc35' href='#sc35'>SC 35</a><a class='ref ms' id='ms23J_181' href='#ms23J_181'>Ms 23J_181</a><a class='ref msdiv' id='msdiv177' href='#msdiv177'>Msdiv 177</a>‘Appānubhāvā taṃ mahānubhāvaṃ,<br>
Tejassinaṃ hanti atejavanto;<br>
Kimeva dāṭhāvudha kiṃ paṭicca,<br>
<span class='var' id='note139' title='hatthattha ... (bj, s2, s3)'>Hatthattamāgacchi</span> <span class='var' id='note140' title='vaṇibbakānaṃ (bj)' href='#note139' title='hatthattha ... (bj, s2, s3)'>Hatthattamāgacchi</span> <span class='var' id='note140' title='vaṇibbakānaṃ (bj)'>vanibbakānaṃ</span>.</p>
<p><a class='ref sc' id='sc36' href='#sc36'>SC 36</a><a class='ref ms' id='ms23J_182' href='#ms23J_182'>Ms 23J_182</a><a class='ref msdiv' id='msdiv178' href='#msdiv178'>Msdiv 178</a>Bhayaṃ nu te anvagataṃ mahantaṃ,<br>
Tejo nu te nānvagaṃ dantamūlaṃ;<br>
Kimeva dāṭhāvudha kiṃ paṭicca,<br>
Kilesamāpajji vanibbakānaṃ’.</p>
<p><a class='ref sc' id='sc37' href='#sc37'>SC 37</a><a class='ref ms' id='ms23J_183' href='#ms23J_183'>Ms 23J_183</a><a class='ref msdiv' id='msdiv179' href='#msdiv179'>Msdiv 179</a>‘Na me bhayaṃ anvagataṃ mahantaṃ,<br>
Tejo na sakkā mama <span class='var' id='note141' title='tebhihantuṃ (s2, s3, mr)' href='#note141' title='tebhihantuṃ (s2, s3, mr)'>tehi hantuṃ</span>;<br>
Satañca dhammāni sukittitāni,<br>
Samuddavelāva duraccayāni.</p>
<p><a class='ref sc' id='sc38' href='#sc38'>SC 38</a><a class='ref ms' id='ms23J_184' href='#ms23J_184'>Ms 23J_184</a><a class='ref msdiv' id='msdiv180' href='#msdiv180'>Msdiv 180</a>Cātuddasiṃ pañcadasiṃ aḷāra,<br>
Uposathaṃ niccamupāvasāmi;<br>
Athāgamuṃ soḷasa bhojaputtā,<br>
Rajjuṃ gahetvāna daḷhañca pāsaṃ.</p>
<p><a class='ref sc' id='sc39' href='#sc39'>SC 39</a><a class='ref pts-vp-pli' id='pts-vp-pli5.173' href='#pts-vp-pli5.173'></a><a class='ref ms' id='ms23J_185' href='#ms23J_185'>Ms 23J_185</a><a class='ref msdiv' id='msdiv181' href='#msdiv181'>Msdiv 181</a>Bhetvāna nāsaṃ <span class='var' id='note142' title='antakassa (mr)' href='#note142' title='antakassa (mr)'>atikassa</span> rajjuṃ,<br>
Nayiṃsu maṃ samparigayha luddā;<br>
Etādisaṃ dukkhamahaṃ <span class='var' id='note143' title='titikkhiṃ (pts1)' href='#note143' title='titikkhiṃ (pts1)'>titikkhaṃ</span>,<br>
Uposathaṃ appaṭikopayanto’.</p>
<p><a class='ref sc' id='sc40' href='#sc40'>SC 40</a><a class='ref ms' id='ms23J_186' href='#ms23J_186'>Ms 23J_186</a><a class='ref msdiv' id='msdiv182' href='#msdiv182'>Msdiv 182</a>‘Ekāyane taṃ pathe addasaṃsu,<br>
Balena vaṇṇena cupetarūpaṃ;<br>
Siriyā paññāya ca bhāvitosi,<br>
Kiṃ <span class='var' id='note144' title='kimatthiyaṃ (bj, s2, s3, pts1)' href='#note144' title='kimatthiyaṃ (bj, s2, s3, pts1)'>patthayaṃ</span> nāga tapo karosi’.</p>
<p><a class='ref sc' id='sc41' href='#sc41'>SC 41</a><a class='ref ms' id='ms23J_187' href='#ms23J_187'>Ms 23J_187</a><a class='ref msdiv' id='msdiv183' href='#msdiv183'>Msdiv 183</a>‘Na puttahetū na dhanassa hetu,<br>
Na āyuno cāpi aḷāra hetu;<br>
Manussayoniṃ abhipatthayāno,<br>
Tasmā parakkamma tapo karomi’.</p>
<p><a class='ref sc' id='sc42' href='#sc42'>SC 42</a><a class='ref ms' id='ms23J_188' href='#ms23J_188'>Ms 23J_188</a><a class='ref msdiv' id='msdiv184' href='#msdiv184'>Msdiv 184</a>‘Tvaṃ lohitakkho vihatantaraṃso,<br>
Alaṅkato kappitakesamassu;<br>
Surosito lohitacandanena,<br>
Gandhabbarājāva disā <span class='var' id='note145' title='pabhāsi (mr)' href='#note145' title='pabhāsi (mr)'>pabhāsasi</span>.</p>
<p><a class='ref sc' id='sc43' href='#sc43'>SC 43</a><a class='ref ms' id='ms23J_189' href='#ms23J_189'>Ms 23J_189</a><a class='ref msdiv' id='msdiv185' href='#msdiv185'>Msdiv 185</a>Deviddhipattosi mahānubhāvo,<br>
Sabbehi kāmehi samaṅgibhūto;<br>
Pucchāmi taṃ nāgarājetamatthaṃ,<br>
Seyyo ito kena manussaloko’.</p>
<p><a class='ref sc' id='sc44' href='#sc44'>SC 44</a><a class='ref ms' id='ms23J_190' href='#ms23J_190'>Ms 23J_190</a><a class='ref msdiv' id='msdiv186' href='#msdiv186'>Msdiv 186</a>‘Aḷāra nāññatra manussalokā,<br>
Suddhī va saṃvijjati saṃyamo vā;<br>
Ahañca laddhāna manussayoniṃ,<br>
Kāhāmi jātimaraṇassa antaṃ’.</p>
<p><a class='ref sc' id='sc45' href='#sc45'>SC 45</a><a class='ref ms' id='ms23J_191' href='#ms23J_191'>Ms 23J_191</a><a class='ref msdiv' id='msdiv187' href='#msdiv187'>Msdiv 187</a>‘Saṃvaccharo me <span class='var' id='note146' title='usito (bj) | vusito (pts1)' href='#note146' title='usito (bj) | vusito (pts1)'>vasato</span> tavantike,<br>
Annena pānena upaṭṭhitosmi;<br>
Āmantayitvāna palemi nāga,<br>
<span class='var' id='note147' title='cirappavuṭṭhosmi (s2, s3, c1) | cirappavuttho asmi (pts1)' href='#note147' title='cirappavuṭṭhosmi (s2, s3, c1) | cirappavuttho asmi (pts1)'>Cirappavutthosmi</span> ahaṃ janinda’.</p>
<p><a class='ref sc' id='sc46' href='#sc46'>SC 46</a><a class='ref pts-vp-pli' id='pts-vp-pli5.174' href='#pts-vp-pli5.174'></a><a class='ref ms' id='ms23J_192' href='#ms23J_192'>Ms 23J_192</a><a class='ref msdiv' id='msdiv188' href='#msdiv188'>Msdiv 188</a>‘Puttā <span class='var' id='note148' title='ca’nujīvino (bj, pts1)' href='#note148' title='ca’nujīvino (bj, pts1)'>ca dārā anujīvino ca</span>,<br>
Niccānusiṭṭhā upatiṭṭhathetaṃ;<br>
Kaccinnu taṃ <span class='var' id='note149' title='nābhisaṃsittha (bj, s2, s3, pts1)' href='#note149' title='nābhisaṃsittha (bj, s2, s3, pts1)'>nābhisapittha</span> koci,<br>
Piyañhi me dassanaṃ <span class='var' id='note150' title='tuyhaḷāra (bj) | tuyha (s2, s3, pts1)' href='#note150' title='tuyhaḷāra (bj) | tuyha (s2, s3, pts1)'>tuyhaṃ aḷāra</span>’.</p>
<p><a class='ref sc' id='sc47' href='#sc47'>SC 47</a><a class='ref ms' id='ms23J_193' href='#ms23J_193'>Ms 23J_193</a><a class='ref msdiv' id='msdiv189' href='#msdiv189'>Msdiv 189</a>‘Yathāpi mātū ca pitū agāre,<br>
Putto piyo paṭivihito <span class='var' id='note151' title='va seyyo (pts1)' href='#note151' title='va seyyo (pts1)'>vaseyya</span>;<br>
Tatopi mayhaṃ idhameva seyyo,<br>
Cittañhi te nāga mayī pasannaṃ’.</p>
<p><a class='ref sc' id='sc48' href='#sc48'>SC 48</a><a class='ref ms' id='ms23J_194' href='#ms23J_194'>Ms 23J_194</a><a class='ref msdiv' id='msdiv190' href='#msdiv190'>Msdiv 190</a>‘Maṇī mamaṃ vijjati <span class='var' id='note152' title='lohitaṅgo (s2, s3, mr)' href='#note152' title='lohitaṅgo (s2, s3, mr)'>lohitaṅko</span>,<br>
Dhanāharo maṇiratanaṃ uḷāraṃ;<br>
Ādāya <span class='var' id='note153' title='taṃ (bj, pts1)' href='#note153' title='taṃ (bj, pts1)'>tvaṃ</span> gaccha sakaṃ niketaṃ,<br>
Laddhā dhanaṃ taṃ maṇimossajassu’.</p>
<p><a class='ref sc' id='sc49' href='#sc49'>SC 49</a><a class='ref pts-vp-pli' id='pts-vp-pli5.176' href='#pts-vp-pli5.176'></a><a class='ref ms' id='ms23J_195' href='#ms23J_195'>Ms 23J_195</a><a class='ref msdiv' id='msdiv191' href='#msdiv191'>Msdiv 191</a>Diṭṭhā mayā mānusakāpi kāmā,<br>
Asassatā vipariṇāmadhammā;<br>
Ādīnavaṃ kāmaguṇesu disvā,<br>
Saddhāyahaṃ pabbajitomhi rāja.</p>
<p><a class='ref sc' id='sc50' href='#sc50'>SC 50</a><a class='ref ms' id='ms23J_196' href='#ms23J_196'>Ms 23J_196</a><a class='ref msdiv' id='msdiv192' href='#msdiv192'>Msdiv 192</a>Dumapphalānīva patanti māṇavā,<br>
Daharā ca vuddhā ca sarīrabhedā;<br>
Etampi disvā pabbajitomhi rāja,<br>
Apaṇṇakaṃ sāmaññameva seyyo”.</p>
<p><a class='ref sc' id='sc51' href='#sc51'>SC 51</a><a class='ref ms' id='ms23J_197' href='#ms23J_197'>Ms 23J_197</a><a class='ref msdiv' id='msdiv193' href='#msdiv193'>Msdiv 193</a>“Addhā have sevitabbā sapaññā,<br>
Bahussutā ye bahuṭhānacintino;<br>
Nāgañca sutvāna tavañcaḷāra,<br>
Kāhāmi puññāni anappakāni”.</p>
<p><a class='ref sc' id='sc52' href='#sc52'>SC 52</a><a class='ref ms' id='ms23J_198' href='#ms23J_198'>Ms 23J_198</a><a class='ref msdiv' id='msdiv194' href='#msdiv194'>Msdiv 194</a>“Addhā have sevitabbā sapaññā,<br>
Bahussutā ye bahuṭhānacintino;<br>
Nāgañca sutvāna mamañca rāja,<br>
Karohi puññāni anappakānī”ti.</p>
</blockquote>
<p class='endsutta'><a class='ref sc' id='sc53' href='#sc53'>SC 53</a><a class='ref ms' id='ms23J_199' href='#ms23J_199'>Ms 23J_199</a>Saṅkhapālajātakaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
