<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja477' lang='pli'>
<header>
<ul>
<li class='division'>Jātaka</li>
<li>Terasakanipāta</li>
<li>Ambavagga</li>
</ul>
<h1>477. Cūḷanāradajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts4.221' href='#pts4.221'></a><a class='ref ms' id='ms22J_2426' href='#ms22J_2426'>Ms 22J_2426</a><a class='ref msdiv' id='msdiv40' href='#msdiv40'>Msdiv 40</a>“Na te kaṭṭhāni bhinnāni,<br>
na te udakamābhataṃ;<br>
Aggīpi te na <span class='var' id='note1463' title='hāsito (bj, s2, s3)' href='#note1463' title='hāsito (bj, s2, s3)'>hāpito</span>,<br>
kiṃ nu mandova jhāyasi”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2427' href='#ms22J_2427'>Ms 22J_2427</a><a class='ref msdiv' id='msdiv41' href='#msdiv41'>Msdiv 41</a>“Na ussahe vane vatthuṃ,<br>
kassapāmantayāmi taṃ;<br>
Dukkho vāso araññasmiṃ,<br>
raṭṭhaṃ icchāmi gantave.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2428' href='#ms22J_2428'>Ms 22J_2428</a><a class='ref msdiv' id='msdiv42' href='#msdiv42'>Msdiv 42</a>Yathā ahaṃ ito gantvā,<br>
Yasmiṃ janapade vasaṃ;<br>
Ācāraṃ <span class='var' id='note1464' title='brahmaṃ (mr)' href='#note1464' title='brahmaṃ (mr)'>brahme</span> sikkheyyaṃ,<br>
Taṃ dhammaṃ anusāsa maṃ”.</p>
<p><a class='ref sc' id='sc4' href='#sc4'>SC 4</a><a class='pts' id='pts4.222' href='#pts4.222'></a><a class='ref ms' id='ms22J_2429' href='#ms22J_2429'>Ms 22J_2429</a><a class='ref msdiv' id='msdiv43' href='#msdiv43'>Msdiv 43</a>“Sace araññaṃ hitvāna,<br>
vanamūlaphalāni ca;<br>
Raṭṭhe rocayase vāsaṃ,<br>
taṃ dhammaṃ nisāmehi me.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2430' href='#ms22J_2430'>Ms 22J_2430</a><a class='ref msdiv' id='msdiv44' href='#msdiv44'>Msdiv 44</a>Visaṃ mā <span class='var' id='note1465' title='patisevittho (bj, pts1) | paṭisevittha (s2, s3, mr)' href='#note1465' title='patisevittho (bj, pts1) | paṭisevittha (s2, s3, mr)'>paṭisevittho</span>,<br>
papātaṃ parivajjaya;<br>
<span class='var' id='note1466' title='paṅko ca mā visiyittho (mr)' href='#note1466' title='paṅko ca mā visiyittho (mr)'>Paṅke ca mā visīdittho</span>,<br>
yatto cāsīvise care”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2431' href='#ms22J_2431'>Ms 22J_2431</a><a class='ref msdiv' id='msdiv45' href='#msdiv45'>Msdiv 45</a>“Kiṃ nu visaṃ papāto vā,<br>
paṅko vā brahmacārinaṃ;<br>
Kaṃ tvaṃ āsīvisaṃ brūsi,<br>
taṃ me akkhāhi pucchito”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2432' href='#ms22J_2432'>Ms 22J_2432</a><a class='ref msdiv' id='msdiv46' href='#msdiv46'>Msdiv 46</a>“Āsavo tāta lokasmiṃ,<br>
surā nāma pavuccati;<br>
<span class='var' id='note1467' title='manuññā (bj, s2, s3, pts1)' href='#note1467' title='manuññā (bj, s2, s3, pts1)'>Manuñño</span> surabhī vaggu,<br>
<span class='var' id='note1468' title='madhu (bj, s2, s3)'>sādu</span> <span class='var' id='note1469' title='... rasūpamā (bj, s2, s3, pts1)' href='#note1468' title='madhu (bj, s2, s3)'>sādu</span> <span class='var' id='note1469' title='... rasūpamā (bj, s2, s3, pts1)'>khuddarasūpamo</span>;<br>
Visaṃ tadāhu ariyā se,<br>
brahmacariyassa nārada.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2433' href='#ms22J_2433'>Ms 22J_2433</a><a class='ref msdiv' id='msdiv47' href='#msdiv47'>Msdiv 47</a>Itthiyo tāta lokasmiṃ,<br>
pamattaṃ pamathenti tā;<br>
Haranti yuvino cittaṃ,<br>
tūlaṃ bhaṭṭhaṃva māluto;<br>
Papāto eso akkhāto,<br>
brahmacariyassa nārada.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2434' href='#ms22J_2434'>Ms 22J_2434</a><a class='ref msdiv' id='msdiv48' href='#msdiv48'>Msdiv 48</a>Lābho siloko sakkāro,<br>
pūjā parakulesu ca;<br>
Paṅko eso <span class='var' id='note1470' title='eso (bj) | esova (s2, s3, pts1)' href='#note1470' title='eso (bj) | esova (s2, s3, pts1)'>ca</span> akkhāto,<br>
brahmacariyassa nārada.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2435' href='#ms22J_2435'>Ms 22J_2435</a><a class='ref msdiv' id='msdiv49' href='#msdiv49'>Msdiv 49</a><span class='var' id='note1471' title='mahantā (s2, s3, mr)' href='#note1471' title='mahantā (s2, s3, mr)'>Sasatthā</span> tāta rājāno,<br>
āvasanti mahiṃ imaṃ;<br>
Te tādise manussinde,<br>
mahante tāta nārada.</p>
<p><a class='ref sc' id='sc11' href='#sc11'>SC 11</a><a class='pts' id='pts4.223' href='#pts4.223'></a><a class='ref ms' id='ms22J_2436' href='#ms22J_2436'>Ms 22J_2436</a><a class='ref msdiv' id='msdiv50' href='#msdiv50'>Msdiv 50</a>Issarānaṃ adhipatīnaṃ,<br>
na tesaṃ pādato care;<br>
<span class='var' id='note1472' title='āsīviso so (bj, pts1)' href='#note1472' title='āsīviso so (bj, pts1)'>Āsīvisoti</span> akkhāto,<br>
brahmacariyassa nārada.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_2437' href='#ms22J_2437'>Ms 22J_2437</a><a class='ref msdiv' id='msdiv51' href='#msdiv51'>Msdiv 51</a>Bhattattho bhattakāle <span class='var' id='note1473' title='yaṃ (bj, pts1)' href='#note1473' title='yaṃ (bj, pts1)'>ca</span>,<br>
yaṃ gehamupasaṅkame;<br>
Yadettha kusalaṃ jaññā,<br>
tattha ghāsesanaṃ care.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_2438' href='#ms22J_2438'>Ms 22J_2438</a><a class='ref msdiv' id='msdiv52' href='#msdiv52'>Msdiv 52</a>Pavisitvā parakulaṃ,<br>
<span class='var' id='note1475' title='pānattho (s2, s3, pts1)' href='#note1475' title='pānattho (s2, s3, pts1)'>pānatthaṃ</span> bhojanāya vā;<br>
Mitaṃ khāde mitaṃ bhuñje,<br>
na ca rūpe manaṃ kare.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_2439' href='#ms22J_2439'>Ms 22J_2439</a><a class='ref msdiv' id='msdiv53' href='#msdiv53'>Msdiv 53</a>Goṭṭhaṃ majjaṃ <span class='var' id='note1476' title='kirāsañca (bj, s2, s3) | kirāsaṃ vā (pts1)' href='#note1476' title='kirāsañca (bj, s2, s3) | kirāsaṃ vā (pts1)'>kirāṭañca</span>,<br>
sabhā nikiraṇāni ca;<br>
Ārakā parivajjehi,<br>
yānīva visamaṃ pathan”ti.</p>
</blockquote>
<p class='endsutta'><a class='ref sc' id='sc15' href='#sc15'>SC 15</a><a class='ref ms' id='ms22J_2440' href='#ms22J_2440'>Ms 22J_2440</a><span class='var' id='note1477' title='cullanāradajātakaṃ (bj, pts1) | cullanāradakassapajātakaṃ (s2, s3)' href='#note1477' title='cullanāradajātakaṃ (bj, pts1) | cullanāradakassapajātakaṃ (s2, s3)'>Cūḷanāradajātakaṃ</span> catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
