<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja532' lang='pli'>
<header>
<ul>
<li class='division'>Jātaka</li>
<li>Sattatinipāta</li>
<li>Kusavagga</li>
</ul>
<h1>532. Soṇanandajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.317</a><a class='ref ms' id='ms23J_675' href='#ms23J_675'>Ms 23J_675</a><a class='ref msdiv' id='msdiv92' href='#msdiv92'>Msdiv 92</a>“Devatā nusi gandhabbo,<br>
<span class='var' id='note477' title='ādu (bj) | ādū (s2, s3)' href='#note477' title='ādu (bj) | ādū (s2, s3)'>adu</span> sakko purindado;<br>
Manussabhūto iddhimā,<br>
kathaṃ jānemu taṃ mayaṃ”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms23J_676' href='#ms23J_676'>Ms 23J_676</a><a class='ref msdiv' id='msdiv93' href='#msdiv93'>Msdiv 93</a>“Nāpi devo na gandhabbo,<br>
nāpi sakko purindado;<br>
Manussabhūto iddhimā,<br>
evaṃ jānāhi <span class='var' id='note478' title='bhārata (bj) | bhāratha (s2, s3) | bhāratāti (pts1) | bhārabha (mr)' href='#note478' title='bhārata (bj) | bhāratha (s2, s3) | bhāratāti (pts1) | bhārabha (mr)'>bhāradha</span>”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms23J_677' href='#ms23J_677'>Ms 23J_677</a><a class='ref msdiv' id='msdiv94' href='#msdiv94'>Msdiv 94</a>“Katarūpamidaṃ <span class='var' id='note479' title='bhotā (bj, pts1)' href='#note479' title='bhotā (bj, pts1)'>bhoto</span>,<br>
veyyāvaccaṃ anappakaṃ;<br>
Devamhi vassamānamhi,<br>
anovassaṃ bhavaṃ akā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms23J_678' href='#ms23J_678'>Ms 23J_678</a><a class='ref msdiv' id='msdiv95' href='#msdiv95'>Msdiv 95</a>Tato vātātape ghore,<br>
sītacchāyaṃ bhavaṃ akā;<br>
Tato <span class='var' id='note480' title='amittamajjhe ca (bj)' href='#note480' title='amittamajjhe ca (bj)'>amittamajjhesu</span>,<br>
saratāṇaṃ bhavaṃ akā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms23J_679' href='#ms23J_679'>Ms 23J_679</a><a class='ref msdiv' id='msdiv96' href='#msdiv96'>Msdiv 96</a>Tato phītāni raṭṭhāni,<br>
vasino te bhavaṃ akā;<br>
Tato ekasataṃ khatye,<br>
<span class='var' id='note481' title='anuyutte (pts1)' href='#note481' title='anuyutte (pts1)'>anuyante</span> bhavaṃ akā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms23J_680' href='#ms23J_680'>Ms 23J_680</a><a class='ref msdiv' id='msdiv97' href='#msdiv97'>Msdiv 97</a>Patītāssu mayaṃ bhoto,<br>
<span class='var' id='note482' title='vara taṃ (bj, s2, s3, pts1)'>Vada taṃ</span> <span class='var' id='note483' title='bhaññamicchasi (bj, pts1) | bhuñjamicchasi (s2, s3, mr)' href='#note482' title='vara taṃ (bj, s2, s3, pts1)'>Vada taṃ</span> <span class='var' id='note483' title='bhaññamicchasi (bj, pts1) | bhuñjamicchasi (s2, s3, mr)'>bhañjamicchasi</span>;<br>
Hatthiyānaṃ assarathaṃ,<br>
Nāriyo ca alaṅkatā;<br>
Nivesanāni rammāni,<br>
Mayaṃ bhoto dadāmase.</p>
<p><a class='ref sc' id='sc7' href='#sc7'>SC 7</a><a class='ref ms' id='ms23J_681' href='#ms23J_681'>Ms 23J_681</a><a class='ref msdiv' id='msdiv98' href='#msdiv98'>Msdiv 98</a><span class='var' id='note484' title='atha vā aṅge (bj, pts1)' href='#note484' title='atha vā aṅge (bj, pts1)'>Atha vaṅge</span> vā magadhe,<br>
mayaṃ bhoto dadāmase;<br>
Atha vā <span class='var' id='note485' title='assakāvantiṃ (bj, s2, s3, pts1)' href='#note485' title='assakāvantiṃ (bj, s2, s3, pts1)'>assakāvantī</span>,<br>
sumanā damma te mayaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms23J_682' href='#ms23J_682'>Ms 23J_682</a><a class='ref msdiv' id='msdiv99' href='#msdiv99'>Msdiv 99</a>Upaḍḍhaṃ vāpi rajjassa,<br>
mayaṃ bhoto dadāmase;<br>
Sace te attho rajjena,<br>
anusāsa yadicchasi”.</p>
<p><a class='ref sc' id='sc9' href='#sc9'>SC 9</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.318</a><a class='ref ms' id='ms23J_683' href='#ms23J_683'>Ms 23J_683</a><a class='ref msdiv' id='msdiv100' href='#msdiv100'>Msdiv 100</a>“Na me atthopi rajjena,<br>
nagarena dhanena vā;<br>
Athopi janapadena,<br>
attho mayhaṃ na vijjati.</p>
<p><a class='ref sc' id='sc10' href='#sc10'>SC 10</a><a class='ref ms' id='ms23J_684' href='#ms23J_684'>Ms 23J_684</a><a class='ref msdiv' id='msdiv101' href='#msdiv101'>Msdiv 101</a>Bhotova raṭṭhe vijite,<br>
araññe atthi assamo;<br>
Pitā mayhaṃ janettī ca,<br>
ubho sammanti assame.</p>
<p><a class='ref sc' id='sc11' href='#sc11'>SC 11</a><a class='ref ms' id='ms23J_685' href='#ms23J_685'>Ms 23J_685</a><a class='ref msdiv' id='msdiv102' href='#msdiv102'>Msdiv 102</a><span class='var' id='note486' title='tesvahaṃ (mr)' href='#note486' title='tesvahaṃ (mr)'>Tesāhaṃ</span> pubbācariyesu,<br>
Puññaṃ na labhāmi kātave;<br>
Bhavantaṃ ajjhāvaraṃ katvā,<br>
<span class='var' id='note487' title='sonaṃ (pts1)' href='#note487' title='sonaṃ (pts1)'>Soṇaṃ</span> yācemu saṃvaraṃ”.</p>
<p><a class='ref sc' id='sc12' href='#sc12'>SC 12</a><a class='ref ms' id='ms23J_686' href='#ms23J_686'>Ms 23J_686</a><a class='ref msdiv' id='msdiv103' href='#msdiv103'>Msdiv 103</a>“Karomi te taṃ vacanaṃ,<br>
yaṃ maṃ bhaṇasi brāhmaṇa;<br>
Etañca kho no akkhāhi,<br>
kīvanto hontu yācakā”.</p>
<p><a class='ref sc' id='sc13' href='#sc13'>SC 13</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.319</a><a class='ref ms' id='ms23J_687' href='#ms23J_687'>Ms 23J_687</a><a class='ref msdiv' id='msdiv104' href='#msdiv104'>Msdiv 104</a>“Parosataṃ jānapadā,<br>
mahāsālā ca brāhmaṇā;<br>
Ime ca khattiyā sabbe,<br>
abhijātā yasassino;<br>
Bhavañca rājā manojo,<br>
alaṃ hessanti yācakā”.</p>
<p><a class='ref sc' id='sc14' href='#sc14'>SC 14</a><a class='ref ms' id='ms23J_688' href='#ms23J_688'>Ms 23J_688</a><a class='ref msdiv' id='msdiv105' href='#msdiv105'>Msdiv 105</a>“Hatthī asse ca yojentu,<br>
rathaṃ sannayha <span class='var' id='note488' title='naṃ rathi (pts1)' href='#note488' title='naṃ rathi (pts1)'>sārathi</span>;<br>
Ābandhanāni gaṇhātha,<br>
<span class='var' id='note489' title='pādesussārayaṃ dhaje (bj) | pādāsussārayaṃ dhaje (pts1)' href='#note489' title='pādesussārayaṃ dhaje (bj) | pādāsussārayaṃ dhaje (pts1)'>pādāsussārayaddhaje</span>;<br>
Assamaṃ taṃ gamissāmi,<br>
yattha sammati kosiyo”.</p>
<p><a class='ref sc' id='sc15' href='#sc15'>SC 15</a><a class='ref ms' id='ms23J_689' href='#ms23J_689'>Ms 23J_689</a><a class='ref msdiv' id='msdiv106' href='#msdiv106'>Msdiv 106</a>Tato ca rājā pāyāsi,<br>
senāya caturaṅginī;<br>
Agamā assamaṃ rammaṃ,<br>
yattha sammati kosiyo.</p>
<p><a class='ref sc' id='sc16' href='#sc16'>SC 16</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.320</a><a class='ref ms' id='ms23J_690' href='#ms23J_690'>Ms 23J_690</a><a class='ref msdiv' id='msdiv107' href='#msdiv107'>Msdiv 107</a>“<span class='var' id='note490' title='kassa kādambamayo (mr)' href='#note490' title='kassa kādambamayo (mr)'>Kassa kādambayo</span> kājo,<br>
vehāsaṃ caturaṅgulaṃ;<br>
Aṃsaṃ asamphusaṃ eti,<br>
<span class='var' id='note491' title='udahārassa (bj, s2, s3, pts1)' href='#note491' title='udahārassa (bj, s2, s3, pts1)'>udahārāya</span> gacchato”.</p>
<p><a class='ref sc' id='sc17' href='#sc17'>SC 17</a><a class='ref ms' id='ms23J_691' href='#ms23J_691'>Ms 23J_691</a><a class='ref msdiv' id='msdiv108' href='#msdiv108'>Msdiv 108</a>“Ahaṃ soṇo mahārāja,<br>
tāpaso <span class='var' id='note492' title='sahitaṃ vato (pts1)' href='#note492' title='sahitaṃ vato (pts1)'>sahitabbato</span>;<br>
Bharāmi mātāpitaro,<br>
rattindivamatandito.</p>
<p><a class='ref sc' id='sc18' href='#sc18'>SC 18</a><a class='ref ms' id='ms23J_692' href='#ms23J_692'>Ms 23J_692</a><a class='ref msdiv' id='msdiv109' href='#msdiv109'>Msdiv 109</a>Vane phalañca mūlañca,<br>
āharitvā disampati;<br>
Posemi mātāpitaro,<br>
pubbe katamanussaraṃ”.</p>
<p><a class='ref sc' id='sc19' href='#sc19'>SC 19</a><a class='ref ms' id='ms23J_693' href='#ms23J_693'>Ms 23J_693</a><a class='ref msdiv' id='msdiv110' href='#msdiv110'>Msdiv 110</a>“Icchāma assamaṃ gantuṃ,<br>
yattha sammati kosiyo;<br>
Maggaṃ no soṇa akkhāhi,<br>
yena gacchemu assamaṃ”.</p>
<p><a class='ref sc' id='sc20' href='#sc20'>SC 20</a><a class='ref ms' id='ms23J_694' href='#ms23J_694'>Ms 23J_694</a><a class='ref msdiv' id='msdiv111' href='#msdiv111'>Msdiv 111</a>“Ayaṃ ekapadī rāja,<br>
<span class='var' id='note493' title='yena taṃ (mr)' href='#note493' title='yena taṃ (mr)'>yenetaṃ</span> meghasannibhaṃ;<br>
Koviḷārehi sañchannaṃ,<br>
ettha sammati kosiyo”.</p>
<p><a class='ref sc' id='sc21' href='#sc21'>SC 21</a><a class='ref ms' id='ms23J_695' href='#ms23J_695'>Ms 23J_695</a><a class='ref msdiv' id='msdiv112' href='#msdiv112'>Msdiv 112</a>Idaṃ vatvāna pakkāmi,<br>
taramāno mahāisi;<br>
Vehāse antalikkhasmiṃ,<br>
anusāsitvāna khattiye.</p>
<p><a class='ref sc' id='sc22' href='#sc22'>SC 22</a><a class='ref ms' id='ms23J_696' href='#ms23J_696'>Ms 23J_696</a><a class='ref msdiv' id='msdiv113' href='#msdiv113'>Msdiv 113</a>Assamaṃ parimajjitvā,<br>
<span class='var' id='note494' title='paññapetvāna (s2, s3)' href='#note494' title='paññapetvāna (s2, s3)'>paññāpetvāna</span> āsanaṃ;<br>
Paṇṇasālaṃ pavisitvā,<br>
pitaraṃ paṭibodhayi.</p>
<p><a class='ref sc' id='sc23' href='#sc23'>SC 23</a><a class='ref ms' id='ms23J_697' href='#ms23J_697'>Ms 23J_697</a><a class='ref msdiv' id='msdiv114' href='#msdiv114'>Msdiv 114</a>“Ime āyanti rājāno,<br>
abhijātā yasassino;<br>
Assamā nikkhamitvāna,<br>
<span class='var' id='note495' title='nisīdāhi (bj)' href='#note495' title='nisīdāhi (bj)'>nisīda tvaṃ</span> mahāise”.</p>
<p><a class='ref sc' id='sc24' href='#sc24'>SC 24</a><a class='ref ms' id='ms23J_698' href='#ms23J_698'>Ms 23J_698</a><a class='ref msdiv' id='msdiv115' href='#msdiv115'>Msdiv 115</a>Tassa taṃ vacanaṃ sutvā,<br>
taramāno mahāisi;<br>
Assamā nikkhamitvāna,<br>
sadvāramhi upāvisi.</p>
<p><a class='ref sc' id='sc25' href='#sc25'>SC 25</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.322</a><a class='ref ms' id='ms23J_699' href='#ms23J_699'>Ms 23J_699</a><a class='ref msdiv' id='msdiv116' href='#msdiv116'>Msdiv 116</a>Tañca disvāna āyantaṃ,<br>
jalantaṃriva tejasā;<br>
Khatyasaṅghaparibyūḷhaṃ,<br>
kosiyo etadabravi.</p>
<p><a class='ref sc' id='sc26' href='#sc26'>SC 26</a><a class='ref ms' id='ms23J_700' href='#ms23J_700'>Ms 23J_700</a><a class='ref msdiv' id='msdiv117' href='#msdiv117'>Msdiv 117</a><span class='var' id='note496' title='mutiṅgā ca (pts1)' href='#note496' title='mutiṅgā ca (pts1)'>Kassa bherī mudiṅgā ca</span>,<br>
saṅkhā <span class='var' id='note497' title='... deṇḍimā (bj, pts1)' href='#note497' title='... deṇḍimā (bj, pts1)'>paṇavadindimā</span>;<br>
Purato paṭipannāni,<br>
hāsayantā rathesabhaṃ.</p>
<p><a class='ref sc' id='sc27' href='#sc27'>SC 27</a><a class='ref ms' id='ms23J_701' href='#ms23J_701'>Ms 23J_701</a><a class='ref msdiv' id='msdiv118' href='#msdiv118'>Msdiv 118</a>Kassa kañcanapaṭṭena,<br>
puthunā vijjuvaṇṇinā;<br>
Yuvā kalāpasannaddho,<br>
ko eti siriyā jalaṃ.</p>
<p><a class='ref sc' id='sc28' href='#sc28'>SC 28</a><a class='ref ms' id='ms23J_702' href='#ms23J_702'>Ms 23J_702</a><a class='ref msdiv' id='msdiv119' href='#msdiv119'>Msdiv 119</a>Ukkāmukhapahaṭṭhaṃva,<br>
khadiraṅgārasannibhaṃ;<br>
Mukhañca rucirā bhāti,<br>
ko eti siriyā jalaṃ.</p>
<p><a class='ref sc' id='sc29' href='#sc29'>SC 29</a><a class='ref ms' id='ms23J_703' href='#ms23J_703'>Ms 23J_703</a><a class='ref msdiv' id='msdiv120' href='#msdiv120'>Msdiv 120</a>Kassa paggahitaṃ chattaṃ,<br>
sasalākaṃ manoramaṃ;<br>
Ādiccaraṃsāvaraṇaṃ,<br>
ko eti siriyā jalaṃ.</p>
<p><a class='ref sc' id='sc30' href='#sc30'>SC 30</a><a class='ref ms' id='ms23J_704' href='#ms23J_704'>Ms 23J_704</a><a class='ref msdiv' id='msdiv121' href='#msdiv121'>Msdiv 121</a>Kassa aṅgaṃ pariggayha,<br>
vāḷabījanimuttamaṃ;<br>
Caranti <span class='var' id='note498' title='varapaññassa (bj, pts1)' href='#note498' title='varapaññassa (bj, pts1)'>varapuññassa</span>,<br>
hatthikkhandhena āyato.</p>
<p><a class='ref sc' id='sc31' href='#sc31'>SC 31</a><a class='ref ms' id='ms23J_705' href='#ms23J_705'>Ms 23J_705</a><a class='ref msdiv' id='msdiv122' href='#msdiv122'>Msdiv 122</a>Kassa setāni chattāni,<br>
ājānīyā ca vammitā;<br>
Samantā <span class='var' id='note499' title='parikīranti (bj) | parikiranti (s2, s3, pts1)' href='#note499' title='parikīranti (bj) | parikiranti (s2, s3, pts1)'>parikīrenti</span>,<br>
ko eti siriyā jalaṃ.</p>
<p><a class='ref sc' id='sc32' href='#sc32'>SC 32</a><a class='ref ms' id='ms23J_706' href='#ms23J_706'>Ms 23J_706</a><a class='ref msdiv' id='msdiv123' href='#msdiv123'>Msdiv 123</a>Kassa ekasataṃ khatyā,<br>
<span class='var' id='note500' title='anuyuttā (pts1)' href='#note500' title='anuyuttā (pts1)'>anuyantā</span> yasassino;<br>
Samantānupariyanti,<br>
ko eti siriyā jalaṃ.</p>
<p><a class='ref sc' id='sc33' href='#sc33'>SC 33</a><a class='ref ms' id='ms23J_707' href='#ms23J_707'>Ms 23J_707</a><a class='ref msdiv' id='msdiv124' href='#msdiv124'>Msdiv 124</a><span class='var' id='note501' title='hatthī assā rathā patti (bj)' href='#note501' title='hatthī assā rathā patti (bj)'>Hatthi assaratha patti</span>,<br>
senā ca caturaṅginī;<br>
<span class='var' id='note502' title='samantā anupariyanti (bj, s2, s3) | samantā anupariyāti (pts1)' href='#note502' title='samantā anupariyanti (bj, s2, s3) | samantā anupariyāti (pts1)'>Samantānupariyanti</span>,<br>
ko eti siriyā jalaṃ.</p>
<p><a class='ref sc' id='sc34' href='#sc34'>SC 34</a><a class='ref ms' id='ms23J_708' href='#ms23J_708'>Ms 23J_708</a><a class='ref msdiv' id='msdiv125' href='#msdiv125'>Msdiv 125</a>Kassesā mahatī senā,<br>
piṭṭhito anuvattati;<br>
<span class='var' id='note503' title='akkhobhanī (bj) | akkhobhinī (s2, s3)' href='#note503' title='akkhobhanī (bj) | akkhobhinī (s2, s3)'>Akkhobhaṇī</span> apariyantā,<br>
sāgarasseva ūmiyo.</p>
<p><a class='ref sc' id='sc35' href='#sc35'>SC 35</a><a class='ref ms' id='ms23J_709' href='#ms23J_709'>Ms 23J_709</a><a class='ref msdiv' id='msdiv126' href='#msdiv126'>Msdiv 126</a><span class='var' id='note504' title='rājādhirājā (mr)' href='#note504' title='rājādhirājā (mr)'>Rājābhirājā</span> manojo,<br>
indova jayataṃ pati;<br>
Nandassajjhāvaraṃ eti,<br>
assamaṃ brahmacārinaṃ.</p>
<p><a class='ref sc' id='sc36' href='#sc36'>SC 36</a><a class='ref ms' id='ms23J_710' href='#ms23J_710'>Ms 23J_710</a><a class='ref msdiv' id='msdiv127' href='#msdiv127'>Msdiv 127</a>Tassesā mahatī senā,<br>
piṭṭhito anuvattati;<br>
Akkhobhaṇī apariyantā,<br>
sāgarasseva ūmiyo.</p>
<p><a class='ref sc' id='sc37' href='#sc37'>SC 37</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.323</a><a class='ref ms' id='ms23J_711' href='#ms23J_711'>Ms 23J_711</a><a class='ref msdiv' id='msdiv128' href='#msdiv128'>Msdiv 128</a>Anulittā candanena,<br>
<span class='var' id='note505' title='kāsikavatthadhārino (pts1)' href='#note505' title='kāsikavatthadhārino (pts1)'>kāsikuttamadhārino</span>;<br>
Sabbe pañjalikā hutvā,<br>
isīnaṃ ajjhupāgamuṃ.</p>
<p><a class='ref sc' id='sc38' href='#sc38'>SC 38</a><a class='ref ms' id='ms23J_712' href='#ms23J_712'>Ms 23J_712</a><a class='ref msdiv' id='msdiv129' href='#msdiv129'>Msdiv 129</a>“Kacci nu bhoto kusalaṃ,<br>
kacci bhoto anāmayaṃ;<br>
Kacci uñchena yāpetha,<br>
kacci mūlaphalā bahū.</p>
<p><a class='ref sc' id='sc39' href='#sc39'>SC 39</a><a class='ref ms' id='ms23J_713' href='#ms23J_713'>Ms 23J_713</a><a class='ref msdiv' id='msdiv130' href='#msdiv130'>Msdiv 130</a>Kacci ḍaṃsā makasā ca,<br>
appameva <span class='var' id='note506' title='siriṃsapā (bj, s2, s3, pts1)' href='#note506' title='siriṃsapā (bj, s2, s3, pts1)'>sarīsapā</span>;<br>
Vane vāḷamigākiṇṇe,<br>
kacci hiṃsā na vijjati”.</p>
<p><a class='ref sc' id='sc40' href='#sc40'>SC 40</a><a class='ref ms' id='ms23J_714' href='#ms23J_714'>Ms 23J_714</a><a class='ref msdiv' id='msdiv131' href='#msdiv131'>Msdiv 131</a>“Kusalañceva no rāja,<br>
atho rāja anāmayaṃ;<br>
Atho uñchena yāpema,<br>
atho mūlaphalā bahū.</p>
<p><a class='ref sc' id='sc41' href='#sc41'>SC 41</a><a class='ref ms' id='ms23J_715' href='#ms23J_715'>Ms 23J_715</a><a class='ref msdiv' id='msdiv132' href='#msdiv132'>Msdiv 132</a><span class='var' id='note507' title='ḍaṃsā ca makasā (bj) | ḍaṃsā ca makasā ca (pts1)' href='#note507' title='ḍaṃsā ca makasā (bj) | ḍaṃsā ca makasā ca (pts1)'>Atho ḍaṃsā makasā ca</span>,<br>
appameva <span class='var' id='note508' title='siriṃsapā (bj, s2, s3, pts1)' href='#note508' title='siriṃsapā (bj, s2, s3, pts1)'>sarīsapā</span>;<br>
Vane vāḷamigākiṇṇe,<br>
hiṃsā <span class='var' id='note509' title='amhaṃ (bj, pts1)' href='#note509' title='amhaṃ (bj, pts1)'>mayhaṃ</span> na vijjati.</p>
<p><a class='ref sc' id='sc42' href='#sc42'>SC 42</a><a class='ref ms' id='ms23J_716' href='#ms23J_716'>Ms 23J_716</a><a class='ref msdiv' id='msdiv133' href='#msdiv133'>Msdiv 133</a>Bahūni vassapūgāni,<br>
assame <span class='var' id='note510' title='vasato (bj)' href='#note510' title='vasato (bj)'>sammataṃ</span> idha;<br>
Nābhijānāmi uppannaṃ,<br>
ābādhaṃ amanoramaṃ.</p>
<p><a class='ref sc' id='sc43' href='#sc43'>SC 43</a><a class='ref ms' id='ms23J_717' href='#ms23J_717'>Ms 23J_717</a><a class='ref msdiv' id='msdiv134' href='#msdiv134'>Msdiv 134</a>Svāgataṃ te mahārāja,<br>
atho te adurāgataṃ;<br>
Issarosi anuppatto,<br>
yaṃ idhatthi pavedaya.</p>
<p><a class='ref sc' id='sc44' href='#sc44'>SC 44</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.324</a><a class='ref ms' id='ms23J_718' href='#ms23J_718'>Ms 23J_718</a><a class='ref msdiv' id='msdiv135' href='#msdiv135'>Msdiv 135</a>Tindukāni piyālāni,<br>
madhuke <span class='var' id='note511' title='kāsamāriyo (bj, s2, s3)' href='#note511' title='kāsamāriyo (bj, s2, s3)'>kāsumāriyo</span>;<br>
Phalāni khuddakappāni,<br>
bhuñja rāja varaṃ varaṃ.</p>
<p><a class='ref sc' id='sc45' href='#sc45'>SC 45</a><a class='ref ms' id='ms23J_719' href='#ms23J_719'>Ms 23J_719</a><a class='ref msdiv' id='msdiv136' href='#msdiv136'>Msdiv 136</a>Idampi pānīyaṃ sītaṃ,<br>
ābhataṃ girigabbharā;<br>
Tato piva mahārāja,<br>
sace tvaṃ abhikaṅkhasi”.</p>
<p><a class='ref sc' id='sc46' href='#sc46'>SC 46</a><a class='ref ms' id='ms23J_720' href='#ms23J_720'>Ms 23J_720</a><a class='ref msdiv' id='msdiv137' href='#msdiv137'>Msdiv 137</a>“Paṭiggahitaṃ yaṃ dinnaṃ,<br>
sabbassa agghiyaṃ kataṃ;<br>
Nandassāpi nisāmetha,<br>
vacanaṃ <span class='var' id='note512' title='yaṃ (bj) | yaṃ so (pts1)' href='#note512' title='yaṃ (bj) | yaṃ so (pts1)'>so</span> pavakkhati.</p>
<p><a class='ref sc' id='sc47' href='#sc47'>SC 47</a><a class='ref ms' id='ms23J_721' href='#ms23J_721'>Ms 23J_721</a><a class='ref msdiv' id='msdiv138' href='#msdiv138'>Msdiv 138</a>Ajjhāvaramhā nandassa,<br>
bhoto santikamāgatā;<br>
<span class='var' id='note513' title='suṇātu me (bj, s2, s3)' href='#note513' title='suṇātu me (bj, s2, s3)'>Suṇātu</span> bhavaṃ vacanaṃ,<br>
nandassa parisāya ca”.</p>
<p><a class='ref sc' id='sc48' href='#sc48'>SC 48</a><a class='ref ms' id='ms23J_722' href='#ms23J_722'>Ms 23J_722</a><a class='ref msdiv' id='msdiv139' href='#msdiv139'>Msdiv 139</a>“Parosataṃ <span class='var' id='note514' title='janapadā (pts1)' href='#note514' title='janapadā (pts1)'>jānapadā</span>,<br>
mahāsālā ca brāhmaṇā;<br>
Ime ca khattiyā sabbe,<br>
abhijātā yasassino;<br>
Bhavañca rājā manojo,<br>
anumaññantu me vaco.</p>
<p><a class='ref sc' id='sc49' href='#sc49'>SC 49</a><a class='ref ms' id='ms23J_723' href='#ms23J_723'>Ms 23J_723</a><a class='ref msdiv' id='msdiv140' href='#msdiv140'>Msdiv 140</a>Ye <span class='var' id='note515' title='ye vasanti (bj) | ye hi santi (pts1)' href='#note515' title='ye vasanti (bj) | ye hi santi (pts1)'>ca santi</span> samītāro,<br>
yakkhāni idha massame;<br>
Araññe bhūtabhabyāni,<br>
suṇantu vacanaṃ mama.</p>
<p><a class='ref sc' id='sc50' href='#sc50'>SC 50</a><a class='ref ms' id='ms23J_724' href='#ms23J_724'>Ms 23J_724</a><a class='ref msdiv' id='msdiv141' href='#msdiv141'>Msdiv 141</a>Namo katvāna bhūtānaṃ,<br>
isiṃ vakkhāmi subbataṃ;<br>
So tyāhaṃ dakkhiṇā bāhu,<br>
tava kosiya sammato.</p>
<p><a class='ref sc' id='sc51' href='#sc51'>SC 51</a><a class='ref ms' id='ms23J_725' href='#ms23J_725'>Ms 23J_725</a><a class='ref msdiv' id='msdiv142' href='#msdiv142'>Msdiv 142</a>Pitaraṃ me janettiñca,<br>
bhattukāmassa me sato;<br>
Vīra puññamidaṃ ṭhānaṃ,<br>
mā maṃ kosiya vāraya.</p>
<p><a class='ref sc' id='sc52' href='#sc52'>SC 52</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.325</a><a class='ref ms' id='ms23J_726' href='#ms23J_726'>Ms 23J_726</a><a class='ref msdiv' id='msdiv143' href='#msdiv143'>Msdiv 143</a>Sabbhi hetaṃ upaññātaṃ,<br>
mametaṃ upanissaja;<br>
Uṭṭhānapāricariyāya,<br>
dīgharattaṃ tayā kataṃ;<br>
Mātāpitūsu puññāni,<br>
mama lokadado bhava.</p>
<p><a class='ref sc' id='sc53' href='#sc53'>SC 53</a><a class='ref ms' id='ms23J_727' href='#ms23J_727'>Ms 23J_727</a><a class='ref msdiv' id='msdiv144' href='#msdiv144'>Msdiv 144</a>Tatheva santi manujā,<br>
dhamme dhammapadaṃ vidū;<br>
Maggo saggassa lokassa,<br>
yathā jānāsi tvaṃ ise.</p>
<p><a class='ref sc' id='sc54' href='#sc54'>SC 54</a><a class='ref ms' id='ms23J_728' href='#ms23J_728'>Ms 23J_728</a><a class='ref msdiv' id='msdiv145' href='#msdiv145'>Msdiv 145</a>Uṭṭhānapāricariyāya,<br>
mātāpitusukhāvahaṃ;<br>
Taṃ maṃ puññā nivāreti,<br>
ariyamaggāvaro naro”.</p>
<p><a class='ref sc' id='sc55' href='#sc55'>SC 55</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.326</a><a class='ref ms' id='ms23J_729' href='#ms23J_729'>Ms 23J_729</a><a class='ref msdiv' id='msdiv146' href='#msdiv146'>Msdiv 146</a>“Suṇantu bhonto vacanaṃ,<br>
bhāturajjhāvarā mama;<br>
Kulavaṃsaṃ mahārāja,<br>
porāṇaṃ parihāpayaṃ;<br>
Adhammacārī <span class='var' id='note516' title='yo jeṭṭho (bj)' href='#note516' title='yo jeṭṭho (bj)'>jeṭṭhesu</span>,<br>
nirayaṃ <span class='var' id='note517' title='so upapajjati (bj, s2, s3, pts1)' href='#note517' title='so upapajjati (bj, s2, s3, pts1)'>sopapajjati</span>.</p>
<p><a class='ref sc' id='sc56' href='#sc56'>SC 56</a><a class='ref ms' id='ms23J_730' href='#ms23J_730'>Ms 23J_730</a><a class='ref msdiv' id='msdiv147' href='#msdiv147'>Msdiv 147</a>Ye ca dhammassa kusalā,<br>
porāṇassa disampati;<br>
Cārittena ca sampannā,<br>
na te gacchanti duggatiṃ.</p>
<p><a class='ref sc' id='sc57' href='#sc57'>SC 57</a><a class='ref ms' id='ms23J_731' href='#ms23J_731'>Ms 23J_731</a><a class='ref msdiv' id='msdiv148' href='#msdiv148'>Msdiv 148</a>Mātā pitā ca bhātā ca,<br>
bhaginī ñātibandhavā;<br>
Sabbe jeṭṭhassa te bhārā,<br>
evaṃ jānāhi <span class='var' id='note518' title='bhārata (bj, pts1) | bhāratha (s2, s3)' href='#note518' title='bhārata (bj, pts1) | bhāratha (s2, s3)'>bhāradha</span>.</p>
<p><a class='ref sc' id='sc58' href='#sc58'>SC 58</a><a class='ref ms' id='ms23J_732' href='#ms23J_732'>Ms 23J_732</a><a class='ref msdiv' id='msdiv149' href='#msdiv149'>Msdiv 149</a>Ādiyitvā garuṃ bhāraṃ,<br>
nāviko viya ussahe;<br>
Dhammañca nappamajjāmi,<br>
jeṭṭho casmi rathesabha”.</p>
<p><a class='ref sc' id='sc59' href='#sc59'>SC 59</a><a class='ref ms' id='ms23J_733' href='#ms23J_733'>Ms 23J_733</a><a class='ref msdiv' id='msdiv150' href='#msdiv150'>Msdiv 150</a>“<span class='var' id='note519' title='adhigatamhā (bj, s2, s3) | adhigatamha (pts1)' href='#note519' title='adhigatamhā (bj, s2, s3) | adhigatamha (pts1)'>Adhigamā</span> tame ñāṇaṃ,<br>
Jālaṃva jātavedato;<br>
Evameva no bhavaṃ dhammaṃ,<br>
Kosiyo pavidaṃsayi.</p>
<p><a class='ref sc' id='sc60' href='#sc60'>SC 60</a><a class='ref ms' id='ms23J_734' href='#ms23J_734'>Ms 23J_734</a><a class='ref msdiv' id='msdiv151' href='#msdiv151'>Msdiv 151</a>Yathā udayamādicco,<br>
Vāsudevo pabhaṅkaro;<br>
Pāṇīnaṃ pavidaṃseti,<br>
Rūpaṃ kalyāṇapāpakaṃ;<br>
Evameva no bhavaṃ dhammaṃ,<br>
Kosiyo pavidaṃsayi”.</p>
<p><a class='ref sc' id='sc61' href='#sc61'>SC 61</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.327</a><a class='ref ms' id='ms23J_735' href='#ms23J_735'>Ms 23J_735</a><a class='ref msdiv' id='msdiv152' href='#msdiv152'>Msdiv 152</a>“Evaṃ me yācamānassa,<br>
añjaliṃ nāvabujjhatha;<br>
<span class='var' id='note520' title='tava paṭṭhacaro (s2, s3) | tava baddhañcaro (pts1) | tavupaṭṭhacaro (mr)' href='#note520' title='tava paṭṭhacaro (s2, s3) | tava baddhañcaro (pts1) | tavupaṭṭhacaro (mr)'>Tava paddhacaro</span> hessaṃ,<br>
vuṭṭhito paricārako”.</p>
<p><a class='ref sc' id='sc62' href='#sc62'>SC 62</a><a class='ref ms' id='ms23J_736' href='#ms23J_736'>Ms 23J_736</a><a class='ref msdiv' id='msdiv153' href='#msdiv153'>Msdiv 153</a>“Addhā nanda <span class='var' id='note521' title='pajānāsi (bj)' href='#note521' title='pajānāsi (bj)'>vijānāsi</span>,<br>
Saddhammaṃ sabbhi desitaṃ;<br>
Ariyo ariyasamācāro,<br>
Bāḷhaṃ tvaṃ mama ruccasi.</p>
<p><a class='ref sc' id='sc63' href='#sc63'>SC 63</a><a class='ref ms' id='ms23J_737' href='#ms23J_737'>Ms 23J_737</a><a class='ref msdiv' id='msdiv154' href='#msdiv154'>Msdiv 154</a>Bhavantaṃ vadāmi bhotiñca,<br>
suṇātha vacanaṃ mama;<br>
Nāyaṃ bhāro <span class='var' id='note522' title='bhāramatto (bj, s2, s3)' href='#note522' title='bhāramatto (bj, s2, s3)'>bhāramato</span>,<br>
ahu mayhaṃ kudācanaṃ.</p>
<p><a class='ref sc' id='sc64' href='#sc64'>SC 64</a><a class='ref ms' id='ms23J_738' href='#ms23J_738'>Ms 23J_738</a><a class='ref msdiv' id='msdiv155' href='#msdiv155'>Msdiv 155</a>Taṃ maṃ upaṭṭhitaṃ santaṃ,<br>
mātāpitusukhāvahaṃ;<br>
Nando ajjhāvaraṃ katvā,<br>
upaṭṭhānāya yācati.</p>
<p><a class='ref sc' id='sc65' href='#sc65'>SC 65</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.328</a><a class='ref ms' id='ms23J_739' href='#ms23J_739'>Ms 23J_739</a><a class='ref msdiv' id='msdiv156' href='#msdiv156'>Msdiv 156</a>Yo ve icchati kāmena,<br>
santānaṃ brahmacārinaṃ;<br>
Nandaṃ vo <span class='var' id='note523' title='vadatha eke (pts1)' href='#note523' title='vadatha eke (pts1)'>varatha eko</span>,<br>
kaṃ nando upatiṭṭhatu”.</p>
<p><a class='ref sc' id='sc66' href='#sc66'>SC 66</a><a class='ref ms' id='ms23J_740' href='#ms23J_740'>Ms 23J_740</a><a class='ref msdiv' id='msdiv157' href='#msdiv157'>Msdiv 157</a>“Tayā tāta anuññātā,<br>
soṇa taṃ nissitā mayaṃ;<br>
<span class='var' id='note524' title='upaghāyituṃ (bj)' href='#note524' title='upaghāyituṃ (bj)'>Upaghātuṃ</span> labhe nandaṃ,<br>
muddhani brahmacārinaṃ.</p>
<p><a class='ref sc' id='sc67' href='#sc67'>SC 67</a><a class='ref ms' id='ms23J_741' href='#ms23J_741'>Ms 23J_741</a><a class='ref msdiv' id='msdiv158' href='#msdiv158'>Msdiv 158</a>Assatthasseva taruṇaṃ,<br>
pavāḷaṃ māluteritaṃ;<br>
Cirassaṃ nandaṃ disvāna,<br>
hadayaṃ me pavedhati.</p>
<p><a class='ref sc' id='sc68' href='#sc68'>SC 68</a><a class='ref ms' id='ms23J_742' href='#ms23J_742'>Ms 23J_742</a><a class='ref msdiv' id='msdiv159' href='#msdiv159'>Msdiv 159</a>Yadā suttāpi <span class='var' id='note525' title='suppante (s2, s3, pts1)' href='#note525' title='suppante (s2, s3, pts1)'>supine</span>,<br>
nandaṃ passāmi āgataṃ;<br>
Udaggā sumanā homi,<br>
nando no āgato ayaṃ.</p>
<p><a class='ref sc' id='sc69' href='#sc69'>SC 69</a><a class='ref ms' id='ms23J_743' href='#ms23J_743'>Ms 23J_743</a><a class='ref msdiv' id='msdiv160' href='#msdiv160'>Msdiv 160</a>Yadā ca paṭibujjhitvā,<br>
nandaṃ passāmi nāgataṃ;<br>
Bhiyyo āvisatī soko,<br>
domanassañcanappakaṃ.</p>
<p><a class='ref sc' id='sc70' href='#sc70'>SC 70</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.329</a><a class='ref ms' id='ms23J_744' href='#ms23J_744'>Ms 23J_744</a><a class='ref msdiv' id='msdiv161' href='#msdiv161'>Msdiv 161</a>Sāhaṃ ajja cirassampi,<br>
nandaṃ passāmi āgataṃ;<br>
<span class='var' id='note526' title='bhattu ca (bj, s2, s3) | bhattuñca (mr)' href='#note526' title='bhattu ca (bj, s2, s3) | bhattuñca (mr)'>Bhattucca</span> mayhañca piyo,<br>
nando no pāvisī gharaṃ.</p>
<p><a class='ref sc' id='sc71' href='#sc71'>SC 71</a><a class='ref ms' id='ms23J_745' href='#ms23J_745'>Ms 23J_745</a><a class='ref msdiv' id='msdiv162' href='#msdiv162'>Msdiv 162</a>Pitupi nando suppiyo,<br>
Yaṃ nando <span class='var' id='note527' title='pāvisī (pts1)'>nappavase</span> <span class='var' id='note528' title='gharaṃ (s2, s3, pts1, mr)' href='#note527' title='pāvisī (pts1)'>nappavase</span> <span class='var' id='note528' title='gharaṃ (s2, s3, pts1, mr)'>gharā</span>;<br>
Labhatū tāta nando taṃ,<br>
Maṃ nando upatiṭṭhatu”.</p>
<p><a class='ref sc' id='sc72' href='#sc72'>SC 72</a><a class='ref ms' id='ms23J_746' href='#ms23J_746'>Ms 23J_746</a><a class='ref msdiv' id='msdiv163' href='#msdiv163'>Msdiv 163</a>“Anukampikā patiṭṭhā ca,<br>
pubbe rasadadī ca no;<br>
Maggo saggassa lokassa,<br>
mātā taṃ varate ise.</p>
<p><a class='ref sc' id='sc73' href='#sc73'>SC 73</a><a class='ref ms' id='ms23J_747' href='#ms23J_747'>Ms 23J_747</a><a class='ref msdiv' id='msdiv164' href='#msdiv164'>Msdiv 164</a>Pubbe rasadadī gottī,<br>
mātā puññūpasaṃhitā;<br>
Maggo saggassa lokassa,<br>
mātā taṃ varate ise”.</p>
<p><a class='ref sc' id='sc74' href='#sc74'>SC 74</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.330</a><a class='ref ms' id='ms23J_748' href='#ms23J_748'>Ms 23J_748</a><a class='ref msdiv' id='msdiv165' href='#msdiv165'>Msdiv 165</a>“Ākaṅkhamānā puttaphalaṃ,<br>
devatāya namassati;<br>
Nakkhattāni ca pucchati,<br>
utusaṃvaccharāni ca.</p>
<p><a class='ref sc' id='sc75' href='#sc75'>SC 75</a><a class='ref ms' id='ms23J_749' href='#ms23J_749'>Ms 23J_749</a><a class='ref msdiv' id='msdiv166' href='#msdiv166'>Msdiv 166</a>Tassā <span class='var' id='note529' title='utusinātāya (bj, pts1) | utusi nhātāya (s2, s3)' href='#note529' title='utusinātāya (bj, pts1) | utusi nhātāya (s2, s3)'>utumhi nhātāya</span>,<br>
hoti <span class='var' id='note530' title='gabbhassa’vakkamo (bj, s2, s3, pts1)' href='#note530' title='gabbhassa’vakkamo (bj, s2, s3, pts1)'>gabbhassa vokkamo</span>;<br>
Tena dohaḷinī hoti,<br>
suhadā tena vuccati.</p>
<p><a class='ref sc' id='sc76' href='#sc76'>SC 76</a><a class='ref ms' id='ms23J_750' href='#ms23J_750'>Ms 23J_750</a><a class='ref msdiv' id='msdiv167' href='#msdiv167'>Msdiv 167</a>Saṃvaccharaṃ vā ūnaṃ vā,<br>
pariharitvā vijāyati;<br>
Tena sā janayantīti,<br>
<span class='var' id='note531' title='janettī (bj, s2, s3, pts1)' href='#note531' title='janettī (bj, s2, s3, pts1)'>janetti</span> tena vuccati.</p>
<p><a class='ref sc' id='sc77' href='#sc77'>SC 77</a><a class='ref ms' id='ms23J_751' href='#ms23J_751'>Ms 23J_751</a><a class='ref msdiv' id='msdiv168' href='#msdiv168'>Msdiv 168</a><span class='var' id='note532' title='thanakkhīrena (bj, s2, s3)' href='#note532' title='thanakkhīrena (bj, s2, s3)'>Thanakhīrena</span> gītena,<br>
<span class='var' id='note533' title='aṅgapāpuraṇena (bj, pts1)' href='#note533' title='aṅgapāpuraṇena (bj, pts1)'>aṅgapāvuraṇena</span> ca;<br>
Rodantaṃ <span class='var' id='note534' title='eva (pts1)' href='#note534' title='eva (pts1)'>puttaṃ</span> toseti,<br>
tosentī tena vuccati.</p>
<p><a class='ref sc' id='sc78' href='#sc78'>SC 78</a><a class='ref ms' id='ms23J_752' href='#ms23J_752'>Ms 23J_752</a><a class='ref msdiv' id='msdiv169' href='#msdiv169'>Msdiv 169</a>Tato vātātape ghore,<br>
mamaṃ katvā udikkhati;<br>
Dārakaṃ appajānantaṃ,<br>
posentī tena vuccati.</p>
<p><a class='ref sc' id='sc79' href='#sc79'>SC 79</a><a class='ref ms' id='ms23J_753' href='#ms23J_753'>Ms 23J_753</a><a class='ref msdiv' id='msdiv170' href='#msdiv170'>Msdiv 170</a>Yañca mātudhanaṃ hoti,<br>
yañca hoti pituddhanaṃ;<br>
Ubhayampetassa gopeti,<br>
api puttassa no siyā.</p>
<p><a class='ref sc' id='sc80' href='#sc80'>SC 80</a><a class='ref ms' id='ms23J_754' href='#ms23J_754'>Ms 23J_754</a><a class='ref msdiv' id='msdiv171' href='#msdiv171'>Msdiv 171</a>Evaṃ putta aduṃ putta,<br>
iti mātā vihaññati;<br>
Pamattaṃ paradāresu,<br>
nisīthe pattayobbane;<br>
Sāyaṃ puttaṃ anāyantaṃ,<br>
iti mātā vihaññati.</p>
<p><a class='ref sc' id='sc81' href='#sc81'>SC 81</a><a class='ref ms' id='ms23J_755' href='#ms23J_755'>Ms 23J_755</a><a class='ref msdiv' id='msdiv172' href='#msdiv172'>Msdiv 172</a>Evaṃ kicchā bhato poso,<br>
mātu aparicārako;<br>
Mātari micchā caritvāna,<br>
nirayaṃ sopapajjati.</p>
<p><a class='ref sc' id='sc82' href='#sc82'>SC 82</a><a class='ref ms' id='ms23J_756' href='#ms23J_756'>Ms 23J_756</a><a class='ref msdiv' id='msdiv173' href='#msdiv173'>Msdiv 173</a>Evaṃ kicchā bhato poso,<br>
pitu aparicārako;<br>
Pitari micchā caritvāna,<br>
nirayaṃ sopapajjati.</p>
<p><a class='ref sc' id='sc83' href='#sc83'>SC 83</a><a class='ref ms' id='ms23J_757' href='#ms23J_757'>Ms 23J_757</a><a class='ref msdiv' id='msdiv174' href='#msdiv174'>Msdiv 174</a>Dhanāpi dhanakāmānaṃ,<br>
Nassati iti me sutaṃ;<br>
Mātaraṃ aparicaritvāna,<br>
Kicchaṃ vā so nigacchati.</p>
<p><a class='ref sc' id='sc84' href='#sc84'>SC 84</a><a class='ref ms' id='ms23J_758' href='#ms23J_758'>Ms 23J_758</a><a class='ref msdiv' id='msdiv175' href='#msdiv175'>Msdiv 175</a>Dhanāpi dhanakāmānaṃ,<br>
Nassati iti me sutaṃ;<br>
Pitaraṃ aparicaritvāna,<br>
Kicchaṃ vā so nigacchati.</p>
<p><a class='ref sc' id='sc85' href='#sc85'>SC 85</a><a class='ref ms' id='ms23J_759' href='#ms23J_759'>Ms 23J_759</a><a class='ref msdiv' id='msdiv176' href='#msdiv176'>Msdiv 176</a>Ānando ca pamodo ca,<br>
sadā hasitakīḷitaṃ;<br>
Mātaraṃ paricaritvāna,<br>
labbhametaṃ vijānato.</p>
<p><a class='ref sc' id='sc86' href='#sc86'>SC 86</a><a class='ref ms' id='ms23J_760' href='#ms23J_760'>Ms 23J_760</a><a class='ref msdiv' id='msdiv177' href='#msdiv177'>Msdiv 177</a>Ānando ca pamodo ca,<br>
sadā hasitakīḷitaṃ;<br>
Pitaraṃ paricaritvāna,<br>
labbhametaṃ vijānato.</p>
<p><a class='ref sc' id='sc87' href='#sc87'>SC 87</a><a class='ref ms' id='ms23J_761' href='#ms23J_761'>Ms 23J_761</a><a class='ref msdiv' id='msdiv178' href='#msdiv178'>Msdiv 178</a>Dānañca <span class='var' id='note536' title='piyavācañca (s2, s3) | peyyavāsañ ca (pts1) | peyyavajjañca (c1)' href='#note536' title='piyavācañca (s2, s3) | peyyavāsañ ca (pts1) | peyyavajjañca (c1)'>piyavācā ca</span>,<br>
atthacariyā ca yā idha;<br>
<span class='var' id='note537' title='samānattā (pts1)' href='#note537' title='samānattā (pts1)'>Samānattatā</span> ca dhammesu,<br>
tattha tattha yathārahaṃ;<br>
Ete kho saṅgahā loke,<br>
rathassāṇīva yāyato.</p>
<p><a class='ref sc' id='sc88' href='#sc88'>SC 88</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.331</a><a class='ref ms' id='ms23J_762' href='#ms23J_762'>Ms 23J_762</a><a class='ref msdiv' id='msdiv179' href='#msdiv179'>Msdiv 179</a>Ete ca saṅgahā nāssu,<br>
na mātā puttakāraṇā;<br>
Labhetha mānaṃ <span class='var' id='note538' title='pūjañca (pts1)' href='#note538' title='pūjañca (pts1)'>pūjaṃ vā</span>,<br>
pitā vā puttakāraṇā.</p>
<p><a class='ref sc' id='sc89' href='#sc89'>SC 89</a><a class='ref ms' id='ms23J_763' href='#ms23J_763'>Ms 23J_763</a><a class='ref msdiv' id='msdiv180' href='#msdiv180'>Msdiv 180</a>Yasmā ca <span class='var' id='note539' title='saṅgahe (^dn31#56 [Siṅgālasutta/13.&#160;Chaddisāpaṭicchādanakaṇḍa]; ^an4.32#1 [32.&#160;Saṅgahasutta] tadaṭṭhakathāyo oloketabbā)' href='#note539' title='saṅgahe (^dn31#56 [Siṅgālasutta/13.&#160;Chaddisāpaṭicchādanakaṇḍa]; ^an4.32#1 [32.&#160;Saṅgahasutta] tadaṭṭhakathāyo oloketabbā)'>saṅgahā</span> ete,<br>
<span class='var' id='note540' title='samavekkhanti (bj, s2, s3, pts1 ^an4.32#1 [32.&#160;Saṅgahasutta])' href='#note540' title='samavekkhanti (bj, s2, s3, pts1 ^an4.32#1 [32.&#160;Saṅgahasutta])'>sammapekkhanti</span> paṇḍitā;<br>
Tasmā mahattaṃ papponti,<br>
pāsaṃsā ca bhavanti te.</p>
<p><a class='ref sc' id='sc90' href='#sc90'>SC 90</a><a class='ref ms' id='ms23J_764' href='#ms23J_764'>Ms 23J_764</a><a class='ref msdiv' id='msdiv181' href='#msdiv181'>Msdiv 181</a><span class='var' id='note542' title='brahmā hi (pts1)' href='#note542' title='brahmā hi (pts1)'>Brahmāti</span> mātāpitaro,<br>
pubbācariyāti vuccare;<br>
Āhuneyyā ca puttānaṃ,<br>
pajāya anukampakā.</p>
<p><a class='ref sc' id='sc91' href='#sc91'>SC 91</a><a class='ref ms' id='ms23J_765' href='#ms23J_765'>Ms 23J_765</a><a class='ref msdiv' id='msdiv182' href='#msdiv182'>Msdiv 182</a>Tasmā hi ne namasseyya,<br>
sakkareyya ca paṇḍito;<br>
Annena <span class='var' id='note543' title='matho (pts1) | atha (^an3.31#1 [31.&#160;Sabrahmakasutta]; ^an4.63#1 [63.&#160;Brahmasutta]; ^it106#1 [Sabrahmakasutta])' href='#note543' title='matho (pts1) | atha (^an3.31#1 [31.&#160;Sabrahmakasutta]; ^an4.63#1 [63.&#160;Brahmasutta]; ^it106#1 [Sabrahmakasutta])'>atho</span> pānena,<br>
vatthena sayanena ca;<br>
Ucchādanena <span class='var' id='note544' title='nahāpanena (bj, pts1) | nhānena (s2, s3)' href='#note544' title='nahāpanena (bj, pts1) | nhānena (s2, s3)'>nhāpanena</span>,<br>
pādānaṃ dhovanena ca.</p>
<p><a class='ref sc' id='sc92' href='#sc92'>SC 92</a><a class='ref ms' id='ms23J_766' href='#ms23J_766'>Ms 23J_766</a><a class='ref msdiv' id='msdiv183' href='#msdiv183'>Msdiv 183</a>Tāya naṃ <span class='var' id='note545' title='paricariyāya (pts1)' href='#note545' title='paricariyāya (pts1)'>pāricariyāya</span>,<br>
Mātāpitūsu paṇḍitā;<br>
Idheva naṃ pasaṃsanti,<br>
Pecca sagge pamodatī”ti. (3718)</p>
</blockquote>
<p class='endsutta'><a class='ref sc' id='sc93' href='#sc93'>SC 93</a><a class='ref ms' id='ms23J_767' href='#ms23J_767'>Ms 23J_767</a>Soṇanandajātakaṃ dutiyaṃ.</p>
<p class='endsection'><a class='ref sc' id='sc94' href='#sc94'>SC 94</a><a class='ref ms' id='ms23J_768' href='#ms23J_768'>Ms 23J_768</a>Sattatinipātaṃ niṭṭhitaṃ.</p>
<p class='uddana-intro'><a class='ref sc' id='sc95' href='#sc95'>SC 95</a><a class='ref ms' id='ms23J_769' href='#ms23J_769'>Ms 23J_769</a>Tassuddānaṃ</p>
<blockquote class='uddanagatha'>
<p><a class='ref sc' id='sc96' href='#sc96'>SC 96</a><a class='ref ms' id='ms23J_770' href='#ms23J_770'>Ms 23J_770</a>Atha sattatimamhi nipātavare,<br>
Sabhāvantu kusāvatirājavaro;<br>
Atha soṇasunandavaro ca puna,<br>
Abhivāsitasattatimamhi suteti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
