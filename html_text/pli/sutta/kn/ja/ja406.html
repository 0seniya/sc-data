<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja406' lang='pli'>
<header>
<ul>
<li class='division'>Jātaka</li>
<li>Sattakanipāta</li>
<li>Gandhāravagga</li>
</ul>
<h1>406. Gandhārajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3.367' href='#pts-vp-pli3.367'>PTS vp Pali 3.367</a><a class='ref ms' id='ms22J_1572' href='#ms22J_1572'>Ms 22J_1572</a><a class='ref msdiv' id='msdiv76' href='#msdiv76'>Msdiv 76</a>“Hitvā gāmasahassāni,<br>
paripuṇṇāni soḷasa;<br>
Koṭṭhāgārāni phītāni,<br>
sannidhiṃ dāni kubbasi”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1573' href='#ms22J_1573'>Ms 22J_1573</a><a class='ref msdiv' id='msdiv77' href='#msdiv77'>Msdiv 77</a>“Hitvā gandhāravisayaṃ,<br>
<span class='var' id='note925' title='... dhāniyaṃ (bj, pts1) | ... pāniyaṃ (s2, s3)' href='#note925' title='... dhāniyaṃ (bj, pts1) | ... pāniyaṃ (s2, s3)'>pahūtadhanadhāriyaṃ</span>;<br>
<span class='var' id='note926' title='pasāsanito (bj, s2, s3) | pasāsanāto (pts1)' href='#note926' title='pasāsanito (bj, s2, s3) | pasāsanāto (pts1)'>Pasāsanato</span> nikkhanto,<br>
idha dāni pasāsasi”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1574' href='#ms22J_1574'>Ms 22J_1574</a><a class='ref msdiv' id='msdiv78' href='#msdiv78'>Msdiv 78</a>“Dhammaṃ bhaṇāmi vedeha,<br>
adhammo me na ruccati;<br>
Dhammaṃ me bhaṇamānassa,<br>
na pāpamupalimpati”.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli3.368' href='#pts-vp-pli3.368'>PTS vp Pali 3.368</a><a class='ref ms' id='ms22J_1575' href='#ms22J_1575'>Ms 22J_1575</a><a class='ref msdiv' id='msdiv79' href='#msdiv79'>Msdiv 79</a>“Yena kenaci vaṇṇena,<br>
paro labhati ruppanaṃ;<br>
Mahatthiyampi ce vācaṃ,<br>
na taṃ bhāseyya paṇḍito”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1576' href='#ms22J_1576'>Ms 22J_1576</a><a class='ref msdiv' id='msdiv80' href='#msdiv80'>Msdiv 80</a>“Kāmaṃ ruppatu vā mā vā,<br>
bhusaṃva vikirīyatu;<br>
Dhammaṃ me bhaṇamānassa,<br>
na pāpamupalimpati”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1577' href='#ms22J_1577'>Ms 22J_1577</a><a class='ref msdiv' id='msdiv81' href='#msdiv81'>Msdiv 81</a>“No ce assa sakā buddhi,<br>
vinayo vā susikkhito;<br>
Vane <span class='var' id='note927' title='andhamahisova (bj, pts1)' href='#note927' title='andhamahisova (bj, pts1)'>andhamahiṃsova</span>,<br>
careyya bahuko jano.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1578' href='#ms22J_1578'>Ms 22J_1578</a><a class='ref msdiv' id='msdiv82' href='#msdiv82'>Msdiv 82</a>Yasmā ca panidhekacce,<br>
<span class='var' id='note928' title='ācāramhi (bj, pts1)' href='#note928' title='ācāramhi (bj, pts1)'>āceramhi</span> susikkhitā;<br>
Tasmā vinītavinayā,<br>
caranti susamāhitā”ti.</p>
</blockquote>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms22J_1579' href='#ms22J_1579'>Ms 22J_1579</a>Gandhārajātakaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
