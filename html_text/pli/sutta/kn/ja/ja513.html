<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja513' lang='pli'>
<header>
<ul>
<li class='division'>Jātaka</li>
<li>Tiṃsanipāta</li>
<li>Kiṃchandavagga</li>
</ul>
<h1>513. Jayaddisajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts5.23' href='#pts5.23'></a><a class='ref ms' id='ms22J_3321' href='#ms22J_3321'>Ms 22J_3321</a><a class='ref msdiv' id='msdiv64' href='#msdiv64'>Msdiv 64</a>“Cirassaṃ vata me udapādi ajja,<br>
Bhakkho mahā sattamibhattakāle;<br>
Kutosi ko vāsi tadiṅgha brūhi,<br>
Ācikkha jātiṃ vidito yathāsi”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_3322' href='#ms22J_3322'>Ms 22J_3322</a><a class='ref msdiv' id='msdiv65' href='#msdiv65'>Msdiv 65</a>“Pañcālarājā migavaṃ paviṭṭho,<br>
Jayaddiso nāma yadissuto te;<br>
Carāmi kacchāni vanāni cāhaṃ,<br>
Pasadaṃ imaṃ khāda mamajja muñca”.</p>
<p><a class='ref sc' id='sc3' href='#sc3'>SC 3</a><a class='pts' id='pts5.24' href='#pts5.24'></a><a class='ref ms' id='ms22J_3323' href='#ms22J_3323'>Ms 22J_3323</a><a class='ref msdiv' id='msdiv66' href='#msdiv66'>Msdiv 66</a>“Seneva tvaṃ paṇasi <span class='var' id='note2094' title='sayhamāno (s2, s3, mr)' href='#note2094' title='sayhamāno (s2, s3, mr)'>sassamāno</span>,<br>
Mamesa bhakkho pasado yaṃ vadesi;<br>
Taṃ khādiyāna pasadaṃ <span class='var' id='note2095' title='dighaññaṃ (pts1) | jighacchaṃ (?)' href='#note2095' title='dighaññaṃ (pts1) | jighacchaṃ (?)'>jighaññaṃ</span>,<br>
Khādissaṃ pacchā na vilāpakālo”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_3324' href='#ms22J_3324'>Ms 22J_3324</a><a class='ref msdiv' id='msdiv67' href='#msdiv67'>Msdiv 67</a>“Na catthi mokkho mama <span class='var' id='note2096' title='vikkayena (bj)' href='#note2096' title='vikkayena (bj)'>nikkayena</span>,<br>
Gantvāna paccāgamanāya paṇhe;<br>
Taṃ <span class='var' id='note2097' title='saṅkaraṃ (mr)' href='#note2097' title='saṅkaraṃ (mr)'>saṅgaraṃ</span> brāhmaṇassappadāya,<br>
Saccānurakkhī punarāvajissaṃ”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_3325' href='#ms22J_3325'>Ms 22J_3325</a><a class='ref msdiv' id='msdiv68' href='#msdiv68'>Msdiv 68</a>“Kiṃ kammajātaṃ <span class='var' id='note2098' title='anutappatī taṃ (bj, pts1)' href='#note2098' title='anutappatī taṃ (bj, pts1)'>anutappate tvaṃ</span>,<br>
Pattaṃ samīpaṃ maraṇassa rāja;<br>
Ācikkha me taṃ api sakkuṇemu,<br>
Anujānituṃ āgamanāya paṇhe”.</p>
<p><a class='ref sc' id='sc6' href='#sc6'>SC 6</a><a class='pts' id='pts5.25' href='#pts5.25'></a><a class='ref ms' id='ms22J_3326' href='#ms22J_3326'>Ms 22J_3326</a><a class='ref msdiv' id='msdiv69' href='#msdiv69'>Msdiv 69</a>“Katā mayā brāhmaṇassa dhanāsā,<br>
Taṃ saṅgaraṃ paṭimukkaṃ na muttaṃ;<br>
Taṃ saṅgaraṃ brāhmaṇassappadāya,<br>
Saccānurakkhī punarāvajissaṃ”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_3327' href='#ms22J_3327'>Ms 22J_3327</a><a class='ref msdiv' id='msdiv70' href='#msdiv70'>Msdiv 70</a>“Yā te katā brāhmaṇassa dhanāsā,<br>
Taṃ saṅgaraṃ paṭimukkaṃ na muttaṃ;<br>
Taṃ saṅgaraṃ brāhmaṇassappadāya,<br>
Saccānurakkhī punarāvajassu”.</p>
<p><a class='ref sc' id='sc8' href='#sc8'>SC 8</a><a class='pts' id='pts5.26' href='#pts5.26'></a><a class='ref ms' id='ms22J_3328' href='#ms22J_3328'>Ms 22J_3328</a><a class='ref msdiv' id='msdiv71' href='#msdiv71'>Msdiv 71</a>Mutto ca so <span class='var' id='note2099' title='purisādassa (pts1)' href='#note2099' title='purisādassa (pts1)'>porisādassa</span> hatthā,<br>
Gantvā sakaṃ mandiraṃ kāmakāmī;<br>
Taṃ saṅgaraṃ brāhmaṇassappadāya,<br>
Āmantayī <span class='var' id='note2100' title='... sattuṃ (s2, s3, pts1, mr)' href='#note2100' title='... sattuṃ (s2, s3, pts1, mr)'>puttamalīnasattaṃ</span>.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_3329' href='#ms22J_3329'>Ms 22J_3329</a><a class='ref msdiv' id='msdiv72' href='#msdiv72'>Msdiv 72</a>“Ajjeva rajjaṃ abhisiñcayassu,<br>
Dhammaṃ cara sesu paresu cāpi;<br>
Adhammakāro ca te māhu raṭṭhe,<br>
Gacchāmahaṃ porisādassa <span class='var' id='note2101' title='ñante (s2, s3)' href='#note2101' title='ñante (s2, s3)'>ñatte</span>”.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_3330' href='#ms22J_3330'>Ms 22J_3330</a><a class='ref msdiv' id='msdiv73' href='#msdiv73'>Msdiv 73</a>“Kiṃ kamma kubbaṃ tava <span class='var' id='note2102' title='devapāde (bj, s2, s3, pts1)' href='#note2102' title='devapāde (bj, s2, s3, pts1)'>deva pāva</span>,<br>
Nārādhayī taṃ tadicchāmi sotuṃ;<br>
Yamajja rajjamhi udassaye tuvaṃ,<br>
Rajjampi niccheyyaṃ tayā vināhaṃ”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_3331' href='#ms22J_3331'>Ms 22J_3331</a><a class='ref msdiv' id='msdiv74' href='#msdiv74'>Msdiv 74</a>“Na kammunā vā vacasā va tāta,<br>
Aparādhitohaṃ tuviyaṃ sarāmi;<br>
<span class='var' id='note2103' title='saddhiñca (s2, s3, mr)' href='#note2103' title='saddhiñca (s2, s3, mr)'>Sandhiñca</span> katvā purisādakena,<br>
Saccānurakkhī punāhaṃ gamissaṃ”.</p>
<p><a class='ref sc' id='sc12' href='#sc12'>SC 12</a><a class='pts' id='pts5.27' href='#pts5.27'></a><a class='ref ms' id='ms22J_3332' href='#ms22J_3332'>Ms 22J_3332</a><a class='ref msdiv' id='msdiv75' href='#msdiv75'>Msdiv 75</a>“Ahaṃ gamissāmi idheva hohi,<br>
Natthi tato jīvato vippamokkho;<br>
Sace tuvaṃ gacchasiyeva rāja,<br>
Ahampi gacchāmi ubho na homa”.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_3333' href='#ms22J_3333'>Ms 22J_3333</a><a class='ref msdiv' id='msdiv76' href='#msdiv76'>Msdiv 76</a>“Addhā hi tāta satānesa dhammo,<br>
Maraṇā ca me dukkhataraṃ tadassa;<br>
Kammāsapādo taṃ yadā pacitvā,<br>
Pasayha khāde bhidā rukkhasūle”.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_3334' href='#ms22J_3334'>Ms 22J_3334</a><a class='ref msdiv' id='msdiv77' href='#msdiv77'>Msdiv 77</a>“Pāṇena te pāṇamahaṃ nimissaṃ,<br>
Mā tvaṃ agā porisādassa ñatte;<br>
Etañca te pāṇamahaṃ nimissaṃ,<br>
Tasmā mataṃ jīvitassa <span class='var' id='note2104' title='varemi (bj)' href='#note2104' title='varemi (bj)'>vaṇṇemi</span>”.</p>
<p><a class='ref sc' id='sc15' href='#sc15'>SC 15</a><a class='pts' id='pts5.28' href='#pts5.28'></a><a class='ref ms' id='ms22J_3335' href='#ms22J_3335'>Ms 22J_3335</a><a class='ref msdiv' id='msdiv78' href='#msdiv78'>Msdiv 78</a>Tato have dhitimā rājaputto,<br>
<span class='var' id='note2105' title='vandittha mātucca pitucca (bj, pts1) | vanditvā mātuñca pituñca (s2, s3)' href='#note2105' title='vandittha mātucca pitucca (bj, pts1) | vanditvā mātuñca pituñca (s2, s3)'>Vanditvā mātu ca pitu ca</span> pāde;<br>
Dukhinissa mātā <span class='var' id='note2106' title='nipatī (bj, s2, s3, pts1)' href='#note2106' title='nipatī (bj, s2, s3, pts1)'>nipatā</span> pathabyā,<br>
Pitāssa paggayha bhujāni kandati.</p>
<p><a class='ref sc' id='sc16' href='#sc16'>SC 16</a><a class='ref ms' id='ms22J_3336' href='#ms22J_3336'>Ms 22J_3336</a><a class='ref msdiv' id='msdiv79' href='#msdiv79'>Msdiv 79</a>Taṃ gacchantaṃ tāva pitā viditvā,<br>
Parammukho vandati pañjalīko;<br>
“Somo ca rājā varuṇo ca rājā,<br>
Pajāpatī candimā sūriyo ca;<br>
Etehi gutto purisādakamhā,<br>
Anuññāto sotthi paccehi tāta”.</p>
<p><a class='ref sc' id='sc17' href='#sc17'>SC 17</a><a class='pts' id='pts5.29' href='#pts5.29'></a><a class='ref ms' id='ms22J_3337' href='#ms22J_3337'>Ms 22J_3337</a><a class='ref msdiv' id='msdiv80' href='#msdiv80'>Msdiv 80</a>“<span class='var' id='note2107' title='yaṃ daṇḍakāraññagatassa (pts1)' href='#note2107' title='yaṃ daṇḍakāraññagatassa (pts1)'>Yaṃ daṇḍakirañño gatassa</span> mātā,<br>
Rāmassakāsi sotthānaṃ suguttā;<br>
Taṃ te ahaṃ sotthānaṃ karomi,<br>
Etena saccena sarantu devā;<br>
Anuññāto sotthi paccehi putta”.</p>
<p><a class='ref sc' id='sc18' href='#sc18'>SC 18</a><a class='ref ms' id='ms22J_3338' href='#ms22J_3338'>Ms 22J_3338</a><a class='ref msdiv' id='msdiv81' href='#msdiv81'>Msdiv 81</a>“Āvī raho vāpi manopadosaṃ,<br>
Nāhaṃ sare jātu malīnasatte;<br>
Etena saccena sarantu devā,<br>
Anuññāto sotthi paccehi <span class='var' id='note2108' title='bhāta (bj) | bhātā (s2, s3, pts1)' href='#note2108' title='bhāta (bj) | bhātā (s2, s3, pts1)'>bhātika</span>”.</p>
<p><a class='ref sc' id='sc19' href='#sc19'>SC 19</a><a class='ref ms' id='ms22J_3339' href='#ms22J_3339'>Ms 22J_3339</a><a class='ref msdiv' id='msdiv82' href='#msdiv82'>Msdiv 82</a>“Yasmā ca me anadhimanosi sāmi,<br>
Na cāpi me manasā appiyosi;<br>
Etena saccena sarantu devā,<br>
Anuññāto sotthi paccehi sāmi”.</p>
<p><a class='ref sc' id='sc20' href='#sc20'>SC 20</a><a class='pts' id='pts5.30' href='#pts5.30'></a><a class='ref ms' id='ms22J_3340' href='#ms22J_3340'>Ms 22J_3340</a><a class='ref msdiv' id='msdiv83' href='#msdiv83'>Msdiv 83</a>“Brahā ujū cārumukho kutosi,<br>
Na maṃ pajānāsi vane vasantaṃ;<br>
Luddaṃ maṃ ñatvā ‘purisādako’ti,<br>
Ko sotthimājānamidhāvajeyya”.</p>
<p><a class='ref sc' id='sc21' href='#sc21'>SC 21</a><a class='ref ms' id='ms22J_3341' href='#ms22J_3341'>Ms 22J_3341</a><a class='ref msdiv' id='msdiv84' href='#msdiv84'>Msdiv 84</a>“Jānāmi ludda purisādako tvaṃ,<br>
Na taṃ na jānāmi vane vasantaṃ;<br>
Ahañca puttosmi jayaddisassa,<br>
Mamajja khāda pituno pamokkhā”.</p>
<p><a class='ref sc' id='sc22' href='#sc22'>SC 22</a><a class='pts' id='pts5.31' href='#pts5.31'></a><a class='ref ms' id='ms22J_3342' href='#ms22J_3342'>Ms 22J_3342</a><a class='ref msdiv' id='msdiv85' href='#msdiv85'>Msdiv 85</a>“Jānāmi <span class='var' id='note2109' title='puttosi (s2, s3, mr)' href='#note2109' title='puttosi (s2, s3, mr)'>puttoti</span> jayaddisassa,<br>
Tathā hi vo mukhavaṇṇo ubhinnaṃ;<br>
<span class='var' id='note2110' title='sudukkarañceva (s2, s3, pts1, mr)' href='#note2110' title='sudukkarañceva (s2, s3, pts1, mr)'>Sudukkaraññeva</span> kataṃ tavedaṃ,<br>
Yo mattumicche pituno pamokkhā”.</p>
<p><a class='ref sc' id='sc23' href='#sc23'>SC 23</a><a class='ref ms' id='ms22J_3343' href='#ms22J_3343'>Ms 22J_3343</a><a class='ref msdiv' id='msdiv86' href='#msdiv86'>Msdiv 86</a>“Na dukkaraṃ kiñci mahettha maññe,<br>
Yo mattumicche pituno pamokkhā;<br>
Mātu <span class='var' id='note2111' title='mātucca (bj) | mātū ca (s2, s3)'>ca</span> hetu paraloka <span class='var' id='note2112' title='gamyā (bj, s2, s3) | gamya (pts1)' href='#note2111' title='mātucca (bj) | mātū ca (s2, s3)'>ca</span> hetu paraloka <span class='var' id='note2112' title='gamyā (bj, s2, s3) | gamya (pts1)'>gantvā</span>,<br>
Sukhena saggena ca sampayutto”.</p>
<p><a class='ref sc' id='sc24' href='#sc24'>SC 24</a><a class='ref ms' id='ms22J_3344' href='#ms22J_3344'>Ms 22J_3344</a><a class='ref msdiv' id='msdiv87' href='#msdiv87'>Msdiv 87</a>“Ahañca kho attano pāpakiriyaṃ,<br>
Āvī raho vāpi sare na jātu;<br>
Saṅkhātajātīmaraṇohamasmi,<br>
Yatheva me idha tathā parattha.</p>
<p><a class='ref sc' id='sc25' href='#sc25'>SC 25</a><a class='ref ms' id='ms22J_3345' href='#ms22J_3345'>Ms 22J_3345</a><a class='ref msdiv' id='msdiv88' href='#msdiv88'>Msdiv 88</a>Khādajja maṃ dāni mahānubhāva,<br>
Karassu kiccāni imaṃ sarīraṃ;<br>
Rukkhassa vā te papatāmi aggā,<br>
Chādayamāno mayhaṃ tvamadesi maṃsaṃ”.</p>
<p><a class='ref sc' id='sc26' href='#sc26'>SC 26</a><a class='pts' id='pts5.32' href='#pts5.32'></a><a class='ref ms' id='ms22J_3346' href='#ms22J_3346'>Ms 22J_3346</a><a class='ref msdiv' id='msdiv89' href='#msdiv89'>Msdiv 89</a>“Idañca te ruccati rājaputta,<br>
<span class='var' id='note2113' title='cajāsi (bj, pts1)' href='#note2113' title='cajāsi (bj, pts1)'>Cajesi</span> pāṇaṃ pituno pamokkhā;<br>
<span class='var' id='note2114' title='tasmātiha (bj, s2, s3)' href='#note2114' title='tasmātiha (bj, s2, s3)'>Tasmā hi so</span> tvaṃ taramānarūpo,<br>
Sambhañja kaṭṭhāni jalehi aggiṃ”.</p>
<p><a class='ref sc' id='sc27' href='#sc27'>SC 27</a><a class='ref ms' id='ms22J_3347' href='#ms22J_3347'>Ms 22J_3347</a><a class='ref msdiv' id='msdiv90' href='#msdiv90'>Msdiv 90</a>Tato have dhitimā rājaputto,<br>
Dāruṃ samāhatvā mahantamaggiṃ;<br>
Sandīpayitvā paṭivedayittha,<br>
“Ādīpito dāni <span class='var' id='note2115' title='mayā yakkhamaggi (mr)' href='#note2115' title='mayā yakkhamaggi (mr)'>mahāyamaggi</span>”.</p>
<p><a class='ref sc' id='sc28' href='#sc28'>SC 28</a><a class='pts' id='pts5.33' href='#pts5.33'></a><a class='ref ms' id='ms22J_3348' href='#ms22J_3348'>Ms 22J_3348</a><a class='ref msdiv' id='msdiv91' href='#msdiv91'>Msdiv 91</a>“Khādajja maṃ dāni pasayhakāri,<br>
Kiṃ maṃ muhuṃ pekkhasi haṭṭhalomo;<br>
Tathā tathā tuyhamahaṃ karomi,<br>
Yathā yathā maṃ chādayamāno adesi”.</p>
<p><a class='ref sc' id='sc29' href='#sc29'>SC 29</a><a class='ref ms' id='ms22J_3349' href='#ms22J_3349'>Ms 22J_3349</a><a class='ref msdiv' id='msdiv92' href='#msdiv92'>Msdiv 92</a>“Ko tādisaṃ arahati khāditāye,<br>
Dhamme ṭhitaṃ saccavādiṃ vadaññuṃ;<br>
Muddhāpi tassa viphaleyya sattadhā,<br>
Yo tādisaṃ saccavādiṃ adeyya”.</p>
<p><a class='ref sc' id='sc30' href='#sc30'>SC 30</a><a class='ref ms' id='ms22J_3350' href='#ms22J_3350'>Ms 22J_3350</a><a class='ref msdiv' id='msdiv93' href='#msdiv93'>Msdiv 93</a>“Idañhi so brāhmaṇaṃ maññamāno,<br>
Saso avāsesi sake sarīre;<br>
Teneva so candimā devaputto,<br>
<span class='var' id='note2116' title='sasaṭṭhako (s2, s3)'>Sasatthuto</span> <span class='var' id='note2117' title='kāmaruhajja (mr)' href='#note2116' title='sasaṭṭhako (s2, s3)'>Sasatthuto</span> <span class='var' id='note2117' title='kāmaruhajja (mr)'>kāmaduhajja</span> yakkha”.</p>
<p><a class='ref sc' id='sc31' href='#sc31'>SC 31</a><a class='pts' id='pts5.34' href='#pts5.34'></a><a class='ref ms' id='ms22J_3351' href='#ms22J_3351'>Ms 22J_3351</a><a class='ref msdiv' id='msdiv94' href='#msdiv94'>Msdiv 94</a>“Cando yathā rāhumukhā pamutto,<br>
Virocate pannaraseva <span class='var' id='note2118' title='bhānumā (bj, pts1)' href='#note2118' title='bhānumā (bj, pts1)'>bhāṇumā</span>;<br>
Evaṃ tuvaṃ porisādā pamutto,<br>
Viroca <span class='var' id='note2119' title='kampilla (bj, pts1) | kapille (s2, s3)' href='#note2119' title='kampilla (bj, pts1) | kapille (s2, s3)'>kapile</span> mahānubhāva;<br>
Āmodayaṃ pitaraṃ mātarañca,<br>
Sabbo ca te nandatu ñātipakkho”.</p>
<p><a class='ref sc' id='sc32' href='#sc32'>SC 32</a><a class='ref ms' id='ms22J_3352' href='#ms22J_3352'>Ms 22J_3352</a><a class='ref msdiv' id='msdiv95' href='#msdiv95'>Msdiv 95</a>Tato have dhitimā rājaputto,<br>
Katañjalī <span class='var' id='note2120' title='pariyagā (bj) | paggayha (s2, s3, pts1)' href='#note2120' title='pariyagā (bj) | paggayha (s2, s3, pts1)'>pariyāya</span> porisādaṃ;<br>
Anuññāto sotthi sukhī arogo,<br>
<span class='var' id='note2121' title='paccāga (pts1)'>Paccāgamā</span> <span class='var' id='note2122' title='kampilla’malīnasatto (bj, pts1) | kapillamalīnasatto (s2, s3) | kapila’malīnasattā (mr)' href='#note2121' title='paccāga (pts1)'>Paccāgamā</span> <span class='var' id='note2122' title='kampilla’malīnasatto (bj, pts1) | kapillamalīnasatto (s2, s3) | kapila’malīnasattā (mr)'>kapilamalīnasatto</span>.</p>
<p><a class='ref sc' id='sc33' href='#sc33'>SC 33</a><a class='ref ms' id='ms22J_3353' href='#ms22J_3353'>Ms 22J_3353</a><a class='ref msdiv' id='msdiv96' href='#msdiv96'>Msdiv 96</a>Taṃ negamā jānapadā ca sabbe,<br>
Hatthārohā rathikā pattikā ca;<br>
Namassamānā pañjalikā upāgamuṃ,<br>
“Namatthu te dukkarakārakosī”ti.</p>
</blockquote>
<p class='endsutta'><a class='ref sc' id='sc34' href='#sc34'>SC 34</a><a class='ref ms' id='ms22J_3354' href='#ms22J_3354'>Ms 22J_3354</a><span class='var' id='note2123' title='jayadisajātakaṃ (mr)' href='#note2123' title='jayadisajātakaṃ (mr)'>Jayaddisajātakaṃ</span> tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
