<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja470' lang='pli'>
<header>
<ul>
<li class='division'>Jātaka</li>
<li>Dvādasakanipāta</li>
<li>Cūḷakuṇālavagga</li>
</ul>
<h1>470. Kosiyajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.186</a><a class='ref ms' id='ms22J_2317' href='#ms22J_2317'>Ms 22J_2317</a><a class='ref msdiv' id='msdiv73' href='#msdiv73'>Msdiv 73</a>“Neva kiṇāmi napi vikkiṇāmi,<br>
Na cāpi me sannicayo <span class='var' id='note1379' title='idhatthi (s2, s3)' href='#note1379' title='idhatthi (s2, s3)'>ca atthi</span>;<br>
Sukiccharūpaṃ vatidaṃ parittaṃ,<br>
Patthodano nālamayaṃ duvinnaṃ”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2318' href='#ms22J_2318'>Ms 22J_2318</a><a class='ref msdiv' id='msdiv74' href='#msdiv74'>Msdiv 74</a>“Appamhā appakaṃ dajjā,<br>
anumajjhato majjhakaṃ;<br>
Bahumhā bahukaṃ dajjā,<br>
adānaṃ <span class='var' id='note1380' title='nūpapajjati (s2, s3) | na upapajjati (pts1)' href='#note1380' title='nūpapajjati (s2, s3) | na upapajjati (pts1)'>nupapajjati</span>.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2319' href='#ms22J_2319'>Ms 22J_2319</a><a class='ref msdiv' id='msdiv75' href='#msdiv75'>Msdiv 75</a>Taṃ taṃ vadāmi kosiya,<br>
dehi dānāni bhuñja ca”.<br>
<span class='var' id='note1381' title='ariyaṃ maggaṃ samāruha (bj, pts1)' href='#note1381' title='ariyaṃ maggaṃ samāruha (bj, pts1)'>Ariyamaggaṃ samārūha</span>,<br>
nekāsī labhate sukhaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2320' href='#ms22J_2320'>Ms 22J_2320</a><a class='ref msdiv' id='msdiv76' href='#msdiv76'>Msdiv 76</a>“Moghañcassa hutaṃ hoti,<br>
moghañcāpi samīhitaṃ;<br>
Atithismiṃ yo nisinnasmiṃ,<br>
eko bhuñjati bhojanaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2321' href='#ms22J_2321'>Ms 22J_2321</a><a class='ref msdiv' id='msdiv77' href='#msdiv77'>Msdiv 77</a>Taṃ taṃ vadāmi kosiya,<br>
dehi dānāni bhuñja ca;<br>
Ariyamaggaṃ samārūha,<br>
nekāsī labhate sukhaṃ”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2322' href='#ms22J_2322'>Ms 22J_2322</a><a class='ref msdiv' id='msdiv78' href='#msdiv78'>Msdiv 78</a>“Saccañcassa hutaṃ hoti,<br>
saccañcāpi samīhitaṃ;<br>
Atithismiṃ yo nisinnasmiṃ,<br>
neko bhuñjati bhojanaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2323' href='#ms22J_2323'>Ms 22J_2323</a><a class='ref msdiv' id='msdiv79' href='#msdiv79'>Msdiv 79</a>Taṃ taṃ vadāmi kosiya,<br>
dehi dānāni bhuñja ca;<br>
Ariyamaggaṃ samārūha,<br>
nekāsī labhate sukhaṃ”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2324' href='#ms22J_2324'>Ms 22J_2324</a><a class='ref msdiv' id='msdiv80' href='#msdiv80'>Msdiv 80</a>“Sarañca juhati poso,<br>
bahukāya gayāya ca;<br>
Doṇe timbarutitthasmiṃ,<br>
sīghasote mahāvahe.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2325' href='#ms22J_2325'>Ms 22J_2325</a><a class='ref msdiv' id='msdiv81' href='#msdiv81'>Msdiv 81</a>Atra cassa hutaṃ hoti,<br>
atra cassa samīhitaṃ;<br>
Atithismiṃ yo nisinnasmiṃ,<br>
neko bhuñjati bhojanaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2326' href='#ms22J_2326'>Ms 22J_2326</a><a class='ref msdiv' id='msdiv82' href='#msdiv82'>Msdiv 82</a>Taṃ taṃ vadāmi kosiya,<br>
dehi dānāni bhuñja ca;<br>
Ariyamaggaṃ samārūha,<br>
nekāsī labhate sukhaṃ”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2327' href='#ms22J_2327'>Ms 22J_2327</a><a class='ref msdiv' id='msdiv83' href='#msdiv83'>Msdiv 83</a>“Baḷisañhi so <span class='var' id='note1382' title='niggilati (bj, pts1)' href='#note1382' title='niggilati (bj, pts1)'>nigilati</span>,<br>
dīghasuttaṃ sabandhanaṃ;<br>
Atithismiṃ yo nisinnasmiṃ,<br>
eko bhuñjati bhojanaṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_2328' href='#ms22J_2328'>Ms 22J_2328</a><a class='ref msdiv' id='msdiv84' href='#msdiv84'>Msdiv 84</a>Taṃ taṃ vadāmi kosiya,<br>
dehi dānāni bhuñja ca;<br>
Ariyamaggaṃ samārūha,<br>
nekāsī labhate sukhaṃ”.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_2329' href='#ms22J_2329'>Ms 22J_2329</a><a class='ref msdiv' id='msdiv85' href='#msdiv85'>Msdiv 85</a>“Uḷāravaṇṇā vata brāhmaṇā ime,<br>
Ayañca vo sunakho kissa hetu;<br>
Uccāvacaṃ vaṇṇanibhaṃ vikubbati,<br>
Akkhātha no brāhmaṇā ke nu tumhe”.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_2330' href='#ms22J_2330'>Ms 22J_2330</a><a class='ref msdiv' id='msdiv86' href='#msdiv86'>Msdiv 86</a>“<span class='var' id='note1383' title='sūriyo ca (mr)' href='#note1383' title='sūriyo ca (mr)'>Cando ca suriyo ca</span> ubho idhāgatā,<br>
Ayaṃ pana mātali devasārathi;<br>
Sakkohamasmi tidasānamindo,<br>
Eso ca kho pañcasikhoti vuccati”.</p>
<p><a class='ref sc' id='sc15' href='#sc15'>SC 15</a><a class='ref ms' id='ms22J_2331' href='#ms22J_2331'>Ms 22J_2331</a><a class='ref msdiv' id='msdiv87' href='#msdiv87'>Msdiv 87</a>“<span class='var' id='note1384' title='mutiṅgā ca (pts1)' href='#note1384' title='mutiṅgā ca (pts1)'>Pāṇissarā mudiṅgā ca</span>,<br>
murajālambarāni ca;<br>
Suttamenaṃ pabodhenti,<br>
paṭibuddho ca nandati”.</p>
<p><a class='ref sc' id='sc16' href='#sc16'>SC 16</a><a class='ref ms' id='ms22J_2332' href='#ms22J_2332'>Ms 22J_2332</a><a class='ref msdiv' id='msdiv88' href='#msdiv88'>Msdiv 88</a>“Ye kecime maccharino kadariyā,<br>
Paribhāsakā samaṇabrāhmaṇānaṃ;<br>
Idheva nikkhippa sarīradehaṃ,<br>
Kāyassa bhedā nirayaṃ vajanti”.</p>
<p><a class='ref sc' id='sc17' href='#sc17'>SC 17</a><a class='ref ms' id='ms22J_2333' href='#ms22J_2333'>Ms 22J_2333</a><a class='ref msdiv' id='msdiv89' href='#msdiv89'>Msdiv 89</a>“Ye kecime <span class='var' id='note1385' title='suggatimāsasānā (bj, pts1) | suggatāsisamānā (mr)' href='#note1385' title='suggatimāsasānā (bj, pts1) | suggatāsisamānā (mr)'>suggatimāsamānā</span>,<br>
Dhamme ṭhitā saṃyame saṃvibhāge;<br>
Idheva nikkhippa sarīradehaṃ,<br>
Kāyassa bhedā sugatiṃ vajanti.</p>
<p><a class='ref sc' id='sc18' href='#sc18'>SC 18</a><a class='ref ms' id='ms22J_2334' href='#ms22J_2334'>Ms 22J_2334</a><a class='ref msdiv' id='msdiv90' href='#msdiv90'>Msdiv 90</a>Tvaṃ nosi ñāti purimāsu jātisu,<br>
So maccharī <span class='var' id='note1386' title='kosiyo (s2, s3, mr)' href='#note1386' title='kosiyo (s2, s3, mr)'>rosako</span> pāpadhammo;<br>
Taveva atthāya idhāgatamhā,<br>
Mā pāpadhammo nirayaṃ <span class='var' id='note1387' title='apattha (bj, s2, s3, pts1)' href='#note1387' title='apattha (bj, s2, s3, pts1)'>gamittha</span>”.</p>
<p><a class='ref sc' id='sc19' href='#sc19'>SC 19</a><a class='ref ms' id='ms22J_2335' href='#ms22J_2335'>Ms 22J_2335</a><a class='ref msdiv' id='msdiv91' href='#msdiv91'>Msdiv 91</a>“Addhā hi maṃ vo hitakāmā,<br>
yaṃ maṃ samanusāsatha;<br>
Sohaṃ tathā karissāmi,<br>
sabbaṃ vuttaṃ hitesibhi.</p>
<p><a class='ref sc' id='sc20' href='#sc20'>SC 20</a><a class='ref ms' id='ms22J_2336' href='#ms22J_2336'>Ms 22J_2336</a><a class='ref msdiv' id='msdiv92' href='#msdiv92'>Msdiv 92</a>Esāhamajjeva upāramāmi,<br>
<span class='var' id='note1388' title='nacāpahaṃ (bj, pts1)' href='#note1388' title='nacāpahaṃ (bj, pts1)'>Na cāpihaṃ</span> kiñci kareyya pāpaṃ;<br>
Na cāpi me kiñci adeyyamatthi,<br>
Na cāpidatvā <span class='var' id='note1389' title='udakampahaṃ pibe (bj)' href='#note1389' title='udakampahaṃ pibe (bj)'>udakaṃ pivāmi</span>.</p>
<p><a class='ref sc' id='sc21' href='#sc21'>SC 21</a><a class='ref ms' id='ms22J_2337' href='#ms22J_2337'>Ms 22J_2337</a><a class='ref msdiv' id='msdiv93' href='#msdiv93'>Msdiv 93</a>Evañca me dadato <span class='var' id='note1390' title='... kāle (mr)' href='#note1390' title='... kāle (mr)'>sabbakālaṃ</span>,<br>
Bhogā ime vāsava khīyissanti;<br>
Tato ahaṃ pabbajissāmi sakka,<br>
Hitvāna kāmāni yathodhikānī”ti.</p>
</blockquote>
<p class='endsutta'><a class='ref sc' id='sc22' href='#sc22'>SC 22</a><a class='ref ms' id='ms22J_2338' href='#ms22J_2338'>Ms 22J_2338</a>Kosiyajātakaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
