<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja418' lang='pli'>
<header>
<ul>
<li class='division'>Jātaka</li>
<li>Aṭṭhakanipāta</li>
<li>Kaccānivagga</li>
</ul>
<h1>418. Aṭṭhasaddajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.430</a><a class='ref ms' id='ms22J_1683' href='#ms22J_1683'>Ms 22J_1683</a><a class='ref msdiv' id='msdiv10' href='#msdiv10'>Msdiv 10</a>“Idaṃ pure ninnamāhu,<br>
bahumacchaṃ mahodakaṃ;<br>
Āvāso bakarājassa,<br>
pettikaṃ bhavanaṃ mama;<br>
Tyajja <span class='var' id='note981' title='bhiṅgena (s3, mr)' href='#note981' title='bhiṅgena (s3, mr)'>bhekena</span> yāpema,<br>
<span class='var' id='note982' title='okaṃ na vijjahāmase (s2, s3) | okantaṃ na jahāmase (mr)' href='#note982' title='okaṃ na vijjahāmase (s2, s3) | okantaṃ na jahāmase (mr)'>okaṃ na vijahāmase</span>”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1684' href='#ms22J_1684'>Ms 22J_1684</a><a class='ref msdiv' id='msdiv11' href='#msdiv11'>Msdiv 11</a>“Ko dutiyaṃ asīlissa,<br>
bandharassakkhi <span class='var' id='note983' title='bhejjati (bj, s2, s3, pts1) | bhindati (mr)' href='#note983' title='bhejjati (bj, s2, s3, pts1) | bhindati (mr)'>bhecchati</span>;<br>
Ko me putte kulāvakaṃ,<br>
mañca sotthiṃ karissati”.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.431</a><a class='ref ms' id='ms22J_1685' href='#ms22J_1685'>Ms 22J_1685</a><a class='ref msdiv' id='msdiv12' href='#msdiv12'>Msdiv 12</a>“Sabbā parikkhayā pheggu,<br>
yāva tassā gatī ahu;<br>
Khīṇabhakkho mahārāja,<br>
sāre na ramatī ghuṇo”.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.432</a><a class='ref ms' id='ms22J_1686' href='#ms22J_1686'>Ms 22J_1686</a><a class='ref msdiv' id='msdiv13' href='#msdiv13'>Msdiv 13</a>“Sā nūnāhaṃ ito gantvā,<br>
rañño muttā nivesanā;<br>
Attānaṃ ramayissāmi,<br>
dumasākhaniketinī”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1687' href='#ms22J_1687'>Ms 22J_1687</a><a class='ref msdiv' id='msdiv14' href='#msdiv14'>Msdiv 14</a>“So nūnāhaṃ ito gantvā,<br>
rañño mutto nivesanā;<br>
Aggodakāni pissāmi,<br>
yūthassa purato vajaṃ”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1688' href='#ms22J_1688'>Ms 22J_1688</a><a class='ref msdiv' id='msdiv15' href='#msdiv15'>Msdiv 15</a>“Taṃ maṃ kāmehi sammattaṃ,<br>
rattaṃ kāmesu mucchitaṃ;<br>
Ānayī <span class='var' id='note984' title='vanato (mr)' href='#note984' title='vanato (mr)'>bharato</span> luddo,<br>
bāhiko bhaddamatthu te”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1689' href='#ms22J_1689'>Ms 22J_1689</a><a class='ref msdiv' id='msdiv16' href='#msdiv16'>Msdiv 16</a>“Andhakāratimisāyaṃ,<br>
tuṅge uparipabbate;<br>
Sā maṃ saṇhena mudunā,<br>
mā pādaṃ <span class='var' id='note985' title='khaṇi (bj, s2, s3, pts1)' href='#note985' title='khaṇi (bj, s2, s3, pts1)'>khali</span> yasmani”.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.434</a><a class='ref ms' id='ms22J_1690' href='#ms22J_1690'>Ms 22J_1690</a><a class='ref msdiv' id='msdiv17' href='#msdiv17'>Msdiv 17</a>“Asaṃsayaṃ jātikhayantadassī,<br>
Na gabbhaseyyaṃ punarāvajissaṃ;<br>
<span class='var' id='note986' title='ayaṃ hi me antimā gabbhaseyyā (bj, pts1) | ayamantimā pacchimagabbhaseyyā (s2, s3)' href='#note986' title='ayaṃ hi me antimā gabbhaseyyā (bj, pts1) | ayamantimā pacchimagabbhaseyyā (s2, s3)'>Ayamantimā pacchimā gabbhaseyyā</span>,<br>
Khīṇo me saṃsāro punabbhavāyā”ti.</p>
</blockquote>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms22J_1691' href='#ms22J_1691'>Ms 22J_1691</a>Aṭṭhasaddajātakaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
