<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja495' lang='pli'>
<header>
<ul>
<li class='division'>Jātaka</li>
<li>Pakiṇṇakanipāta</li>
<li>Sālikedāravagga</li>
</ul>
<h1>495. Dasabrāhmaṇajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli4.361' href='#pts-vp-pli4.361'></a><a class='ref ms' id='ms22J_2780' href='#ms22J_2780'>Ms 22J_2780</a><a class='ref msdiv' id='msdiv222' href='#msdiv222'>Msdiv 222</a>Rājā avoca vidhuraṃ,<br>
Dhammakāmo yudhiṭṭhilo;<br>
“Brāhmaṇe vidhura pariyesa,<br>
Sīlavante bahussute.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2781' href='#ms22J_2781'>Ms 22J_2781</a><a class='ref msdiv' id='msdiv223' href='#msdiv223'>Msdiv 223</a>Virate methunā dhammā,<br>
Ye me <span class='var' id='note1749' title='bhuñjeyyuṃ (bj)' href='#note1749' title='bhuñjeyyuṃ (bj)'>bhuñjeyyu</span> bhojanaṃ;<br>
Dakkhiṇaṃ samma dassāma,<br>
Yattha dinnaṃ mahapphalaṃ”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2782' href='#ms22J_2782'>Ms 22J_2782</a><a class='ref msdiv' id='msdiv224' href='#msdiv224'>Msdiv 224</a>“Dullabhā brāhmaṇā deva,<br>
sīlavanto bahussutā;<br>
Viratā methunā dhammā,<br>
ye te bhuñjeyyu bhojanaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2783' href='#ms22J_2783'>Ms 22J_2783</a><a class='ref msdiv' id='msdiv225' href='#msdiv225'>Msdiv 225</a>Dasa khalu mahārāja,<br>
yā tā brāhmaṇajātiyo;<br>
Tesaṃ vibhaṅgaṃ <span class='var' id='note1750' title='viciya (mr)' href='#note1750' title='viciya (mr)'>vicayaṃ</span>,<br>
vitthārena suṇohi me.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2784' href='#ms22J_2784'>Ms 22J_2784</a><a class='ref msdiv' id='msdiv226' href='#msdiv226'>Msdiv 226</a>Pasibbake gahetvāna,<br>
puṇṇe mūlassa saṃvute;<br>
<span class='var' id='note1751' title='osadhiyo (bj) | osadhikāye (s2, s3, mr)' href='#note1751' title='osadhiyo (bj) | osadhikāye (s2, s3, mr)'>Osadhikāyo</span> ganthenti,<br>
<span class='var' id='note1752' title='nahāyanti (bj, pts1)' href='#note1752' title='nahāyanti (bj, pts1)'>nhāpayanti</span> japanti ca.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2785' href='#ms22J_2785'>Ms 22J_2785</a><a class='ref msdiv' id='msdiv227' href='#msdiv227'>Msdiv 227</a>Tikicchakasamā rāja,<br>
tepi vuccanti brāhmaṇā;<br>
Akkhātā te mahārāja,<br>
tādise nipatāmase”. (1)</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli4.362' href='#pts-vp-pli4.362'></a><a class='ref ms' id='ms22J_2786' href='#ms22J_2786'>Ms 22J_2786</a><a class='ref msdiv' id='msdiv228' href='#msdiv228'>Msdiv 228</a>“Apetā te <span class='var' id='note1753' title='te (bj, pts1)'>ca</span> brahmaññā, <span class='speaker'>(iti <span class='var' id='note1754' title='rājā ca (s2, s3, mr)' href='#note1753' title='te (bj, pts1)'>ca</span> brahmaññā, <span class='speaker'>(iti <span class='var' id='note1754' title='rājā ca (s2, s3, mr)'>rājā</span> korabyo)</span><br>
Na te vuccanti brāhmaṇā;<br>
Aññe vidhura pariyesa,<br>
Sīlavante bahussute.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2787' href='#ms22J_2787'>Ms 22J_2787</a><a class='ref msdiv' id='msdiv229' href='#msdiv229'>Msdiv 229</a>Virate methunā dhammā,<br>
Ye me bhuñjeyyu bhojanaṃ;<br>
Dakkhiṇaṃ samma dassāma,<br>
Yattha dinnaṃ mahapphalaṃ”.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2788' href='#ms22J_2788'>Ms 22J_2788</a><a class='ref msdiv' id='msdiv230' href='#msdiv230'>Msdiv 230</a>“<span class='var' id='note1755' title='kiṅkiṇiyo (s2, s3) | kiṅkaṇikāyo (pts1, mr)'>Kiṅkiṇikāyo</span> <span class='var' id='note1756' title='gahetvāna (bj, s2, s3, pts1)' href='#note1755' title='kiṅkiṇiyo (s2, s3) | kiṅkaṇikāyo (pts1, mr)'>Kiṅkiṇikāyo</span> <span class='var' id='note1756' title='gahetvāna (bj, s2, s3, pts1)'>gahetvā</span>,<br>
ghosenti puratopi te;<br>
Pesanānipi gacchanti,<br>
rathacariyāsu sikkhare.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2789' href='#ms22J_2789'>Ms 22J_2789</a><a class='ref msdiv' id='msdiv231' href='#msdiv231'>Msdiv 231</a>Paricārakasamā rāja,<br>
tepi vuccanti brāhmaṇā;<br>
Akkhātā te mahārāja,<br>
tādise nipatāmase”. (2)</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2790' href='#ms22J_2790'>Ms 22J_2790</a><a class='ref msdiv' id='msdiv232' href='#msdiv232'>Msdiv 232</a>“Apetā te ca brahmaññā, <span class='speaker'>(iti rājā korabyo)</span><br>
Na te vuccanti brāhmaṇā;<br>
Aññe vidhura pariyesa,<br>
Sīlavante bahussute.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_2791' href='#ms22J_2791'>Ms 22J_2791</a><a class='ref msdiv' id='msdiv233' href='#msdiv233'>Msdiv 233</a>Virate methunā dhammā,<br>
ye me bhuñjeyyu bhojanaṃ;<br>
Dakkhiṇaṃ samma dassāma,<br>
yattha dinnaṃ mahapphalaṃ”.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_2792' href='#ms22J_2792'>Ms 22J_2792</a><a class='ref msdiv' id='msdiv234' href='#msdiv234'>Msdiv 234</a>“Kamaṇḍaluṃ gahetvāna,<br>
vaṅkadaṇḍañca brāhmaṇā;<br>
Paccupessanti rājāno,<br>
gāmesu nigamesu ca;<br>
Nādinne vuṭṭhahissāma,<br>
<span class='var' id='note1757' title='gāmamhi ca vanamhi ca (bj, pts1) | gāmamhi nigamamhi vā (s2, s3)' href='#note1757' title='gāmamhi ca vanamhi ca (bj, pts1) | gāmamhi nigamamhi vā (s2, s3)'>gāmamhi vā vanamhi vā</span>.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_2793' href='#ms22J_2793'>Ms 22J_2793</a><a class='ref msdiv' id='msdiv235' href='#msdiv235'>Msdiv 235</a>Niggāhakasamā rāja,<br>
tepi vuccanti brāhmaṇā;<br>
Akkhātā te mahārāja,<br>
tādise nipatāmase”. (3)</p>
<p><a class='ref sc' id='sc15' href='#sc15'>SC 15</a><a class='ref ms' id='ms22J_2794' href='#ms22J_2794'>Ms 22J_2794</a><a class='ref msdiv' id='msdiv236' href='#msdiv236'>Msdiv 236</a>“Apetā te ca brahmaññā, <span class='speaker'>(iti rājā korabyo)</span><br>
Na te vuccanti brāhmaṇā;<br>
Aññe vidhura pariyesa,<br>
Sīlavante bahussute.</p>
<p><a class='ref sc' id='sc16' href='#sc16'>SC 16</a><a class='ref ms' id='ms22J_2795' href='#ms22J_2795'>Ms 22J_2795</a><a class='ref msdiv' id='msdiv237' href='#msdiv237'>Msdiv 237</a>Virate methunā dhammā,<br>
ye me bhuñjeyyu bhojanaṃ;<br>
Dakkhiṇaṃ samma dassāma,<br>
yattha dinnaṃ mahapphalaṃ”.</p>
<p><a class='ref sc' id='sc17' href='#sc17'>SC 17</a><a class='ref ms' id='ms22J_2796' href='#ms22J_2796'>Ms 22J_2796</a><a class='ref msdiv' id='msdiv238' href='#msdiv238'>Msdiv 238</a>“Parūḷhakacchanakhalomā,<br>
paṅkadantā rajassirā;<br>
Okiṇṇā rajareṇūhi,<br>
yācakā vicaranti te.</p>
<p><a class='ref sc' id='sc18' href='#sc18'>SC 18</a><a class='ref ms' id='ms22J_2797' href='#ms22J_2797'>Ms 22J_2797</a><a class='ref msdiv' id='msdiv239' href='#msdiv239'>Msdiv 239</a>Khāṇughātasamā rāja,<br>
tepi vuccanti brāhmaṇā;<br>
Akkhātā te mahārāja,<br>
tādise nipatāmase”. (4)</p>
<p><a class='ref sc' id='sc19' href='#sc19'>SC 19</a><a class='ref pts-vp-pli' id='pts-vp-pli4.363' href='#pts-vp-pli4.363'></a><a class='ref ms' id='ms22J_2798' href='#ms22J_2798'>Ms 22J_2798</a><a class='ref msdiv' id='msdiv240' href='#msdiv240'>Msdiv 240</a>“Apetā te ca brahmaññā, <span class='speaker'>(iti rājā korabyo)</span><br>
Na te vuccanti brāhmaṇā;<br>
Aññe vidhura pariyesa,<br>
Sīlavante bahussute.</p>
<p><a class='ref sc' id='sc20' href='#sc20'>SC 20</a><a class='ref ms' id='ms22J_2799' href='#ms22J_2799'>Ms 22J_2799</a><a class='ref msdiv' id='msdiv241' href='#msdiv241'>Msdiv 241</a>Virate methunā dhammā,<br>
ye me bhuñjeyyu bhojanaṃ;<br>
Dakkhiṇaṃ samma dassāma,<br>
yattha dinnaṃ mahapphalaṃ”.</p>
<p><a class='ref sc' id='sc21' href='#sc21'>SC 21</a><a class='ref ms' id='ms22J_2800' href='#ms22J_2800'>Ms 22J_2800</a><a class='ref msdiv' id='msdiv242' href='#msdiv242'>Msdiv 242</a>“<span class='var' id='note1758' title='harīṭakaṃ (bahūsu)' href='#note1758' title='harīṭakaṃ (bahūsu)'>Harītakaṃ</span> āmalakaṃ,<br>
<span class='var' id='note1759' title='ambaṃ jambuvibhīṭakaṃ (bj) | ambajambuvibhīṭakaṃ (pts1)' href='#note1759' title='ambaṃ jambuvibhīṭakaṃ (bj) | ambajambuvibhīṭakaṃ (pts1)'>Ambaṃ jambuṃ vibhītakaṃ</span>;<br>
Labujaṃ dantapoṇāni,<br>
Beluvā badarāni ca.</p>
<p><a class='ref sc' id='sc22' href='#sc22'>SC 22</a><a class='ref ms' id='ms22J_2801' href='#ms22J_2801'>Ms 22J_2801</a><a class='ref msdiv' id='msdiv243' href='#msdiv243'>Msdiv 243</a>Rājāyatanaṃ ucchupuṭaṃ,<br>
dhūmanettaṃ madhuañjanaṃ;<br>
Uccāvacāni paṇiyāni,<br>
vipaṇenti janādhipa.</p>
<p><a class='ref sc' id='sc23' href='#sc23'>SC 23</a><a class='ref ms' id='ms22J_2802' href='#ms22J_2802'>Ms 22J_2802</a><a class='ref msdiv' id='msdiv244' href='#msdiv244'>Msdiv 244</a>Vāṇijakasamā rāja,<br>
tepi vuccanti brāhmaṇā;<br>
Akkhātā te mahārāja,<br>
tādise nipatāmase”. (5)</p>
<p><a class='ref sc' id='sc24' href='#sc24'>SC 24</a><a class='ref ms' id='ms22J_2803' href='#ms22J_2803'>Ms 22J_2803</a><a class='ref msdiv' id='msdiv245' href='#msdiv245'>Msdiv 245</a>“Apetā te ca brahmaññā, <span class='speaker'>(iti rājā korabyo)</span><br>
Na te vuccanti brāhmaṇā;<br>
Aññe vidhura pariyesa,<br>
Sīlavante bahussute.</p>
<p><a class='ref sc' id='sc25' href='#sc25'>SC 25</a><a class='ref ms' id='ms22J_2804' href='#ms22J_2804'>Ms 22J_2804</a><a class='ref msdiv' id='msdiv246' href='#msdiv246'>Msdiv 246</a>Virate methunā dhammā,<br>
ye me bhuñjeyyu bhojanaṃ;<br>
Dakkhiṇaṃ samma dassāma,<br>
yattha dinnaṃ mahapphalaṃ”.</p>
<p><a class='ref sc' id='sc26' href='#sc26'>SC 26</a><a class='ref ms' id='ms22J_2805' href='#ms22J_2805'>Ms 22J_2805</a><a class='ref msdiv' id='msdiv247' href='#msdiv247'>Msdiv 247</a>“<span class='var' id='note1760' title='kasiṃ vaṇijjaṃ (bj) | kasiṃ vāṇijjaṃ (pts1)' href='#note1760' title='kasiṃ vaṇijjaṃ (bj) | kasiṃ vāṇijjaṃ (pts1)'>Kasivāṇijjaṃ</span> kārenti,<br>
posayanti ajeḷake;<br>
Kumāriyo pavecchanti,<br>
vivāhantāvahanti ca.</p>
<p><a class='ref sc' id='sc27' href='#sc27'>SC 27</a><a class='ref ms' id='ms22J_2806' href='#ms22J_2806'>Ms 22J_2806</a><a class='ref msdiv' id='msdiv248' href='#msdiv248'>Msdiv 248</a>Samā ambaṭṭhavessehi,<br>
tepi vuccanti brāhmaṇā;<br>
Akkhātā te mahārāja,<br>
tādise nipatāmase”. (6)</p>
<p><a class='ref sc' id='sc28' href='#sc28'>SC 28</a><a class='ref ms' id='ms22J_2807' href='#ms22J_2807'>Ms 22J_2807</a><a class='ref msdiv' id='msdiv249' href='#msdiv249'>Msdiv 249</a>“Apetā te ca brahmaññā, <span class='speaker'>(iti rājā korabyo)</span><br>
Na te vuccanti brāhmaṇā;<br>
Aññe vidhura pariyesa,<br>
Sīlavante bahussute.</p>
<p><a class='ref sc' id='sc29' href='#sc29'>SC 29</a><a class='ref ms' id='ms22J_2808' href='#ms22J_2808'>Ms 22J_2808</a><a class='ref msdiv' id='msdiv250' href='#msdiv250'>Msdiv 250</a>Virate methunā dhammā,<br>
ye me bhuñjeyyu bhojanaṃ;<br>
Dakkhiṇaṃ samma dassāma,<br>
yattha dinnaṃ mahapphalaṃ”.</p>
<p><a class='ref sc' id='sc30' href='#sc30'>SC 30</a><a class='ref pts-vp-pli' id='pts-vp-pli4.364' href='#pts-vp-pli4.364'></a><a class='ref ms' id='ms22J_2809' href='#ms22J_2809'>Ms 22J_2809</a><a class='ref msdiv' id='msdiv251' href='#msdiv251'>Msdiv 251</a>“Nikkhittabhikkhaṃ bhuñjanti,<br>
gāmesveke purohitā;<br>
Bahū <span class='var' id='note1761' title='ne (s2, s3, mr)' href='#note1761' title='ne (s2, s3, mr)'>te</span> paripucchanti,<br>
aṇḍacchedā <span class='var' id='note1762' title='tilañchakā (pts1)' href='#note1762' title='tilañchakā (pts1)'>nilañchakā</span>.</p>
<p><a class='ref sc' id='sc31' href='#sc31'>SC 31</a><a class='ref ms' id='ms22J_2810' href='#ms22J_2810'>Ms 22J_2810</a><a class='ref msdiv' id='msdiv252' href='#msdiv252'>Msdiv 252</a>Pasūpi tattha haññanti,<br>
mahiṃsā sūkarā ajā;<br>
Goghātakasamā rāja,<br>
tepi vuccanti brāhmaṇā;<br>
Akkhātā te mahārāja,<br>
tādise nipatāmase”. (7)</p>
<p><a class='ref sc' id='sc32' href='#sc32'>SC 32</a><a class='ref ms' id='ms22J_2811' href='#ms22J_2811'>Ms 22J_2811</a><a class='ref msdiv' id='msdiv253' href='#msdiv253'>Msdiv 253</a>“Apetā te ca <span class='var' id='note1763' title='te brahmaññā (bj) | brāhmaññā (s2, s3) | te brāhmaññā (pts1)'>brahmaññā</span>, <span class='speaker' href='#note1763' title='te brahmaññā (bj) | brāhmaññā (s2, s3) | te brāhmaññā (pts1)'>brahmaññā</span>, <span class='speaker'>(iti rājā korabyo)</span><br>
Na te vuccanti brāhmaṇā;<br>
Aññe vidhura pariyesa,<br>
Sīlavante bahussute.</p>
<p><a class='ref sc' id='sc33' href='#sc33'>SC 33</a><a class='ref ms' id='ms22J_2812' href='#ms22J_2812'>Ms 22J_2812</a><a class='ref msdiv' id='msdiv254' href='#msdiv254'>Msdiv 254</a>Virate methunā dhammā,<br>
ye me bhuñjeyyu bhojanaṃ;<br>
Dakkhiṇaṃ samma dassāma,<br>
yattha dinnaṃ mahapphalaṃ”.</p>
<p><a class='ref sc' id='sc34' href='#sc34'>SC 34</a><a class='ref ms' id='ms22J_2813' href='#ms22J_2813'>Ms 22J_2813</a><a class='ref msdiv' id='msdiv255' href='#msdiv255'>Msdiv 255</a>“Asicammaṃ gahetvāna,<br>
khaggaṃ paggayha brāhmaṇā;<br>
Vessapathesu tiṭṭhanti,<br>
satthaṃ abbāhayantipi.</p>
<p><a class='ref sc' id='sc35' href='#sc35'>SC 35</a><a class='ref ms' id='ms22J_2814' href='#ms22J_2814'>Ms 22J_2814</a><a class='ref msdiv' id='msdiv256' href='#msdiv256'>Msdiv 256</a>Samā gopanisādehi,<br>
tepi vuccanti brāhmaṇā;<br>
Akkhātā te mahārāja,<br>
tādise nipatāmase”. (8)</p>
<p><a class='ref sc' id='sc36' href='#sc36'>SC 36</a><a class='ref ms' id='ms22J_2815' href='#ms22J_2815'>Ms 22J_2815</a><a class='ref msdiv' id='msdiv257' href='#msdiv257'>Msdiv 257</a>“Apetā te ca brahmaññā, <span class='speaker'>(iti rājā korabyo)</span><br>
Na te vuccanti brāhmaṇā;<br>
Aññe vidhura pariyesa,<br>
Sīlavante bahussute.</p>
<p><a class='ref sc' id='sc37' href='#sc37'>SC 37</a><a class='ref ms' id='ms22J_2816' href='#ms22J_2816'>Ms 22J_2816</a><a class='ref msdiv' id='msdiv258' href='#msdiv258'>Msdiv 258</a>Virate methunā dhammā,<br>
ye me bhuñjeyyu bhojanaṃ;<br>
Dakkhiṇaṃ samma dassāma,<br>
yattha dinnaṃ mahapphalaṃ”.</p>
<p><a class='ref sc' id='sc38' href='#sc38'>SC 38</a><a class='ref ms' id='ms22J_2817' href='#ms22J_2817'>Ms 22J_2817</a><a class='ref msdiv' id='msdiv259' href='#msdiv259'>Msdiv 259</a>“Araññe kuṭikaṃ katvā,<br>
kūṭāni kārayanti te;<br>
Sasabiḷāre bādhenti,<br>
āgodhā macchakacchapaṃ.</p>
<p><a class='ref sc' id='sc39' href='#sc39'>SC 39</a><a class='ref ms' id='ms22J_2818' href='#ms22J_2818'>Ms 22J_2818</a><a class='ref msdiv' id='msdiv260' href='#msdiv260'>Msdiv 260</a>Te <span class='var' id='note1764' title='luddakā te mahārāja (bj, pts1)' href='#note1764' title='luddakā te mahārāja (bj, pts1)'>luddakasamā rāja</span>,<br>
tepi vuccanti brāhmaṇā;<br>
Akkhātā te mahārāja,<br>
tādise nipatāmase”. (9)</p>
<p><a class='ref sc' id='sc40' href='#sc40'>SC 40</a><a class='ref ms' id='ms22J_2819' href='#ms22J_2819'>Ms 22J_2819</a><a class='ref msdiv' id='msdiv261' href='#msdiv261'>Msdiv 261</a>“Apetā te ca brahmaññā, <span class='speaker'>(iti rājā korabyo)</span><br>
Na te vuccanti brāhmaṇā;<br>
Aññe vidhura pariyesa,<br>
Sīlavante bahussute.</p>
<p><a class='ref sc' id='sc41' href='#sc41'>SC 41</a><a class='ref pts-vp-pli' id='pts-vp-pli4.365' href='#pts-vp-pli4.365'></a><a class='ref ms' id='ms22J_2820' href='#ms22J_2820'>Ms 22J_2820</a><a class='ref msdiv' id='msdiv262' href='#msdiv262'>Msdiv 262</a>Virate methunā dhammā,<br>
ye me bhuñjeyyu bhojanaṃ;<br>
Dakkhiṇaṃ samma dassāma,<br>
yattha dinnaṃ mahapphalaṃ”.</p>
<p><a class='ref sc' id='sc42' href='#sc42'>SC 42</a><a class='ref ms' id='ms22J_2821' href='#ms22J_2821'>Ms 22J_2821</a><a class='ref msdiv' id='msdiv263' href='#msdiv263'>Msdiv 263</a>“Aññe dhanassa kāmā hi,<br>
heṭṭhāmañce <span class='var' id='note1765' title='pasakkhitā (bj, s2, s3, pts1)' href='#note1765' title='pasakkhitā (bj, s2, s3, pts1)'>pasakkitā</span>;<br>
Rājāno upari nhāyanti,<br>
somayāge upaṭṭhite.</p>
<p><a class='ref sc' id='sc43' href='#sc43'>SC 43</a><a class='ref ms' id='ms22J_2822' href='#ms22J_2822'>Ms 22J_2822</a><a class='ref msdiv' id='msdiv264' href='#msdiv264'>Msdiv 264</a>Malamajjakasamā rāja,<br>
Tepi vuccanti brāhmaṇā;<br>
Akkhātā te mahārāja,<br>
Tādise nipatāmase”. (10)</p>
<p><a class='ref sc' id='sc44' href='#sc44'>SC 44</a><a class='ref ms' id='ms22J_2823' href='#ms22J_2823'>Ms 22J_2823</a><a class='ref msdiv' id='msdiv265' href='#msdiv265'>Msdiv 265</a>“Apetā te ca brahmaññā, <span class='speaker'>(iti rājā korabyo)</span><br>
Na te vuccanti brāhmaṇā;<br>
Aññe vidhura pariyesa,<br>
Sīlavante bahussute.</p>
<p><a class='ref sc' id='sc45' href='#sc45'>SC 45</a><a class='ref ms' id='ms22J_2824' href='#ms22J_2824'>Ms 22J_2824</a><a class='ref msdiv' id='msdiv266' href='#msdiv266'>Msdiv 266</a>Virate methunā dhammā,<br>
ye me bhuñjeyyu bhojanaṃ;<br>
Dakkhiṇaṃ samma dassāma,<br>
yattha dinnaṃ mahapphalaṃ”.</p>
<p><a class='ref sc' id='sc46' href='#sc46'>SC 46</a><a class='ref pts-vp-pli' id='pts-vp-pli4.367' href='#pts-vp-pli4.367'></a><a class='ref ms' id='ms22J_2825' href='#ms22J_2825'>Ms 22J_2825</a><a class='ref msdiv' id='msdiv267' href='#msdiv267'>Msdiv 267</a>“Atthi kho brāhmaṇā deva,<br>
sīlavanto bahussutā;<br>
Viratā methunā dhammā,<br>
ye te bhuñjeyyu bhojanaṃ.</p>
<p><a class='ref sc' id='sc47' href='#sc47'>SC 47</a><a class='ref ms' id='ms22J_2826' href='#ms22J_2826'>Ms 22J_2826</a><a class='ref msdiv' id='msdiv268' href='#msdiv268'>Msdiv 268</a>Ekañca bhattaṃ bhuñjanti,<br>
na ca majjaṃ pivanti te;<br>
Akkhātā te mahārāja,<br>
tādise nipatāmase”.</p>
<p><a class='ref sc' id='sc48' href='#sc48'>SC 48</a><a class='ref ms' id='ms22J_2827' href='#ms22J_2827'>Ms 22J_2827</a><a class='ref msdiv' id='msdiv269' href='#msdiv269'>Msdiv 269</a>“Ete kho brāhmaṇā vidhura,<br>
Sīlavanto bahussutā;<br>
Ete vidhura pariyesa,<br>
<span class='var' id='note1766' title='khippañca te (bj, pts1) | khippaṃva ne (mr)' href='#note1766' title='khippañca te (bj, pts1) | khippaṃva ne (mr)'>Khippañca ne</span> nimantayā”ti.</p>
</blockquote>
<p class='endsutta'><a class='ref sc' id='sc49' href='#sc49'>SC 49</a><a class='ref ms' id='ms22J_2828' href='#ms22J_2828'>Ms 22J_2828</a>Dasabrāhmaṇajātakaṃ dvādasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
