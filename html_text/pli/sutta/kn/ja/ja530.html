<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja530' lang='pli'>
<header>
<ul>
<li class='division'>Jātaka</li>
<li>Saṭṭhinipāta</li>
<li>Soṇakavagga</li>
</ul>
<h1>530. Saṅkiccajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts5.264' href='#pts5.264'></a><a class='ref ms' id='ms23J_512' href='#ms23J_512'>Ms 23J_512</a><a class='ref msdiv' id='msdiv69' href='#msdiv69'>Msdiv 69</a>Disvā nisinnaṃ rājānaṃ,<br>
brahmadattaṃ rathesabhaṃ;<br>
Athassa paṭivedesi,<br>
“yassāsi anukampako.</p>
<p><a class='ref sc' id='sc2' href='#sc2'>SC 2</a><a class='ref ms' id='ms23J_513' href='#ms23J_513'>Ms 23J_513</a><a class='ref msdiv' id='msdiv70' href='#msdiv70'>Msdiv 70</a>Saṅkiccāyaṃ anuppatto,<br>
isīnaṃ sādhusammato;<br>
Taramānarūpo niyyāhi,<br>
khippaṃ passa mahesinaṃ”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms23J_514' href='#ms23J_514'>Ms 23J_514</a><a class='ref msdiv' id='msdiv71' href='#msdiv71'>Msdiv 71</a>Tato ca rājā taramāno,<br>
yuttamāruyha sandanaṃ;<br>
<span class='var' id='note371' title='... paribbūḷho (bj, pts1)' href='#note371' title='... paribbūḷho (bj, pts1)'>Mittāmaccaparibyūḷho</span>,<br>
agamāsi rathesabho.</p>
<p><a class='ref sc' id='sc4' href='#sc4'>SC 4</a><a class='ref ms' id='ms23J_515' href='#ms23J_515'>Ms 23J_515</a><a class='ref msdiv' id='msdiv72' href='#msdiv72'>Msdiv 72</a>Nikkhippa pañca kakudhāni,<br>
kāsīnaṃ raṭṭhavaḍḍhano;<br>
<span class='var' id='note372' title='vāḷavījani ... (bj) | vālavījani ... (s2, s3) | vāḷavījaniṃ ... (pts1) | vāḷabījani ... (c1)' href='#note372' title='vāḷavījani ... (bj) | vālavījani ... (s2, s3) | vāḷavījaniṃ ... (pts1) | vāḷabījani ... (c1)'>Vālabījanimuṇhīsaṃ</span>,<br>
khaggaṃ chattañcupāhanaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms23J_516' href='#ms23J_516'>Ms 23J_516</a><a class='ref msdiv' id='msdiv73' href='#msdiv73'>Msdiv 73</a>Oruyha rājā yānamhā,<br>
ṭhapayitvā paṭicchadaṃ;<br>
Āsīnaṃ dāyapassasmiṃ,<br>
saṅkiccamupasaṅkami.</p>
<p><a class='ref sc' id='sc6' href='#sc6'>SC 6</a><a class='ref ms' id='ms23J_517' href='#ms23J_517'>Ms 23J_517</a><a class='ref msdiv' id='msdiv74' href='#msdiv74'>Msdiv 74</a>Upasaṅkamitvā so rājā,<br>
sammodi isinā saha;<br>
Taṃ kathaṃ vītisāretvā,<br>
ekamantaṃ upāvisi.</p>
<p><a class='ref sc' id='sc7' href='#sc7'>SC 7</a><a class='ref ms' id='ms23J_518' href='#ms23J_518'>Ms 23J_518</a><a class='ref msdiv' id='msdiv75' href='#msdiv75'>Msdiv 75</a>Ekamantaṃ nisinnova,<br>
atha kālaṃ amaññatha;<br>
Tato pāpāni kammāni,<br>
pucchituṃ paṭipajjatha.</p>
<p><a class='ref sc' id='sc8' href='#sc8'>SC 8</a><a class='ref ms' id='ms23J_519' href='#ms23J_519'>Ms 23J_519</a><a class='ref msdiv' id='msdiv76' href='#msdiv76'>Msdiv 76</a>“Isiṃ <span class='var' id='note373' title='pucchāmi (bj, pts1)' href='#note373' title='pucchāmi (bj, pts1)'>pucchāma</span> saṅkiccaṃ,<br>
isīnaṃ sādhusammataṃ;<br>
Āsīnaṃ dāyapassasmiṃ,<br>
<span class='var' id='note374' title='... purakkhitaṃ (mr)' href='#note374' title='... purakkhitaṃ (mr)'>isisaṃghapurakkhataṃ</span>.</p>
<p><a class='ref sc' id='sc9' href='#sc9'>SC 9</a><a class='pts' id='pts5.265' href='#pts5.265'></a><a class='ref ms' id='ms23J_520' href='#ms23J_520'>Ms 23J_520</a><a class='ref msdiv' id='msdiv77' href='#msdiv77'>Msdiv 77</a>Kaṃ gatiṃ pecca gacchanti,<br>
narā dhammāticārino;<br>
Aticiṇṇo mayā dhammo,<br>
taṃ me akkhāhi pucchito”.</p>
<p><a class='ref sc' id='sc10' href='#sc10'>SC 10</a><a class='ref ms' id='ms23J_521' href='#ms23J_521'>Ms 23J_521</a><a class='ref msdiv' id='msdiv78' href='#msdiv78'>Msdiv 78</a>Isī avaca saṅkicco,<br>
kāsīnaṃ raṭṭhavaḍḍhanaṃ;<br>
Āsīnaṃ dāyapassasmiṃ,<br>
“mahārāja suṇohi me.</p>
<p><a class='ref sc' id='sc11' href='#sc11'>SC 11</a><a class='ref ms' id='ms23J_522' href='#ms23J_522'>Ms 23J_522</a><a class='ref msdiv' id='msdiv79' href='#msdiv79'>Msdiv 79</a>Uppathena vajantassa,<br>
yo maggamanusāsati;<br>
Tassa ce vacanaṃ kayirā,<br>
nāssa maggeyya kaṇṭako.</p>
<p><a class='ref sc' id='sc12' href='#sc12'>SC 12</a><a class='ref ms' id='ms23J_523' href='#ms23J_523'>Ms 23J_523</a><a class='ref msdiv' id='msdiv80' href='#msdiv80'>Msdiv 80</a>Adhammaṃ paṭipannassa,<br>
yo dhammamanusāsati;<br>
Tassa ce vacanaṃ kayirā,<br>
na so gaccheyya duggatiṃ”.</p>
<p><a class='ref sc' id='sc13' href='#sc13'>SC 13</a><a class='pts' id='pts5.266' href='#pts5.266'></a><a class='ref ms' id='ms23J_524' href='#ms23J_524'>Ms 23J_524</a><a class='ref msdiv' id='msdiv81' href='#msdiv81'>Msdiv 81</a>“Dhammo patho mahārāja,<br>
adhammo pana uppatho;<br>
Adhammo nirayaṃ neti,<br>
dhammo pāpeti suggatiṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms23J_525' href='#ms23J_525'>Ms 23J_525</a><a class='ref msdiv' id='msdiv82' href='#msdiv82'>Msdiv 82</a>Adhammacārino rāja,<br>
narā visamajīvino;<br>
Yaṃ gatiṃ pecca gacchanti,<br>
niraye te suṇohi me.</p>
<p><a class='ref sc' id='sc15' href='#sc15'>SC 15</a><a class='ref ms' id='ms23J_526' href='#ms23J_526'>Ms 23J_526</a><a class='ref msdiv' id='msdiv83' href='#msdiv83'>Msdiv 83</a>Sañjīvo kāḷasutto ca,<br>
<span class='var' id='note375' title='saṅghāṭo (s2, s3, mr)' href='#note375' title='saṅghāṭo (s2, s3, mr)'>saṅghāto</span> dve ca roruvā;<br>
Athāparo mahāvīci,<br>
<span class='var' id='note376' title='tapano (bj, pts1)' href='#note376' title='tapano (bj, pts1)'>tāpano</span> ca patāpano.</p>
<p><a class='ref sc' id='sc16' href='#sc16'>SC 16</a><a class='ref ms' id='ms23J_527' href='#ms23J_527'>Ms 23J_527</a><a class='ref msdiv' id='msdiv84' href='#msdiv84'>Msdiv 84</a>Iccete aṭṭha nirayā,<br>
akkhātā duratikkamā;<br>
Ākiṇṇā luddakammehi,<br>
paccekā soḷasussadā.</p>
<p><a class='ref sc' id='sc17' href='#sc17'>SC 17</a><a class='ref ms' id='ms23J_528' href='#ms23J_528'>Ms 23J_528</a><a class='ref msdiv' id='msdiv85' href='#msdiv85'>Msdiv 85</a><span class='var' id='note377' title='kadariyā tāpanā (s2, s3) | kadariyātapanā (pts1)' href='#note377' title='kadariyā tāpanā (s2, s3) | kadariyātapanā (pts1)'>Kadariyatāpanā</span> ghorā,<br>
<span class='var' id='note378' title='accimantā (pts1)' href='#note378' title='accimantā (pts1)'>accimanto</span> mahabbhayā;<br>
Lomahaṃsanarūpā ca,<br>
bhesmā paṭibhayā dukhā.</p>
<p><a class='ref sc' id='sc18' href='#sc18'>SC 18</a><a class='ref ms' id='ms23J_529' href='#ms23J_529'>Ms 23J_529</a><a class='ref msdiv' id='msdiv86' href='#msdiv86'>Msdiv 86</a>Catukkaṇṇā catudvārā,<br>
vibhattā bhāgaso mitā;<br>
Ayopākārapariyantā,<br>
ayasā paṭikujjitā.</p>
<p><a class='ref sc' id='sc19' href='#sc19'>SC 19</a><a class='ref ms' id='ms23J_530' href='#ms23J_530'>Ms 23J_530</a><a class='ref msdiv' id='msdiv87' href='#msdiv87'>Msdiv 87</a>Tesaṃ ayomayā bhūmi,<br>
jalitā tejasā yutā;<br>
Samantā yojanasataṃ,<br>
<span class='var' id='note380' title='pharitvā (^an3.36#1 [36.&#160;Devadūtasutta]; ^pv10#14 [Khallāṭiyapetivatthu])' href='#note380' title='pharitvā (^an3.36#1 [36.&#160;Devadūtasutta]; ^pv10#14 [Khallāṭiyapetivatthu])'>phuṭā</span> tiṭṭhanti sabbadā.</p>
<p><a class='ref sc' id='sc20' href='#sc20'>SC 20</a><a class='ref ms' id='ms23J_531' href='#ms23J_531'>Ms 23J_531</a><a class='ref msdiv' id='msdiv88' href='#msdiv88'>Msdiv 88</a>Ete patanti niraye,<br>
uddhampādā avaṃsirā;<br>
Isīnaṃ ativattāro,<br>
saññatānaṃ tapassinaṃ.</p>
<p><a class='ref sc' id='sc21' href='#sc21'>SC 21</a><a class='ref ms' id='ms23J_532' href='#ms23J_532'>Ms 23J_532</a><a class='ref msdiv' id='msdiv89' href='#msdiv89'>Msdiv 89</a>Te bhūnahuno paccanti,<br>
macchā bilakatā yathā;<br>
Saṃvacchare asaṅkheyye,<br>
narā kibbisakārino.</p>
<p><a class='ref sc' id='sc22' href='#sc22'>SC 22</a><a class='ref ms' id='ms23J_533' href='#ms23J_533'>Ms 23J_533</a><a class='ref msdiv' id='msdiv90' href='#msdiv90'>Msdiv 90</a>Ḍayhamānena gattena,<br>
niccaṃ santarabāhiraṃ;<br>
Nirayā nādhigacchanti,<br>
dvāraṃ nikkhamanesino.</p>
<p><a class='ref sc' id='sc23' href='#sc23'>SC 23</a><a class='ref ms' id='ms23J_534' href='#ms23J_534'>Ms 23J_534</a><a class='ref msdiv' id='msdiv91' href='#msdiv91'>Msdiv 91</a>Puratthimena dhāvanti,<br>
tato dhāvanti pacchato;<br>
Uttarenapi dhāvanti,<br>
tato dhāvanti dakkhiṇaṃ;<br>
Yaṃ yañhi dvāraṃ gacchanti,<br>
taṃ tadeva <span class='var' id='note381' title='pithiyyati (bj) | pithiyyare (s2, s3) | pithīyare (pts1)' href='#note381' title='pithiyyati (bj) | pithiyyare (s2, s3) | pithīyare (pts1)'>pidhīyare</span>.</p>
<p><a class='ref sc' id='sc24' href='#sc24'>SC 24</a><a class='pts' id='pts5.267' href='#pts5.267'></a><a class='ref ms' id='ms23J_535' href='#ms23J_535'>Ms 23J_535</a><a class='ref msdiv' id='msdiv92' href='#msdiv92'>Msdiv 92</a>Bahūni vassasahassāni,<br>
janā nirayagāmino;<br>
Bāhā paggayha kandanti,<br>
patvā dukkhaṃ anappakaṃ.</p>
<p><a class='ref sc' id='sc25' href='#sc25'>SC 25</a><a class='ref ms' id='ms23J_536' href='#ms23J_536'>Ms 23J_536</a><a class='ref msdiv' id='msdiv93' href='#msdiv93'>Msdiv 93</a>Āsīvisaṃva kupitaṃ,<br>
tejassiṃ duratikkamaṃ;<br>
Na sādhurūpe āsīde,<br>
saññatānaṃ tapassinaṃ.</p>
<p><a class='ref sc' id='sc26' href='#sc26'>SC 26</a><a class='ref ms' id='ms23J_537' href='#ms23J_537'>Ms 23J_537</a><a class='ref msdiv' id='msdiv94' href='#msdiv94'>Msdiv 94</a>Atikāyo mahissāso,<br>
ajjuno kekakādhipo;<br>
Sahassabāhu ucchinno,<br>
isimāsajja gotamaṃ.</p>
<p><a class='ref sc' id='sc27' href='#sc27'>SC 27</a><a class='ref ms' id='ms23J_538' href='#ms23J_538'>Ms 23J_538</a><a class='ref msdiv' id='msdiv95' href='#msdiv95'>Msdiv 95</a>Arajaṃ rajasā vacchaṃ,<br>
Kisaṃ avakiriya daṇḍakī;<br>
Tālova <span class='var' id='note382' title='samūlo (mr)' href='#note382' title='samūlo (mr)'>mūlato</span> chinno,<br>
Sa rājā vibhavaṅgato.</p>
<p><a class='ref sc' id='sc28' href='#sc28'>SC 28</a><a class='ref ms' id='ms23J_539' href='#ms23J_539'>Ms 23J_539</a><a class='ref msdiv' id='msdiv96' href='#msdiv96'>Msdiv 96</a>Upahacca manaṃ <span class='var' id='note383' title='mejjho (bj, s2, s3, mr)' href='#note383' title='mejjho (bj, s2, s3, mr)'>majjho</span>,<br>
mātaṅgasmiṃ yasassine;<br>
Sapārisajjo ucchinno,<br>
majjhāraññaṃ tadā ahu.</p>
<p><a class='ref sc' id='sc29' href='#sc29'>SC 29</a><a class='ref ms' id='ms23J_540' href='#ms23J_540'>Ms 23J_540</a><a class='ref msdiv' id='msdiv97' href='#msdiv97'>Msdiv 97</a>Kaṇhadīpāyanāsajja,<br>
Isiṃ <span class='var' id='note384' title='... veṇhuyo (bj, pts1) | ... vendayo (s2, s3) | viṇhayo (?)' href='#note384' title='... veṇhuyo (bj, pts1) | ... vendayo (s2, s3) | viṇhayo (?)'>andhakaveṇḍayo</span>;<br>
<span class='var' id='note385' title='aññamaññaṃ (bj, s2, s3) | aññaññaṃ (pts1)'>Aññoññaṃ</span> <span class='var' id='note386' title='musale (bj, s2, s3, pts1)' href='#note385' title='aññamaññaṃ (bj, s2, s3) | aññaññaṃ (pts1)'>Aññoññaṃ</span> <span class='var' id='note386' title='musale (bj, s2, s3, pts1)'>musalā</span> hantvā,<br>
Sampattā <span class='var' id='note387' title='yamasādanaṃ (pts1)' href='#note387' title='yamasādanaṃ (pts1)'>yamasādhanaṃ</span>.</p>
<p><a class='ref sc' id='sc30' href='#sc30'>SC 30</a><a class='ref ms' id='ms23J_541' href='#ms23J_541'>Ms 23J_541</a><a class='ref msdiv' id='msdiv98' href='#msdiv98'>Msdiv 98</a>Athāyaṃ isinā satto,<br>
antalikkhacaro pure;<br>
Pāvekkhi <span class='var' id='note388' title='paṭhaviṃ (bj, s2, s3, pts1)' href='#note388' title='paṭhaviṃ (bj, s2, s3, pts1)'>pathaviṃ</span> cecco,<br>
hīnatto pattapariyāyaṃ.</p>
<p><a class='ref sc' id='sc31' href='#sc31'>SC 31</a><a class='ref ms' id='ms23J_542' href='#ms23J_542'>Ms 23J_542</a><a class='ref msdiv' id='msdiv99' href='#msdiv99'>Msdiv 99</a>Tasmā hi chandāgamanaṃ,<br>
nappasaṃsanti paṇḍitā;<br>
Aduṭṭhacitto bhāseyya,<br>
giraṃ saccūpasaṃhitaṃ.</p>
<p><a class='ref sc' id='sc32' href='#sc32'>SC 32</a><a class='ref ms' id='ms23J_543' href='#ms23J_543'>Ms 23J_543</a><a class='ref msdiv' id='msdiv100' href='#msdiv100'>Msdiv 100</a>Manasā ce paduṭṭhena,<br>
yo naro pekkhate muniṃ;<br>
Vijjācaraṇasampannaṃ,<br>
gantā so nirayaṃ adho.</p>
<p><a class='ref sc' id='sc33' href='#sc33'>SC 33</a><a class='ref ms' id='ms23J_544' href='#ms23J_544'>Ms 23J_544</a><a class='ref msdiv' id='msdiv101' href='#msdiv101'>Msdiv 101</a>Ye <span class='var' id='note389' title='vuddhe (bj) | vaddhe (mr)' href='#note389' title='vuddhe (bj) | vaddhe (mr)'>vuḍḍhe</span> paribhāsanti,<br>
pharusūpakkamā janā;<br>
Anapaccā adāyādā,<br>
<span class='var' id='note390' title='tālavatthū (bj, s2, s3) | tālāvatthu (pts1)' href='#note390' title='tālavatthū (bj, s2, s3) | tālāvatthu (pts1)'>tālavatthu</span> bhavanti te.</p>
<p><a class='ref sc' id='sc34' href='#sc34'>SC 34</a><a class='ref ms' id='ms23J_545' href='#ms23J_545'>Ms 23J_545</a><a class='ref msdiv' id='msdiv102' href='#msdiv102'>Msdiv 102</a>Yo ca pabbajitaṃ hanti,<br>
katakiccaṃ mahesinaṃ;<br>
Sa kāḷasutte niraye,<br>
cirarattāya paccati.</p>
<p><a class='ref sc' id='sc35' href='#sc35'>SC 35</a><a class='ref ms' id='ms23J_546' href='#ms23J_546'>Ms 23J_546</a><a class='ref msdiv' id='msdiv103' href='#msdiv103'>Msdiv 103</a>Yo ca rājā adhammaṭṭho,<br>
raṭṭhaviddhaṃsano <span class='var' id='note391' title='cuto (bj) | mato (s2, s3)' href='#note391' title='cuto (bj) | mato (s2, s3)'>mago</span>;<br>
Tāpayitvā janapadaṃ,<br>
tāpane pecca paccati.</p>
<p><a class='ref sc' id='sc36' href='#sc36'>SC 36</a><a class='ref ms' id='ms23J_547' href='#ms23J_547'>Ms 23J_547</a><a class='ref msdiv' id='msdiv104' href='#msdiv104'>Msdiv 104</a>So ca <span class='var' id='note392' title='vassasahassānaṃ (bj, s2, s3)' href='#note392' title='vassasahassānaṃ (bj, s2, s3)'>vassasahassāni</span>,<br>
sataṃ dibbāni paccati;<br>
Accisaṃghapareto so,<br>
dukkhaṃ vedeti vedanaṃ.</p>
<p><a class='ref sc' id='sc37' href='#sc37'>SC 37</a><a class='pts' id='pts5.268' href='#pts5.268'></a><a class='ref ms' id='ms23J_548' href='#ms23J_548'>Ms 23J_548</a><a class='ref msdiv' id='msdiv105' href='#msdiv105'>Msdiv 105</a>Tassa aggisikhā kāyā,<br>
niccharanti pabhassarā;<br>
Tejobhakkhassa gattāni,<br>
<span class='var' id='note393' title='lomaggehi ca (bj) | lomaggehi (s2, s3, pts1)' href='#note393' title='lomaggehi ca (bj) | lomaggehi (s2, s3, pts1)'>lomehi ca</span> nakhehi ca.</p>
<p><a class='ref sc' id='sc38' href='#sc38'>SC 38</a><a class='ref ms' id='ms23J_549' href='#ms23J_549'>Ms 23J_549</a><a class='ref msdiv' id='msdiv106' href='#msdiv106'>Msdiv 106</a>Ḍayhamānena gattena,<br>
niccaṃ santarabāhiraṃ;<br>
Dukkhābhitunno nadati,<br>
nāgo <span class='var' id='note394' title='tuttaddito (bj) | tuṇḍaṭṭito (s2, s3, pts1)' href='#note394' title='tuttaddito (bj) | tuṇḍaṭṭito (s2, s3, pts1)'>tuttaṭṭito</span> yathā.</p>
<p><a class='ref sc' id='sc39' href='#sc39'>SC 39</a><a class='ref ms' id='ms23J_550' href='#ms23J_550'>Ms 23J_550</a><a class='ref msdiv' id='msdiv107' href='#msdiv107'>Msdiv 107</a>Yo lobhā pitaraṃ hanti,<br>
dosā vā purisādhamo;<br>
Sa kāḷasutte niraye,<br>
cirarattāya paccati.</p>
<p><a class='ref sc' id='sc40' href='#sc40'>SC 40</a><a class='ref ms' id='ms23J_551' href='#ms23J_551'>Ms 23J_551</a><a class='ref msdiv' id='msdiv108' href='#msdiv108'>Msdiv 108</a>Sa tādiso paccati lohakumbhiyaṃ,<br>
Pakkañca sattīhi hananti nittacaṃ;<br>
Andhaṃ karitvā muttakarīsabhakkhaṃ,<br>
Khāre nimujjanti tathāvidhaṃ naraṃ.</p>
<p><a class='ref sc' id='sc41' href='#sc41'>SC 41</a><a class='ref ms' id='ms23J_552' href='#ms23J_552'>Ms 23J_552</a><a class='ref msdiv' id='msdiv109' href='#msdiv109'>Msdiv 109</a>Tattaṃ <span class='var' id='note395' title='pakkaṭṭhitaṃ ayoguḷañca (bj) | pakkuṭṭhitamayoguḷañca (s2, s3) | pakaṭṭhitaṃ ayogulañ ca (pts1) | pakkudhitamayoguḷañca (mr)' href='#note395' title='pakkaṭṭhitaṃ ayoguḷañca (bj) | pakkuṭṭhitamayoguḷañca (s2, s3) | pakaṭṭhitaṃ ayogulañ ca (pts1) | pakkudhitamayoguḷañca (mr)'>pakkuthitamayoguḷañca</span>,<br>
Dīghe ca phāle cirarattatāpite;<br>
Vikkhambhamādāya <span class='var' id='note396' title='vibhajja ... (bj, s2, s3, pts1)' href='#note396' title='vibhajja ... (bj, s2, s3, pts1)'>vibandharajjubhi</span>,<br>
Vivaṭe mukhe <span class='var' id='note397' title='saṃsavayanti (bj, s2, s3, pts1)' href='#note397' title='saṃsavayanti (bj, s2, s3, pts1)'>sampavisanti</span> rakkhasā.</p>
<p><a class='ref sc' id='sc42' href='#sc42'>SC 42</a><a class='ref ms' id='ms23J_553' href='#ms23J_553'>Ms 23J_553</a><a class='ref msdiv' id='msdiv110' href='#msdiv110'>Msdiv 110</a>Sāmā ca soṇā sabalā ca gijjhā,<br>
Kākoḷasaṅghā ca dijā ayomukhā;<br>
Saṅgamma khādanti vipphandamānaṃ,<br>
Jivhaṃ vibhajja vighāsaṃ salohitaṃ.</p>
<p><a class='ref sc' id='sc43' href='#sc43'>SC 43</a><a class='ref ms' id='ms23J_554' href='#ms23J_554'>Ms 23J_554</a><a class='ref msdiv' id='msdiv111' href='#msdiv111'>Msdiv 111</a>Taṃ daḍḍhatālaṃ paribhinnagattaṃ,<br>
Nippothayantā anuvicaranti rakkhasā;<br>
Ratī hi nesaṃ dukhino panītare,<br>
Etādisasmiṃ niraye vasanti;<br>
Ye keci loke idha pettighātino.</p>
<p><a class='ref sc' id='sc44' href='#sc44'>SC 44</a><a class='ref ms' id='ms23J_555' href='#ms23J_555'>Ms 23J_555</a><a class='ref msdiv' id='msdiv112' href='#msdiv112'>Msdiv 112</a>Putto ca mātaraṃ hantvā,<br>
ito gantvā yamakkhayaṃ;<br>
Bhusamāpajjate dukkhaṃ,<br>
attakammaphalūpago.</p>
<p><a class='ref sc' id='sc45' href='#sc45'>SC 45</a><a class='ref ms' id='ms23J_556' href='#ms23J_556'>Ms 23J_556</a><a class='ref msdiv' id='msdiv113' href='#msdiv113'>Msdiv 113</a>Amanussā atibalā,<br>
hantāraṃ janayantiyā;<br>
Ayomayehi <span class='var' id='note398' title='phālehi (pts1) | vāḷehi (c1)' href='#note398' title='phālehi (pts1) | vāḷehi (c1)'>vālehi</span>,<br>
pīḷayanti punappunaṃ.</p>
<p><a class='ref sc' id='sc46' href='#sc46'>SC 46</a><a class='pts' id='pts5.269' href='#pts5.269'></a><a class='ref ms' id='ms23J_557' href='#ms23J_557'>Ms 23J_557</a><a class='ref msdiv' id='msdiv114' href='#msdiv114'>Msdiv 114</a><span class='var' id='note399' title='taṃ passavaṃ (bj, s2, s3) | taṃ passutaṃ (pts1)' href='#note399' title='taṃ passavaṃ (bj, s2, s3) | taṃ passutaṃ (pts1)'>Tamassavaṃ</span> sakā gattā,<br>
<span class='var' id='note400' title='ruhiraṃ (pts1, c1)' href='#note400' title='ruhiraṃ (pts1, c1)'>rudhiraṃ</span> attasambhavaṃ;<br>
Tambalohavilīnaṃva,<br>
tattaṃ pāyenti <span class='var' id='note401' title='mattiyaṃ (bj)' href='#note401' title='mattiyaṃ (bj)'>mattighaṃ</span>.</p>
<p><a class='ref sc' id='sc47' href='#sc47'>SC 47</a><a class='ref ms' id='ms23J_558' href='#ms23J_558'>Ms 23J_558</a><a class='ref msdiv' id='msdiv115' href='#msdiv115'>Msdiv 115</a>Jigucchaṃ kuṇapaṃ pūtiṃ,<br>
Duggandhaṃ gūthakaddamaṃ;<br>
Pubbalohitasaṅkāsaṃ,<br>
<span class='var' id='note402' title='rahadoggayha (s2, s3, mr)' href='#note402' title='rahadoggayha (s2, s3, mr)'>Rahadamogayha</span> tiṭṭhati.</p>
<p><a class='ref sc' id='sc48' href='#sc48'>SC 48</a><a class='ref ms' id='ms23J_559' href='#ms23J_559'>Ms 23J_559</a><a class='ref msdiv' id='msdiv116' href='#msdiv116'>Msdiv 116</a>Tamenaṃ kimayo tattha,<br>
atikāyā ayomukhā;<br>
Chaviṃ <span class='var' id='note403' title='chetvāna (bj, pts1)' href='#note403' title='chetvāna (bj, pts1)'>bhetvāna</span> khādanti,<br>
<span class='var' id='note404' title='pagiddhā (bj, s2, s3, pts1)' href='#note404' title='pagiddhā (bj, s2, s3, pts1)'>saṅgiddhā</span> maṃsalohite.</p>
<p><a class='ref sc' id='sc49' href='#sc49'>SC 49</a><a class='ref ms' id='ms23J_560' href='#ms23J_560'>Ms 23J_560</a><a class='ref msdiv' id='msdiv117' href='#msdiv117'>Msdiv 117</a>So ca taṃ nirayaṃ patto,<br>
nimuggo sataporisaṃ;<br>
Pūtikaṃ kuṇapaṃ vāti,<br>
samantā satayojanaṃ.</p>
<p><a class='ref sc' id='sc50' href='#sc50'>SC 50</a><a class='ref ms' id='ms23J_561' href='#ms23J_561'>Ms 23J_561</a><a class='ref msdiv' id='msdiv118' href='#msdiv118'>Msdiv 118</a>Cakkhumāpi hi cakkhūhi,<br>
tena gandhena jīyati;<br>
Etādisaṃ brahmadatta,<br>
mātugho labhate dukhaṃ.</p>
<p><a class='ref sc' id='sc51' href='#sc51'>SC 51</a><a class='ref ms' id='ms23J_562' href='#ms23J_562'>Ms 23J_562</a><a class='ref msdiv' id='msdiv119' href='#msdiv119'>Msdiv 119</a>Khuradhāramanukkamma,<br>
tikkhaṃ durabhisambhavaṃ;<br>
Patanti <span class='var' id='note405' title='gabbhapātiniyo (bj, s2, s3, pts1)' href='#note405' title='gabbhapātiniyo (bj, s2, s3, pts1)'>gabbhapātiyo</span>,<br>
duggaṃ <span class='var' id='note406' title='vettaraṇiṃ (s2, s3, mr) | vetaraṇīnadiṃ (pts1)' href='#note406' title='vettaraṇiṃ (s2, s3, mr) | vetaraṇīnadiṃ (pts1)'>vetaraṇiṃ</span> nadiṃ.</p>
<p><a class='ref sc' id='sc52' href='#sc52'>SC 52</a><a class='ref ms' id='ms23J_563' href='#ms23J_563'>Ms 23J_563</a><a class='ref msdiv' id='msdiv120' href='#msdiv120'>Msdiv 120</a>Ayomayā simbaliyo,<br>
soḷasaṅgulakaṇṭakā;<br>
Ubhato abhilambanti,<br>
duggaṃ <span class='var' id='note407' title='vettaraṇiṃ (s2, s3, mr)' href='#note407' title='vettaraṇiṃ (s2, s3, mr)'>vetaraṇiṃ</span> nadiṃ.</p>
<p><a class='ref sc' id='sc53' href='#sc53'>SC 53</a><a class='ref ms' id='ms23J_564' href='#ms23J_564'>Ms 23J_564</a><a class='ref msdiv' id='msdiv121' href='#msdiv121'>Msdiv 121</a>Te accimanto tiṭṭhanti,<br>
aggikkhandhāva ārakā;<br>
Ādittā jātavedena,<br>
uddhaṃ yojanamuggatā.</p>
<p><a class='ref sc' id='sc54' href='#sc54'>SC 54</a><a class='ref ms' id='ms23J_565' href='#ms23J_565'>Ms 23J_565</a><a class='ref msdiv' id='msdiv122' href='#msdiv122'>Msdiv 122</a>Ete <span class='var' id='note408' title='sajanti (bj, pts1) | pajjanti (s2, s3)' href='#note408' title='sajanti (bj, pts1) | pajjanti (s2, s3)'>vajanti</span> niraye,<br>
tatte tikhiṇakaṇṭake;<br>
Nāriyo ca <span class='var' id='note409' title='aticāriṇiyo (bj) | aticāriniyo (s2, s3, pts1)' href='#note409' title='aticāriṇiyo (bj) | aticāriniyo (s2, s3, pts1)'>aticārā</span>,<br>
narā ca paradāragū.</p>
<p><a class='ref sc' id='sc55' href='#sc55'>SC 55</a><a class='ref ms' id='ms23J_566' href='#ms23J_566'>Ms 23J_566</a><a class='ref msdiv' id='msdiv123' href='#msdiv123'>Msdiv 123</a>Te patanti adhokkhandhā,<br>
vivattā vihatā puthū;<br>
Sayanti vinividdhaṅgā,<br>
dīghaṃ jagganti <span class='var' id='note410' title='saṃvariṃ (bj, pts1)' href='#note410' title='saṃvariṃ (bj, pts1)'>sabbadā</span>.</p>
<p><a class='ref sc' id='sc56' href='#sc56'>SC 56</a><a class='ref ms' id='ms23J_567' href='#ms23J_567'>Ms 23J_567</a><a class='ref msdiv' id='msdiv124' href='#msdiv124'>Msdiv 124</a>Tato ratyā <span class='var' id='note411' title='vivasane (bj, s2, s3, pts1)' href='#note411' title='vivasane (bj, s2, s3, pts1)'>vivasāne</span>,<br>
mahatiṃ pabbatūpamaṃ;<br>
Lohakumbhiṃ pavajjanti,<br>
tattaṃ aggisamūdakaṃ.</p>
<p><a class='ref sc' id='sc57' href='#sc57'>SC 57</a><a class='ref ms' id='ms23J_568' href='#ms23J_568'>Ms 23J_568</a><a class='ref msdiv' id='msdiv125' href='#msdiv125'>Msdiv 125</a>Evaṃ divā ca ratto ca,<br>
dussīlā mohapārutā;<br>
Anubhonti sakaṃ kammaṃ,<br>
pubbe dukkaṭamattano.</p>
<p><a class='ref sc' id='sc58' href='#sc58'>SC 58</a><a class='ref ms' id='ms23J_569' href='#ms23J_569'>Ms 23J_569</a><a class='ref msdiv' id='msdiv126' href='#msdiv126'>Msdiv 126</a>Yā ca bhariyā dhanakkītā,<br>
sāmikaṃ atimaññati;<br>
Sassuṃ vā sasuraṃ vāpi,<br>
jeṭṭhaṃ vāpi <span class='var' id='note412' title='nanandanaṃ (s2, s3, mr)' href='#note412' title='nanandanaṃ (s2, s3, mr)'>nanandaraṃ</span>.</p>
<p><a class='ref sc' id='sc59' href='#sc59'>SC 59</a><a class='pts' id='pts5.270' href='#pts5.270'></a><a class='ref ms' id='ms23J_570' href='#ms23J_570'>Ms 23J_570</a><a class='ref msdiv' id='msdiv127' href='#msdiv127'>Msdiv 127</a>Tassā vaṅkena jivhaggaṃ,<br>
nibbahanti sabandhanaṃ;<br>
Sa byāmamattaṃ kiminaṃ,<br>
jivhaṃ passati <span class='var' id='note413' title='attano (bj, s2, s3)' href='#note413' title='attano (bj, s2, s3)'>attani</span>;<br>
Viññāpetuṃ na sakkoti,<br>
tāpane pecca paccati.</p>
<p><a class='ref sc' id='sc60' href='#sc60'>SC 60</a><a class='ref ms' id='ms23J_571' href='#ms23J_571'>Ms 23J_571</a><a class='ref msdiv' id='msdiv128' href='#msdiv128'>Msdiv 128</a>Orabbhikā sūkarikā,<br>
macchikā migabandhakā;<br>
Corā goghātakā luddā,<br>
avaṇṇe vaṇṇakārakā.</p>
<p><a class='ref sc' id='sc61' href='#sc61'>SC 61</a><a class='ref ms' id='ms23J_572' href='#ms23J_572'>Ms 23J_572</a><a class='ref msdiv' id='msdiv129' href='#msdiv129'>Msdiv 129</a>Sattīhi lohakūṭehi,<br>
nettiṃsehi usūhi ca;<br>
Haññamānā khāranadiṃ,<br>
<span class='var' id='note414' title='sampatanti (mr)' href='#note414' title='sampatanti (mr)'>papatanti</span> avaṃsirā.</p>
<p><a class='ref sc' id='sc62' href='#sc62'>SC 62</a><a class='ref ms' id='ms23J_573' href='#ms23J_573'>Ms 23J_573</a><a class='ref msdiv' id='msdiv130' href='#msdiv130'>Msdiv 130</a>Sāyaṃ pāto kūṭakārī,<br>
ayokūṭehi haññati;<br>
Tato vantaṃ durattānaṃ,<br>
paresaṃ <span class='var' id='note415' title='bhuñjate (bj, s2, s3, pts1)' href='#note415' title='bhuñjate (bj, s2, s3, pts1)'>bhuñjare</span> sadā.</p>
<p><a class='ref sc' id='sc63' href='#sc63'>SC 63</a><a class='ref ms' id='ms23J_574' href='#ms23J_574'>Ms 23J_574</a><a class='ref msdiv' id='msdiv131' href='#msdiv131'>Msdiv 131</a>Dhaṅkā <span class='var' id='note416' title='bhedaṇḍakā (mr)' href='#note416' title='bhedaṇḍakā (mr)'>bheraṇḍakā</span> gijjhā,<br>
kākoḷā ca ayomukhā;<br>
Vipphandamānaṃ khādanti,<br>
naraṃ <span class='var' id='note417' title='kibbisakārinaṃ (pts1)' href='#note417' title='kibbisakārinaṃ (pts1)'>kibbisakārakaṃ</span>.</p>
<p><a class='ref sc' id='sc64' href='#sc64'>SC 64</a><a class='ref ms' id='ms23J_575' href='#ms23J_575'>Ms 23J_575</a><a class='ref msdiv' id='msdiv132' href='#msdiv132'>Msdiv 132</a>Ye migena migaṃ hanti,<br>
pakkhiṃ vā pana pakkhinā;<br>
Asanto rajasā channā,<br>
<span class='var' id='note418' title='gantvā (s2, s3) | gatā (mr)'>gantā</span> te <span class='var' id='note419' title='nirayaṃ adho (pts1)' href='#note418' title='gantvā (s2, s3) | gatā (mr)'>gantā</span> te <span class='var' id='note419' title='nirayaṃ adho (pts1)'>nirayussadaṃ</span>.</p>
<p><a class='ref sc' id='sc65' href='#sc65'>SC 65</a><a class='pts' id='pts5.276' href='#pts5.276'></a><a class='ref ms' id='ms23J_576' href='#ms23J_576'>Ms 23J_576</a><a class='ref msdiv' id='msdiv133' href='#msdiv133'>Msdiv 133</a><span class='var' id='note420' title='santova (s2, s3)' href='#note420' title='santova (s2, s3)'>Santo ca</span> uddhaṃ gacchanti,<br>
suciṇṇenidha kammunā;<br>
Suciṇṇassa phalaṃ passa,<br>
<span class='var' id='note421' title='sahindā (bj) | sindā (s2, s3) | sainda (pts1)' href='#note421' title='sahindā (bj) | sindā (s2, s3) | sainda (pts1)'>saindā</span> devā sabrahmakā.</p>
<p><a class='ref sc' id='sc66' href='#sc66'>SC 66</a><a class='ref ms' id='ms23J_577' href='#ms23J_577'>Ms 23J_577</a><a class='ref msdiv' id='msdiv134' href='#msdiv134'>Msdiv 134</a>Taṃ taṃ brūmi mahārāja,<br>
Dhammaṃ raṭṭhapatī cara;<br>
<span class='var' id='note422' title='tathā tathā (bj, s2, s3, pts1)' href='#note422' title='tathā tathā (bj, s2, s3, pts1)'>Tathā</span> rāja carāhi dhammaṃ,<br>
Yathā taṃ suciṇṇaṃ nānutappeyya pacchā”ti. (3535)</p>
</blockquote>
<p class='endsutta'><a class='ref sc' id='sc67' href='#sc67'>SC 67</a><a class='ref ms' id='ms23J_578' href='#ms23J_578'>Ms 23J_578</a>Saṅkiccajātakaṃ dutiyaṃ.</p>
<p class='endsection'><a class='ref sc' id='sc68' href='#sc68'>SC 68</a><a class='ref ms' id='ms23J_579' href='#ms23J_579'>Ms 23J_579</a>Saṭṭhinipātaṃ niṭṭhitaṃ.</p>
<p class='uddana-intro'><a class='ref sc' id='sc69' href='#sc69'>SC 69</a><a class='ref ms' id='ms23J_580' href='#ms23J_580'>Ms 23J_580</a>Tassuddānaṃ</p>
<blockquote class='uddanagatha'>
<p><a class='ref sc' id='sc70' href='#sc70'>SC 70</a><a class='ref ms' id='ms23J_581' href='#ms23J_581'>Ms 23J_581</a>Atha saṭṭhinipātamhi,<br>
Suṇātha mama bhāsitaṃ;<br>
Jātakasavhayano pavaro,<br>
Soṇakaarindamasavhayano;<br>
Tathā vuttarathesabhakiccavaroti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
