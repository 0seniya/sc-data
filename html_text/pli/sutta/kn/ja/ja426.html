<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja426' lang='pli'>
<header>
<ul>
<li class='division'>Jātaka</li>
<li>Aṭṭhakanipāta</li>
<li>Kaccānivagga</li>
</ul>
<h1>426. Dīpijātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3.480' href='#pts-vp-pli3.480'>PTS vp Pali 3.480</a><a class='ref ms' id='ms22J_1769' href='#ms22J_1769'>Ms 22J_1769</a><a class='ref msdiv' id='msdiv88' href='#msdiv88'>Msdiv 88</a>“Khamanīyaṃ yāpanīyaṃ,<br>
kacci mātula te sukhaṃ;<br>
Sukhaṃ te ammā avaca,<br>
<span class='var' id='note1028' title='sukhakāmā hi (bj, s2, s3, pts1)'>sukhakāmāva</span> te mayaṃ”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1770' href='#ms22J_1770'>Ms 22J_1770</a><a class='ref msdiv' id='msdiv89' href='#msdiv89'>Msdiv 89</a>“Naṅguṭṭhaṃ me <span class='var' id='note1029' title='apakkamma (s2, s3, mr)'>avakkamma</span>,<br>
<span class='var' id='note1030' title='pothayitvāna (mr)'>Heṭhayitvāna</span> <span class='var' id='note1031' title='eḷaki (s2, s3) | eḷiki (pts1)'>Heṭhayitvāna</span> <span class='var' id='note1031' title='eḷaki (s2, s3) | eḷiki (pts1)'>eḷike</span>;<br>
Sājja mātulavādena,<br>
Muñcitabbā nu maññasi”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1771' href='#ms22J_1771'>Ms 22J_1771</a><a class='ref msdiv' id='msdiv90' href='#msdiv90'>Msdiv 90</a>“Puratthāmukho nisinnosi,<br>
Ahaṃ te mukhamāgatā;<br>
Pacchato tuyhaṃ naṅguṭṭhaṃ,<br>
Kathaṃ khvāhaṃ <span class='var' id='note1032' title='apakkamiṃ (mr)'>avakkamiṃ</span>”.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli3.481' href='#pts-vp-pli3.481'>PTS vp Pali 3.481</a><a class='ref ms' id='ms22J_1772' href='#ms22J_1772'>Ms 22J_1772</a><a class='ref msdiv' id='msdiv91' href='#msdiv91'>Msdiv 91</a>“Yāvatā caturo dīpā,<br>
sasamuddā sapabbatā;<br>
Tāvatā mayhaṃ naṅguṭṭhaṃ,<br>
kathaṃ kho tvaṃ vivajjayi”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1773' href='#ms22J_1773'>Ms 22J_1773</a><a class='ref msdiv' id='msdiv92' href='#msdiv92'>Msdiv 92</a>“Pubbeva <span class='var' id='note1033' title='metaṃ akkhaṃsu (bj, pts1) | metaṃ akkhiṃsu (s2, s3)'>metamakkhiṃsu</span>,<br>
mātā pitā ca bhātaro;<br>
Dīghaṃ duṭṭhassa naṅguṭṭhaṃ,<br>
sāmhi vehāyasāgatā”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1774' href='#ms22J_1774'>Ms 22J_1774</a><a class='ref msdiv' id='msdiv93' href='#msdiv93'>Msdiv 93</a>“Tañca disvāna āyantiṃ,<br>
antalikkhasmi eḷike;<br>
Migasaṅgho palāyittha,<br>
bhakkho me nāsito tayā”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1775' href='#ms22J_1775'>Ms 22J_1775</a><a class='ref msdiv' id='msdiv94' href='#msdiv94'>Msdiv 94</a>“Iccevaṃ vilapantiyā,<br>
eḷakiyā ruhagghaso;<br>
Galakaṃ anvāvamaddi,<br>
natthi duṭṭhe subhāsitaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_1776' href='#ms22J_1776'>Ms 22J_1776</a><a class='ref msdiv' id='msdiv95' href='#msdiv95'>Msdiv 95</a>Neva duṭṭhe nayo atthi,<br>
Na dhammo na subhāsitaṃ;<br>
Nikkamaṃ duṭṭhe yuñjetha,<br>
So ca sabbhiṃ na rañjatī”ti. (1235)</p>
</blockquote>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms22J_1777' href='#ms22J_1777'>Ms 22J_1777</a>Dīpijātakaṃ dasamaṃ.</p>
<p class='endsection'><a class='ref sc' id='sc10' href='#sc10'>SC 10</a><a class='ref ms' id='ms22J_1778' href='#ms22J_1778'>Ms 22J_1778</a>Aṭṭhakanipātaṃ niṭṭhitaṃ.</p>
<p class='uddana-intro'><a class='ref sc' id='sc11' href='#sc11'>SC 11</a><a class='ref ms' id='ms22J_1779' href='#ms22J_1779'>Ms 22J_1779</a>Tassuddānaṃ</p>
<blockquote class='uddanagatha'>
<p><a class='ref sc' id='sc12' href='#sc12'>SC 12</a><a class='ref ms' id='ms22J_1780' href='#ms22J_1780'>Ms 22J_1780</a>Parisuddhā manāvilā vatthadharā,<br>
Bakarājassa kāyuraṃ daṇḍavaro;<br>
Atha aṅgāra cetiya devilinā,<br>
Atha āditta gaṅgā daseḷakināti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
