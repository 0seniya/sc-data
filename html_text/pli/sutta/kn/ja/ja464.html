<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja464' lang='pli'>
<header>
<ul>
<li class='division'>Jātaka</li>
<li>Dvādasakanipāta</li>
<li>Cūḷakuṇālavagga</li>
</ul>
<h1>464. Cūḷakuṇālajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli5.445' href='#pts-vp-pli5.445'>PTS vp Pali 5.445</a><a class='ref ms' id='ms22J_2239' href='#ms22J_2239'>Ms 22J_2239</a><a class='ref msdiv' id='msdiv1' href='#msdiv1'>Msdiv 1</a>“<span class='var' id='note1329' title='khuddānaṃ (bj, s2, s3, pts1)'>Luddhānaṃ</span> lahucittānaṃ,<br>
akataññūna dubbhinaṃ;<br>
Nādevasatto puriso,<br>
thīnaṃ saddhātumarahati.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2240' href='#ms22J_2240'>Ms 22J_2240</a><a class='ref msdiv' id='msdiv2' href='#msdiv2'>Msdiv 2</a>Na tā pajānanti kataṃ na kiccaṃ,<br>
Na mātaraṃ pitaraṃ bhātaraṃ vā;<br>
Anariyā samatikkantadhammā,<br>
Sasseva cittassa vasaṃ vajanti.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2241' href='#ms22J_2241'>Ms 22J_2241</a><a class='ref msdiv' id='msdiv3' href='#msdiv3'>Msdiv 3</a><span class='var' id='note1330' title='cirānuvuṭṭhampi (s2, s3, mr)'>Cirānuvutthampi</span> piyaṃ manāpaṃ,<br>
Anukampakaṃ pāṇasamampi <span class='var' id='note1331' title='santaṃ (bj, s2, s3, pts1)'>bhattuṃ</span>;<br>
Āvāsu kiccesu ca naṃ jahanti,<br>
Tasmāhamitthīnaṃ na vissasāmi.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2242' href='#ms22J_2242'>Ms 22J_2242</a><a class='ref msdiv' id='msdiv4' href='#msdiv4'>Msdiv 4</a>Thīnañhi cittaṃ yathā vānarassa,<br>
Kannappakannaṃ yathā rukkhachāyā;<br>
Calācalaṃ hadayamitthiyānaṃ,<br>
Cakkassa nemi viya parivattati.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2243' href='#ms22J_2243'>Ms 22J_2243</a><a class='ref msdiv' id='msdiv5' href='#msdiv5'>Msdiv 5</a>Yadā tā passanti samekkhamānā,<br>
Ādeyyarūpaṃ purisassa vittaṃ;<br>
Saṇhāhi vācāhi nayanti menaṃ,<br>
Kambojakā jalajeneva assaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2244' href='#ms22J_2244'>Ms 22J_2244</a><a class='ref msdiv' id='msdiv6' href='#msdiv6'>Msdiv 6</a>Yadā na passanti samekkhamānā,<br>
Ādeyyarūpaṃ purisassa vittaṃ;<br>
Samantato naṃ parivajjayanti,<br>
Tiṇṇo nadīpāragatova kullaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2245' href='#ms22J_2245'>Ms 22J_2245</a><a class='ref msdiv' id='msdiv7' href='#msdiv7'>Msdiv 7</a>Silesūpamā sikhiriva sabbabhakkhā,<br>
Tikkhamāyā nadīriva sīghasotā;<br>
Sevanti hetā piyamappiyañca,<br>
Nāvā yathā orakūlaṃ parañca.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2246' href='#ms22J_2246'>Ms 22J_2246</a><a class='ref msdiv' id='msdiv8' href='#msdiv8'>Msdiv 8</a>Na tā ekassa na dvinnaṃ,<br>
āpaṇova pasārito;<br>
Yo tā mayhanti maññeyya,<br>
vātaṃ jālena <span class='var' id='note1332' title='bandhaye (s2, s3, mr)'>bādhaye</span>.</p>
<p><a class='ref sc' id='sc9' href='#sc9'>SC 9</a><a class='ref pts-vp-pli' id='pts-vp-pli5.446' href='#pts-vp-pli5.446'>PTS vp Pali 5.446</a><a class='ref ms' id='ms22J_2247' href='#ms22J_2247'>Ms 22J_2247</a><a class='ref msdiv' id='msdiv9' href='#msdiv9'>Msdiv 9</a>Yathā nadī ca pantho ca,<br>
pānāgāraṃ sabhā papā;<br>
Evaṃ lokitthiyo nāma,<br>
<span class='var' id='note1333' title='imissā gāthāya pubbaddhāparaddhaṃ vipariyāyena dissati (mr)'>velā tāsaṃ na vijjati</span>.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2248' href='#ms22J_2248'>Ms 22J_2248</a><a class='ref msdiv' id='msdiv10' href='#msdiv10'>Msdiv 10</a>Ghatāsanasamā etā,<br>
kaṇhasappasirūpamā;<br>
Gāvo bahitiṇasseva,<br>
omasanti varaṃ varaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2249' href='#ms22J_2249'>Ms 22J_2249</a><a class='ref msdiv' id='msdiv11' href='#msdiv11'>Msdiv 11</a>Ghatāsanaṃ kuñjaraṃ kaṇhasappaṃ,<br>
Muddhābhisittaṃ pamadā ca sabbā;<br>
Ete naro <span class='var' id='note1334' title='niccayatto (bj, pts1)'>niccayato</span> bhajetha,<br>
Tesaṃ have dubbidu <span class='var' id='note1335' title='saccabhāvo (s2, s3)'>sabbabhāvo</span>.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_2250' href='#ms22J_2250'>Ms 22J_2250</a><a class='ref msdiv' id='msdiv12' href='#msdiv12'>Msdiv 12</a>Naccantavaṇṇā na bahūnaṃ kantā,<br>
Na dakkhiṇā pamadā sevitabbā;<br>
Na parassa bhariyā na dhanassa hetu,<br>
Etitthiyo pañca na sevitabbā”ti.</p>
</blockquote>
<p class='endsutta'><a class='ref sc' id='sc13' href='#sc13'>SC 13</a><a class='ref ms' id='ms22J_2251' href='#ms22J_2251'>Ms 22J_2251</a><span class='var' id='note1336' title='cullakuṇālajātakaṃ (s2, s3, pts1)'>Cūḷakuṇālajātakaṃ</span> paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
