<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja497' lang='pli'>
<header>
<ul>
<li class='division'>Jātaka</li>
<li>Vīsatinipāta</li>
<li>Mātaṅgavagga</li>
</ul>
<h1>497. Mātaṅgajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.380</a><a class='ref ms' id='ms22J_2853' href='#ms22J_2853'>Ms 22J_2853</a><a class='ref msdiv' id='msdiv1' href='#msdiv1'>Msdiv 1</a>“Kuto nu āgacchasi <span class='var' id='note1786' title='rummavāsī (bj) | rummavāsi (pts1)' href='#note1786' title='rummavāsī (bj) | rummavāsi (pts1)'>dummavāsī</span>,<br>
Otallako paṃsupisācakova;<br>
Saṅkāracoḷaṃ <span class='var' id='note1787' title='paṭimucca (bj, pts1)' href='#note1787' title='paṭimucca (bj, pts1)'>paṭimuñca</span> kaṇṭhe,<br>
Ko re tuvaṃ <span class='var' id='note1788' title='hohisi (bj, pts1)' href='#note1788' title='hohisi (bj, pts1)'>hosi</span> adakkhiṇeyyo”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2854' href='#ms22J_2854'>Ms 22J_2854</a><a class='ref msdiv' id='msdiv2' href='#msdiv2'>Msdiv 2</a>“Annaṃ <span class='var' id='note1789' title='tava idaṃ (bj, pts1) | tavayidaṃ (s2, s3)' href='#note1789' title='tava idaṃ (bj, pts1) | tavayidaṃ (s2, s3)'>tavedaṃ</span> pakataṃ yasassi,<br>
Taṃ khajjare bhuñjare piyyare ca;<br>
Jānāsi maṃ tvaṃ paradattūpajīviṃ,<br>
Uttiṭṭhapiṇḍaṃ labhataṃ sapāko”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2855' href='#ms22J_2855'>Ms 22J_2855</a><a class='ref msdiv' id='msdiv3' href='#msdiv3'>Msdiv 3</a>“Annaṃ <span class='var' id='note1790' title='mama idaṃ (bj, pts1) | mamayidaṃ (s2, s3)' href='#note1790' title='mama idaṃ (bj, pts1) | mamayidaṃ (s2, s3)'>mamedaṃ</span> pakataṃ brāhmaṇānaṃ,<br>
Attatthāya saddahato <span class='var' id='note1791' title='mamayidaṃ (bj, s2, s3) | mama idaṃ (pts1)' href='#note1791' title='mamayidaṃ (bj, s2, s3) | mama idaṃ (pts1)'>mamedaṃ</span>;<br>
Apehi etto kimidhaṭṭhitosi,<br>
Na mādisā tuyhaṃ dadanti jamma”.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.381</a><a class='ref ms' id='ms22J_2856' href='#ms22J_2856'>Ms 22J_2856</a><a class='ref msdiv' id='msdiv4' href='#msdiv4'>Msdiv 4</a>“Thale ca ninne ca vapanti bījaṃ,<br>
Anūpakhette <span class='var' id='note1792' title='... māsasānā (bj) | māsiṃsamānā (s2, s3) | māsasāna (pts1)' href='#note1792' title='... māsasānā (bj) | māsiṃsamānā (s2, s3) | māsasāna (pts1)'>phalamāsamānā</span>;<br>
Etāya saddhāya dadāhi dānaṃ,<br>
Appeva ārādhaye dakkhiṇeyye”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2857' href='#ms22J_2857'>Ms 22J_2857</a><a class='ref msdiv' id='msdiv5' href='#msdiv5'>Msdiv 5</a>“Khettāni mayhaṃ viditāni loke,<br>
Yesāhaṃ bījāni patiṭṭhapemi;<br>
Ye brāhmaṇā jātimantūpapannā,<br>
Tānīdha khettāni supesalāni”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2858' href='#ms22J_2858'>Ms 22J_2858</a><a class='ref msdiv' id='msdiv6' href='#msdiv6'>Msdiv 6</a>“Jātimado ca atimānitā ca,<br>
Lobho ca doso ca mado ca moho;<br>
Ete <span class='var' id='note1793' title='yesu vasanti (bj, pts1)' href='#note1793' title='yesu vasanti (bj, pts1)'>aguṇā yesu ca santi</span> sabbe,<br>
Tānīdha khettāni apesalāni.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.382</a><a class='ref ms' id='ms22J_2859' href='#ms22J_2859'>Ms 22J_2859</a><a class='ref msdiv' id='msdiv7' href='#msdiv7'>Msdiv 7</a>Jātimado ca atimānitā ca,<br>
Lobho ca doso ca mado ca moho;<br>
Ete aguṇā yesu na santi sabbe,<br>
Tānīdha khettāni supesalāni”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2860' href='#ms22J_2860'>Ms 22J_2860</a><a class='ref msdiv' id='msdiv8' href='#msdiv8'>Msdiv 8</a>“<span class='var' id='note1794' title='kvattha gatā (s2, s3) | kattheva bhaṭṭhā (pts1)' href='#note1794' title='kvattha gatā (s2, s3) | kattheva bhaṭṭhā (pts1)'>Kvettha gatā</span> upajotiyo ca,<br>
Upajjhāyo ca atha vā <span class='var' id='note1795' title='bhaṇḍakucchi (bj, s2, s3, pts1)' href='#note1795' title='bhaṇḍakucchi (bj, s2, s3, pts1)'>gaṇḍakucchi</span>;<br>
Imassa daṇḍañca vadhañca datvā,<br>
Gale gahetvā <span class='var' id='note1796' title='galayātha (s2, s3, mr)' href='#note1796' title='galayātha (s2, s3, mr)'>khalayātha</span> jammaṃ”.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2861' href='#ms22J_2861'>Ms 22J_2861</a><a class='ref msdiv' id='msdiv9' href='#msdiv9'>Msdiv 9</a>“Giriṃ nakhena khaṇasi,<br>
ayo <span class='var' id='note1797' title='dantena (bj, pts1)' href='#note1797' title='dantena (bj, pts1)'>dantehi</span> khādasi;<br>
Jātavedaṃ padahasi,<br>
yo isiṃ paribhāsasi”.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2862' href='#ms22J_2862'>Ms 22J_2862</a><a class='ref msdiv' id='msdiv10' href='#msdiv10'>Msdiv 10</a>“Idaṃ vatvāna mātaṅgo,<br>
isi saccaparakkamo;<br>
Antalikkhasmiṃ <span class='var' id='note1798' title='pakkami (mr)' href='#note1798' title='pakkami (mr)'>pakkāmi</span>,<br>
brāhmaṇānaṃ udikkhataṃ”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2863' href='#ms22J_2863'>Ms 22J_2863</a><a class='ref msdiv' id='msdiv11' href='#msdiv11'>Msdiv 11</a>“<span class='var' id='note1799' title='aveṭhitaṃ (bj) | āveṭhitaṃ (pts1)' href='#note1799' title='aveṭhitaṃ (bj) | āveṭhitaṃ (pts1)'>Āvellitaṃ</span> piṭṭhito uttamaṅgaṃ,<br>
<span class='var' id='note1800' title='bāhaṃ (bj, pts1)'>Bāhuṃ</span> pasāreti <span class='var' id='note1801' title='akampaneyyaṃ (mr)' href='#note1800' title='bāhaṃ (bj, pts1)'>Bāhuṃ</span> pasāreti <span class='var' id='note1801' title='akampaneyyaṃ (mr)'>akammaneyyaṃ</span>;<br>
Setāni akkhīni yathā matassa,<br>
Ko me imaṃ puttamakāsi evaṃ”.</p>
<p><a class='ref sc' id='sc12' href='#sc12'>SC 12</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.384</a><a class='ref ms' id='ms22J_2864' href='#ms22J_2864'>Ms 22J_2864</a><a class='ref msdiv' id='msdiv12' href='#msdiv12'>Msdiv 12</a>“Idhāgamā samaṇo dummavāsī,<br>
Otallako paṃsupisācakova;<br>
Saṅkāracoḷaṃ paṭimuñca kaṇṭhe,<br>
So te imaṃ puttamakāsi evaṃ”.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_2865' href='#ms22J_2865'>Ms 22J_2865</a><a class='ref msdiv' id='msdiv13' href='#msdiv13'>Msdiv 13</a>“Katamaṃ disaṃ agamā bhūripañño,<br>
Akkhātha me māṇavā etamatthaṃ;<br>
Gantvāna taṃ paṭikaremu accayaṃ,<br>
Appeva naṃ putta labhemu jīvitaṃ”.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_2866' href='#ms22J_2866'>Ms 22J_2866</a><a class='ref msdiv' id='msdiv14' href='#msdiv14'>Msdiv 14</a>“Vehāyasaṃ agamā bhūripañño,<br>
Pathaddhuno pannaraseva cando;<br>
Api cāpi so purimadisaṃ agacchi,<br>
Saccappaṭiñño isi sādhurūpo”.</p>
<p><a class='ref sc' id='sc15' href='#sc15'>SC 15</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.385</a><a class='ref ms' id='ms22J_2867' href='#ms22J_2867'>Ms 22J_2867</a><a class='ref msdiv' id='msdiv15' href='#msdiv15'>Msdiv 15</a>“Āvellitaṃ piṭṭhito uttamaṅgaṃ,<br>
Bāhuṃ pasāreti akammaneyyaṃ;<br>
Setāni akkhīni yathā matassa,<br>
Ko me imaṃ puttamakāsi evaṃ”.</p>
<p><a class='ref sc' id='sc16' href='#sc16'>SC 16</a><a class='ref ms' id='ms22J_2868' href='#ms22J_2868'>Ms 22J_2868</a><a class='ref msdiv' id='msdiv16' href='#msdiv16'>Msdiv 16</a>“Yakkhā have santi mahānubhāvā,<br>
Anvāgatā isayo sādhurūpā;<br>
Te duṭṭhacittaṃ kupitaṃ viditvā,<br>
Yakkhā hi te puttamakaṃsu evaṃ”.</p>
<p><a class='ref sc' id='sc17' href='#sc17'>SC 17</a><a class='ref ms' id='ms22J_2869' href='#ms22J_2869'>Ms 22J_2869</a><a class='ref msdiv' id='msdiv17' href='#msdiv17'>Msdiv 17</a>“Yakkhā ca me puttamakaṃsu evaṃ,<br>
Tvaññeva me mā <span class='var' id='note1802' title='kuddha (mr)' href='#note1802' title='kuddha (mr)'>kuddho</span> brahmacāri;<br>
<span class='var' id='note1803' title='tuyheva (mr)' href='#note1803' title='tuyheva (mr)'>Tumheva</span> pāde saraṇaṃ gatāsmi,<br>
Anvāgatā puttasokena bhikkhu”.</p>
<p><a class='ref sc' id='sc18' href='#sc18'>SC 18</a><a class='ref ms' id='ms22J_2870' href='#ms22J_2870'>Ms 22J_2870</a><a class='ref msdiv' id='msdiv18' href='#msdiv18'>Msdiv 18</a>“Tadeva hi etarahi ca mayhaṃ,<br>
Manopadoso na <span class='var' id='note1804' title='mama natthi (pts1)' href='#note1804' title='mama natthi (pts1)'>mamatthi</span> koci;<br>
Putto ca te vedamadena matto,<br>
Atthaṃ na jānāti adhicca vede”.</p>
<p><a class='ref sc' id='sc19' href='#sc19'>SC 19</a><a class='ref ms' id='ms22J_2871' href='#ms22J_2871'>Ms 22J_2871</a><a class='ref msdiv' id='msdiv19' href='#msdiv19'>Msdiv 19</a>“Addhā have bhikkhu muhuttakena,<br>
Sammuyhateva purisassa saññā;<br>
<span class='var' id='note1805' title='etāparādhaṃ (mr)' href='#note1805' title='etāparādhaṃ (mr)'>Ekāparādhaṃ</span> khama bhūripañña,<br>
Na paṇḍitā kodhabalā bhavanti”.</p>
<p><a class='ref sc' id='sc20' href='#sc20'>SC 20</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.386</a><a class='ref ms' id='ms22J_2872' href='#ms22J_2872'>Ms 22J_2872</a><a class='ref msdiv' id='msdiv20' href='#msdiv20'>Msdiv 20</a>“Idañca mayhaṃ uttiṭṭhapiṇḍaṃ,<br>
<span class='var' id='note1806' title='taṃ (bj)' href='#note1806' title='taṃ (bj)'>Tava</span> maṇḍabyo bhuñjatu appapañño;<br>
Yakkhā <span class='var' id='note1807' title='te puttaṃ (s2, s3)' href='#note1807' title='te puttaṃ (s2, s3)'>ca te naṃ</span> na viheṭhayeyyuṃ,<br>
Putto ca te <span class='var' id='note1808' title='hohiti (bj, pts1)' href='#note1808' title='hohiti (bj, pts1)'>hessati</span> so arogo”.</p>
<p><a class='ref sc' id='sc21' href='#sc21'>SC 21</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.387</a><a class='ref ms' id='ms22J_2873' href='#ms22J_2873'>Ms 22J_2873</a><a class='ref msdiv' id='msdiv21' href='#msdiv21'>Msdiv 21</a>“Maṇḍabya bālosi parittapañño,<br>
Yo puññakhettānamakovidosi;<br>
Mahakkasāvesu dadāsi dānaṃ,<br>
Kiliṭṭhakammesu asaññatesu.</p>
<p><a class='ref sc' id='sc22' href='#sc22'>SC 22</a><a class='ref ms' id='ms22J_2874' href='#ms22J_2874'>Ms 22J_2874</a><a class='ref msdiv' id='msdiv22' href='#msdiv22'>Msdiv 22</a>Jaṭā ca kesā ajinā nivatthā,<br>
Jarūdapānaṃva mukhaṃ parūḷhaṃ;<br>
Pajaṃ imaṃ passatha <span class='var' id='note1809' title='rummarūpiṃ (bj, pts1)' href='#note1809' title='rummarūpiṃ (bj, pts1)'>dummarūpaṃ</span>,<br>
Na jaṭājinaṃ tāyati appapaññaṃ.</p>
<p><a class='ref sc' id='sc23' href='#sc23'>SC 23</a><a class='ref ms' id='ms22J_2875' href='#ms22J_2875'>Ms 22J_2875</a><a class='ref msdiv' id='msdiv23' href='#msdiv23'>Msdiv 23</a>Yesaṃ rāgo ca doso ca,<br>
avijjā ca virājitā;<br>
Khīṇāsavā arahanto,<br>
tesu dinnaṃ mahapphalan”ti.</p>
</blockquote>
<p class='endsutta'><a class='ref sc' id='sc24' href='#sc24'>SC 24</a><a class='ref ms' id='ms22J_2876' href='#ms22J_2876'>Ms 22J_2876</a>Mātaṅgajātakaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
