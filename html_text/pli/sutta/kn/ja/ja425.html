<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja425' lang='pli'>
<header>
<ul>
<li class='division'>Jātaka</li>
<li>Aṭṭhakanipāta</li>
<li>Kaccānivagga</li>
</ul>
<h1>425. Aṭṭhānajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms22J_1757' href='#ms22J_1757'>Ms 22J_1757</a><a class='ref msdiv' id='msdiv77' href='#msdiv77'>Msdiv 77</a>“Gaṅgā kumudinī santā,<br>
saṅkhavaṇṇā ca kokilā;<br>
Jambu tālaphalaṃ dajjā,<br>
atha nūna tadā siyā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1758' href='#ms22J_1758'>Ms 22J_1758</a><a class='ref msdiv' id='msdiv78' href='#msdiv78'>Msdiv 78</a>Yadā kacchapalomānaṃ,<br>
pāvāro tividho siyā;<br>
Hemantikaṃ <span class='var' id='note1021' title='pāpuraṇaṃ (bj, s2, s3, pts1)' href='#note1021' title='pāpuraṇaṃ (bj, s2, s3, pts1)'>pāvuraṇaṃ</span>,<br>
atha nūna tadā siyā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1759' href='#ms22J_1759'>Ms 22J_1759</a><a class='ref msdiv' id='msdiv79' href='#msdiv79'>Msdiv 79</a>Yadā <span class='var' id='note1022' title='... dāṭhānaṃ (bj, pts1)' href='#note1022' title='... dāṭhānaṃ (bj, pts1)'>makasapādānaṃ</span>,<br>
aṭṭālo sukato siyā;<br>
Daḷho ca <span class='var' id='note1023' title='appakampi ca (bj) | appakampī ca (pts1)' href='#note1023' title='appakampi ca (bj) | appakampī ca (pts1)'>avikampī ca</span>,<br>
atha nūna tadā siyā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1760' href='#ms22J_1760'>Ms 22J_1760</a><a class='ref msdiv' id='msdiv80' href='#msdiv80'>Msdiv 80</a>Yadā sasavisāṇānaṃ,<br>
nisseṇī sukatā siyā;<br>
Saggassārohaṇatthāya,<br>
atha nūna tadā siyā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1761' href='#ms22J_1761'>Ms 22J_1761</a><a class='ref msdiv' id='msdiv81' href='#msdiv81'>Msdiv 81</a>Yadā nisseṇimāruyha,<br>
candaṃ khādeyyu mūsikā;<br>
Rāhuñca <span class='var' id='note1024' title='paribāheyyuṃ (s2, s3)' href='#note1024' title='paribāheyyuṃ (s2, s3)'>paripāteyyuṃ</span>,<br>
atha nūna tadā siyā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1762' href='#ms22J_1762'>Ms 22J_1762</a><a class='ref msdiv' id='msdiv82' href='#msdiv82'>Msdiv 82</a>Yadā surāghaṭaṃ pitvā,<br>
makkhikā gaṇacāriṇī;<br>
Aṅgāre vāsaṃ kappeyyuṃ,<br>
atha nūna tadā siyā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1763' href='#ms22J_1763'>Ms 22J_1763</a><a class='ref msdiv' id='msdiv83' href='#msdiv83'>Msdiv 83</a>Yadā bimboṭṭhasampanno,<br>
gadrabho sumukho siyā;<br>
Kusalo naccagītassa,<br>
atha nūna tadā siyā.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_1764' href='#ms22J_1764'>Ms 22J_1764</a><a class='ref msdiv' id='msdiv84' href='#msdiv84'>Msdiv 84</a>Yadā kākā ulūkā ca,<br>
mantayeyyuṃ rahogatā;<br>
Aññamaññaṃ pihayeyyuṃ,<br>
atha nūna tadā siyā.</p>
<p><a class='ref sc' id='sc9' href='#sc9'>SC 9</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.478</a><a class='ref ms' id='ms22J_1765' href='#ms22J_1765'>Ms 22J_1765</a><a class='ref msdiv' id='msdiv85' href='#msdiv85'>Msdiv 85</a>Yadā <span class='var' id='note1025' title='pulasa (bj, pts1) | mulāsa (s2, s3)' href='#note1025' title='pulasa (bj, pts1) | mulāsa (s2, s3)'>muḷāla</span> pattānaṃ,<br>
chattaṃ thirataraṃ siyā;<br>
Vassassa paṭighātāya,<br>
atha nūna tadā siyā.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_1766' href='#ms22J_1766'>Ms 22J_1766</a><a class='ref msdiv' id='msdiv86' href='#msdiv86'>Msdiv 86</a>Yadā <span class='var' id='note1026' title='kuluṅko (bj, pts1) | kuluko (s2, s3)' href='#note1026' title='kuluṅko (bj, pts1) | kuluko (s2, s3)'>kulako</span> sakuṇo,<br>
pabbataṃ gandhamādanaṃ;<br>
Tuṇḍenādāya gaccheyya,<br>
atha nūna tadā siyā.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_1767' href='#ms22J_1767'>Ms 22J_1767</a><a class='ref msdiv' id='msdiv87' href='#msdiv87'>Msdiv 87</a>Yadā sāmuddikaṃ nāvaṃ,<br>
sayantaṃ <span class='var' id='note1027' title='sapaṭākāraṃ (mr)' href='#note1027' title='sapaṭākāraṃ (mr)'>savaṭākaraṃ</span>;<br>
Ceṭo ādāya gaccheyya,<br>
atha nūna tadā siyā”ti.</p>
</blockquote>
<p class='endsutta'><a class='ref sc' id='sc12' href='#sc12'>SC 12</a><a class='ref ms' id='ms22J_1768' href='#ms22J_1768'>Ms 22J_1768</a>Aṭṭhānajātakaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
