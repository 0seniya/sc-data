<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja467' lang='pli'>
<header>
<ul>
<li class='division'>Jātaka</li>
<li>Dvādasakanipāta</li>
<li>Cūḷakuṇālavagga</li>
</ul>
<h1>467. Kāmajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli4.172' href='#pts-vp-pli4.172'>PTS vp Pali 4.172</a><a class='ref ms' id='ms22J_2278' href='#ms22J_2278'>Ms 22J_2278</a><a class='ref msdiv' id='msdiv37' href='#msdiv37'>Msdiv 37</a>“Kāmaṃ kāmayamānassa,<br>
tassa ce taṃ samijjhati;<br>
Addhā pītimano hoti,<br>
laddhā macco yadicchati.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2279' href='#ms22J_2279'>Ms 22J_2279</a><a class='ref msdiv' id='msdiv38' href='#msdiv38'>Msdiv 38</a>Kāmaṃ kāmayamānassa,<br>
tassa ce taṃ samijjhati;<br>
Tato naṃ aparaṃ kāme,<br>
ghamme taṇhaṃva vindati.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2280' href='#ms22J_2280'>Ms 22J_2280</a><a class='ref msdiv' id='msdiv39' href='#msdiv39'>Msdiv 39</a>Gavaṃva siṅgino siṅgaṃ,<br>
vaḍḍhamānassa vaḍḍhati;<br>
Evaṃ mandassa posassa,<br>
bālassa avijānato;<br>
Bhiyyo taṇhā pipāsā ca,<br>
vaḍḍhamānassa vaḍḍhati.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2281' href='#ms22J_2281'>Ms 22J_2281</a><a class='ref msdiv' id='msdiv40' href='#msdiv40'>Msdiv 40</a>Pathabyā sāliyavakaṃ,<br>
<span class='var' id='note1351' title='gavassaṃ (mr)' href='#note1351' title='gavassaṃ (mr)'>gavāssaṃ</span> dāsaporisaṃ;<br>
<span class='var' id='note1352' title='datvāpi (bj, s2, s3) | datvā vā (pts1)' href='#note1352' title='datvāpi (bj, s2, s3) | datvā vā (pts1)'>Datvā ca</span> nālamekassa,<br>
iti <span class='var' id='note1353' title='viddhā (s2, s3)' href='#note1353' title='viddhā (s2, s3)'>vidvā</span> samaṃ care.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2282' href='#ms22J_2282'>Ms 22J_2282</a><a class='ref msdiv' id='msdiv41' href='#msdiv41'>Msdiv 41</a>Rājā pasayha pathaviṃ vijitvā,<br>
Sasāgarantaṃ mahimāvasanto;<br>
Oraṃ samuddassa <span class='var' id='note1354' title='atittirūpo (mr)' href='#note1354' title='atittirūpo (mr)'>atittarūpo</span>,<br>
Pāraṃ samuddassapi patthayetha.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2283' href='#ms22J_2283'>Ms 22J_2283</a><a class='ref msdiv' id='msdiv42' href='#msdiv42'>Msdiv 42</a>Yāva anussaraṃ kāme,<br>
Manasā titti nājjhagā;<br>
Tato nivattā paṭikkamma disvā,<br>
Te ve <span class='var' id='note1355' title='tittā (bj, s2, s3, pts1)' href='#note1355' title='tittā (bj, s2, s3, pts1)'>sutittā</span> ye paññāya tittā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2284' href='#ms22J_2284'>Ms 22J_2284</a><a class='ref msdiv' id='msdiv43' href='#msdiv43'>Msdiv 43</a>Paññāya <span class='var' id='note1356' title='tittīnaṃ (s2, s3)' href='#note1356' title='tittīnaṃ (s2, s3)'>tittinaṃ</span> seṭṭhaṃ,<br>
na so kāmehi tappati;<br>
Paññāya tittaṃ purisaṃ,<br>
taṇhā na kurute vasaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2285' href='#ms22J_2285'>Ms 22J_2285</a><a class='ref msdiv' id='msdiv44' href='#msdiv44'>Msdiv 44</a>Apacinetheva <span class='var' id='note1357' title='kāmāni (bj, s2, s3, pts1)' href='#note1357' title='kāmāni (bj, s2, s3, pts1)'>kāmānaṃ</span>,<br>
appicchassa alolupo;<br>
Samuddamatto puriso,<br>
na so kāmehi tappati.</p>
<p><a class='ref sc' id='sc9' href='#sc9'>SC 9</a><a class='ref pts-vp-pli' id='pts-vp-pli4.173' href='#pts-vp-pli4.173'>PTS vp Pali 4.173</a><a class='ref ms' id='ms22J_2286' href='#ms22J_2286'>Ms 22J_2286</a><a class='ref msdiv' id='msdiv45' href='#msdiv45'>Msdiv 45</a>Rathakārova cammassa,<br>
parikantaṃ upāhanaṃ;<br>
Yaṃ yaṃ <span class='var' id='note1358' title='jahati (s2, s3, mr)' href='#note1358' title='jahati (s2, s3, mr)'>cajati</span> kāmānaṃ,<br>
taṃ taṃ sampajjate sukhaṃ;<br>
Sabbañce sukhamiccheyya,<br>
sabbe kāme pariccaje”.</p>
<p><a class='ref sc' id='sc10' href='#sc10'>SC 10</a><a class='ref pts-vp-pli' id='pts-vp-pli4.175' href='#pts-vp-pli4.175'>PTS vp Pali 4.175</a><a class='ref ms' id='ms22J_2287' href='#ms22J_2287'>Ms 22J_2287</a><a class='ref msdiv' id='msdiv46' href='#msdiv46'>Msdiv 46</a>“Aṭṭha te bhāsitā gāthā,<br>
sabbā honti <span class='var' id='note1359' title='sahassiyā (?)' href='#note1359' title='sahassiyā (?)'>sahassiyo</span>;<br>
Paṭigaṇha mahābrahme,<br>
sādhetaṃ tava bhāsitaṃ”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2288' href='#ms22J_2288'>Ms 22J_2288</a><a class='ref msdiv' id='msdiv47' href='#msdiv47'>Msdiv 47</a>“Na me attho sahassehi,<br>
satehi nahutehi vā;<br>
Pacchimaṃ bhāsato gāthaṃ,<br>
kāme me na rato mano”.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_2289' href='#ms22J_2289'>Ms 22J_2289</a><a class='ref msdiv' id='msdiv48' href='#msdiv48'>Msdiv 48</a>“<span class='var' id='note1360' title='bhaddo (bj) | bhaddako (pts1)' href='#note1360' title='bhaddo (bj) | bhaddako (pts1)'>Bhadrako</span> vatāyaṃ māṇavako,<br>
Sabbalokavidū muni;<br>
Yo <span class='var' id='note1361' title='yo taṇhaṃ (bj, s2, s3)' href='#note1361' title='yo taṇhaṃ (bj, s2, s3)'>imaṃ taṇhaṃ</span> dukkhajananiṃ,<br>
Parijānāti paṇḍito”ti.</p>
</blockquote>
<p class='endsutta'><a class='ref sc' id='sc13' href='#sc13'>SC 13</a><a class='ref ms' id='ms22J_2290' href='#ms22J_2290'>Ms 22J_2290</a>Kāmajātakaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
