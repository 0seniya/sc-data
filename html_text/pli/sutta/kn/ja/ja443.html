<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja443' lang='pli'>
<header>
<ul>
<li class='division'>Jātaka</li>
<li>Dasakanipāta</li>
<li>Catudvāravagga</li>
</ul>
<h1>443. Cūḷabodhijātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli4.24' href='#pts-vp-pli4.24'></a><a class='ref ms' id='ms22J_1961' href='#ms22J_1961'>Ms 22J_1961</a><a class='ref msdiv' id='msdiv49' href='#msdiv49'>Msdiv 49</a>“Yo te imaṃ visālakkhiṃ,<br>
piyaṃ <span class='var' id='note1141' title='sammillabhāsiniṃ (bj, pts1) | sammillahāsiniṃ (s2, s3)' href='#note1141' title='sammillabhāsiniṃ (bj, pts1) | sammillahāsiniṃ (s2, s3)'>sammhitabhāsiniṃ</span>;<br>
Ādāya balā gaccheyya,<br>
kiṃ nu kayirāsi brāhmaṇa”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1962' href='#ms22J_1962'>Ms 22J_1962</a><a class='ref msdiv' id='msdiv50' href='#msdiv50'>Msdiv 50</a>“<span class='var' id='note1142' title='uppajja (bj, pts1)' href='#note1142' title='uppajja (bj, pts1)'>Uppajje</span> me na mucceyya,<br>
na me mucceyya jīvato;<br>
Rajaṃva vipulā vuṭṭhi,<br>
khippameva <span class='var' id='note1143' title='nivārayiṃ (mr)' href='#note1143' title='nivārayiṃ (mr)'>nivāraye</span>”.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli4.25' href='#pts-vp-pli4.25'></a><a class='ref ms' id='ms22J_1963' href='#ms22J_1963'>Ms 22J_1963</a><a class='ref msdiv' id='msdiv51' href='#msdiv51'>Msdiv 51</a>“Yannu pubbe <span class='var' id='note1144' title='vikatthito (s2, s3, mr)' href='#note1144' title='vikatthito (s2, s3, mr)'>vikatthittho</span>,<br>
balamhiva apassito;<br>
<span class='var' id='note1145' title='svājja (bj, s2, s3, pts1)'>Svajja</span> <span class='var' id='note1146' title='tuṇhīkako (bj) | tuṇhikkhako (pts1)' href='#note1145' title='svājja (bj, s2, s3, pts1)'>Svajja</span> <span class='var' id='note1146' title='tuṇhīkako (bj) | tuṇhikkhako (pts1)'>tuṇhikato</span> dāni,<br>
saṅghāṭiṃ sibbamacchasi”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1964' href='#ms22J_1964'>Ms 22J_1964</a><a class='ref msdiv' id='msdiv52' href='#msdiv52'>Msdiv 52</a>“Uppajji me na muccittha,<br>
na me muccittha jīvato;<br>
Rajaṃva vipulā vuṭṭhi,<br>
khippameva nivārayiṃ”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1965' href='#ms22J_1965'>Ms 22J_1965</a><a class='ref msdiv' id='msdiv53' href='#msdiv53'>Msdiv 53</a>“Kiṃ te uppajji no mucci,<br>
kiṃ te na mucci jīvato;<br>
Rajaṃva vipulā vuṭṭhi,<br>
katamaṃ tvaṃ nivārayi”.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli4.26' href='#pts-vp-pli4.26'></a><a class='ref ms' id='ms22J_1966' href='#ms22J_1966'>Ms 22J_1966</a><a class='ref msdiv' id='msdiv54' href='#msdiv54'>Msdiv 54</a>“Yamhi jāte na passati,<br>
ajāte sādhu passati;<br>
So me uppajji no mucci,<br>
kodho dummedhagocaro.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1967' href='#ms22J_1967'>Ms 22J_1967</a><a class='ref msdiv' id='msdiv55' href='#msdiv55'>Msdiv 55</a>Yena jātena nandanti,<br>
amittā dukkhamesino;<br>
So me uppajji no mucci,<br>
kodho dummedhagocaro.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_1968' href='#ms22J_1968'>Ms 22J_1968</a><a class='ref msdiv' id='msdiv56' href='#msdiv56'>Msdiv 56</a>Yasmiñca jāyamānamhi,<br>
sadatthaṃ nāvabujjhati;<br>
So me uppajji no mucci,<br>
kodho dummedhagocaro.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_1969' href='#ms22J_1969'>Ms 22J_1969</a><a class='ref msdiv' id='msdiv57' href='#msdiv57'>Msdiv 57</a>Yenābhibhūto kusalaṃ jahāti,<br>
Parakkare vipulañcāpi atthaṃ;<br>
Sa bhīmaseno balavā pamaddī,<br>
Kodho mahārāja na me amuccatha.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_1970' href='#ms22J_1970'>Ms 22J_1970</a><a class='ref msdiv' id='msdiv58' href='#msdiv58'>Msdiv 58</a>Kaṭṭhasmiṃ <span class='var' id='note1147' title='manthamānasmiṃ (pts1) | maddamānasmiṃ (mr)' href='#note1147' title='manthamānasmiṃ (pts1) | maddamānasmiṃ (mr)'>matthamānasmiṃ</span>,<br>
Pāvako nāma jāyati;<br>
Tameva kaṭṭhaṃ ḍahati,<br>
Yasmā so jāyate gini.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_1971' href='#ms22J_1971'>Ms 22J_1971</a><a class='ref msdiv' id='msdiv59' href='#msdiv59'>Msdiv 59</a>Evaṃ mandassa posassa,<br>
bālassa avijānato;<br>
<span class='var' id='note1148' title='sārabbhā (mr)' href='#note1148' title='sārabbhā (mr)'>Sārambhā</span> jāyate kodho,<br>
sopi teneva ḍayhati.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_1972' href='#ms22J_1972'>Ms 22J_1972</a><a class='ref msdiv' id='msdiv60' href='#msdiv60'>Msdiv 60</a>Aggīva tiṇakaṭṭhasmiṃ,<br>
kodho yassa pavaḍḍhati;<br>
Nihīyati tassa yaso,<br>
kāḷapakkheva candimā.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_1973' href='#ms22J_1973'>Ms 22J_1973</a><a class='ref msdiv' id='msdiv61' href='#msdiv61'>Msdiv 61</a><span class='var' id='note1149' title='anindho (bj, mr) | anindo (s2, s3)' href='#note1149' title='anindho (bj, mr) | anindo (s2, s3)'>Anedho</span> dhūmaketūva,<br>
kodho yassūpasammati;<br>
Āpūrati tassa yaso,<br>
sukkapakkheva candimā”ti.</p>
</blockquote>
<p class='endsutta'><a class='ref sc' id='sc14' href='#sc14'>SC 14</a><a class='ref ms' id='ms22J_1974' href='#ms22J_1974'>Ms 22J_1974</a><span class='var' id='note1150' title='cullabodhijātakaṃ (bj, s2, s3, pts1)' href='#note1150' title='cullabodhijātakaṃ (bj, s2, s3, pts1)'>Cūḷabodhijātakaṃ</span> pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
