<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja512' lang='pli'>
<header>
<ul>
<li class='division'>Jātaka</li>
<li>Tiṃsanipāta</li>
<li>Kiṃchandavagga</li>
</ul>
<h1>512. Kumbhajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli5.14' href='#pts-vp-pli5.14'>PTS vp Pali 5.14</a><a class='ref ms' id='ms22J_3289' href='#ms22J_3289'>Ms 22J_3289</a><a class='ref msdiv' id='msdiv33' href='#msdiv33'>Msdiv 33</a>“Ko pāturāsī tidivā nabhamhi,<br>
Obhāsayaṃ saṃvariṃ candimāva;<br>
Gattehi te rasmiyo niccharanti,<br>
<span class='var' id='note2072' title='sateritā (bj, mr)'>Sateratā</span> vijjurivantalikkhe.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_3290' href='#ms22J_3290'>Ms 22J_3290</a><a class='ref msdiv' id='msdiv34' href='#msdiv34'>Msdiv 34</a>So chinnavātaṃ kamasī aghamhi,<br>
Vehāyasaṃ gacchasi tiṭṭhasī ca;<br>
Iddhī nu te vatthukatā subhāvitā,<br>
Anaddhagūnaṃ api devatānaṃ.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli5.15' href='#pts-vp-pli5.15'>PTS vp Pali 5.15</a><a class='ref ms' id='ms22J_3291' href='#ms22J_3291'>Ms 22J_3291</a><a class='ref msdiv' id='msdiv35' href='#msdiv35'>Msdiv 35</a><span class='var' id='note2073' title='vehāsayaṃ (bj, pts1)'>Vehāyasaṃ</span> <span class='var' id='note2074' title='kamamāgamma (bj, s2, s3) | saṃkammāgamma (pts1)'>Vehāyasaṃ</span> <span class='var' id='note2074' title='kamamāgamma (bj, s2, s3) | saṃkammāgamma (pts1)'>gammamāgamma</span> tiṭṭhasi,<br>
Kumbhaṃ kiṇāthāti yametamatthaṃ;<br>
Ko vā tuvaṃ kissa vā tāya kumbho,<br>
Akkhāhi me brāhmaṇa etamatthaṃ”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_3292' href='#ms22J_3292'>Ms 22J_3292</a><a class='ref msdiv' id='msdiv36' href='#msdiv36'>Msdiv 36</a>“Na sappikumbho napi telakumbho,<br>
Na phāṇitassa na madhussa kumbho;<br>
Kumbhassa vajjāni anappakāni,<br>
Dose bahū kumbhagate suṇātha.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_3293' href='#ms22J_3293'>Ms 22J_3293</a><a class='ref msdiv' id='msdiv37' href='#msdiv37'>Msdiv 37</a><span class='var' id='note2075' title='galeyya (bj, s2, s3)'>Gaḷeyya</span> yaṃ <span class='var' id='note2076' title='pītvā (bj, pts1)'>Gaḷeyya</span> yaṃ <span class='var' id='note2076' title='pītvā (bj, pts1)'>pitvā</span> pate papātaṃ,<br>
Sobbhaṃ guhaṃ candaniyoḷigallaṃ;<br>
Bahumpi bhuñjeyya abhojaneyyaṃ,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli5.16' href='#pts-vp-pli5.16'>PTS vp Pali 5.16</a><a class='ref ms' id='ms22J_3294' href='#ms22J_3294'>Ms 22J_3294</a><a class='ref msdiv' id='msdiv38' href='#msdiv38'>Msdiv 38</a><span class='var' id='note2077' title='yaṃ ve pītvā (bj) | yaṃ pītvā (pts1)'>Yaṃ pitva</span> cittasmimanesamāno,<br>
Āhiṇḍatī goriva <span class='var' id='note2078' title='bhakkhasārī (s2, s3, pts1, mr)'>bhakkhasādī</span>;<br>
Anāthamāno upagāyati naccati ca,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_3295' href='#ms22J_3295'>Ms 22J_3295</a><a class='ref msdiv' id='msdiv39' href='#msdiv39'>Msdiv 39</a>Yaṃ ve pivitvā acelova naggo,<br>
Careyya gāme visikhantarāni;<br>
Sammūḷhacitto ativelasāyī,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_3296' href='#ms22J_3296'>Ms 22J_3296</a><a class='ref msdiv' id='msdiv40' href='#msdiv40'>Msdiv 40</a><span class='var' id='note2079' title='yaṃ ve pītvā (bj) | yaṃ pītvā (pts1)'>Yaṃ pitva</span> uṭṭhāya pavedhamāno,<br>
Sīsañca <span class='var' id='note2080' title='bāhañca (pts1)'>bāhuñca</span> pacālayanto;<br>
So naccatī dārukaṭallakova,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_3297' href='#ms22J_3297'>Ms 22J_3297</a><a class='ref msdiv' id='msdiv41' href='#msdiv41'>Msdiv 41</a>Yaṃ ve pivitvā aggidaḍḍhā sayanti,<br>
Atho sigālehipi khāditāse;<br>
Bandhaṃ vadhaṃ bhogajāniñcupenti,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_3298' href='#ms22J_3298'>Ms 22J_3298</a><a class='ref msdiv' id='msdiv42' href='#msdiv42'>Msdiv 42</a><span class='var' id='note2081' title='yaṃ ve pītvā (bj) | yaṃ pītvā (pts1)'>Yaṃ pitva</span> bhāseyya abhāsaneyyaṃ,<br>
Sabhāyamāsīno apetavattho;<br>
Sammakkhito vantagato byasanno,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_3299' href='#ms22J_3299'>Ms 22J_3299</a><a class='ref msdiv' id='msdiv43' href='#msdiv43'>Msdiv 43</a>Yaṃ ve pivitvā ukkaṭṭho āvilakkho,<br>
Mameva sabbā pathavīti <span class='var' id='note2082' title='maññati (bj)'>maññe</span>;<br>
Na me samo cāturantopi rājā,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_3300' href='#ms22J_3300'>Ms 22J_3300</a><a class='ref msdiv' id='msdiv44' href='#msdiv44'>Msdiv 44</a>Mānātimānā kalahāni pesuṇī,<br>
Dubbaṇṇinī naggayinī palāyinī;<br>
Corāna dhuttāna gatī niketo,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_3301' href='#ms22J_3301'>Ms 22J_3301</a><a class='ref msdiv' id='msdiv45' href='#msdiv45'>Msdiv 45</a>Iddhāni phītāni kulāni assu,<br>
Anekasāhassadhanāni loke;<br>
Ucchinnadāyajjakatānimāya,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_3302' href='#ms22J_3302'>Ms 22J_3302</a><a class='ref msdiv' id='msdiv46' href='#msdiv46'>Msdiv 46</a>Dhaññaṃ dhanaṃ rajataṃ jātarūpaṃ,<br>
Khettaṃ gavaṃ yattha vināsayanti;<br>
<span class='var' id='note2083' title='ucchedanī vittagataṃ (s2, s3) | ucchedanivittagataṃ (mr)'>Ucchedanī vittavataṃ</span> kulānaṃ,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc15' href='#sc15'>SC 15</a><a class='ref pts-vp-pli' id='pts-vp-pli5.17' href='#pts-vp-pli5.17'>PTS vp Pali 5.17</a><a class='ref ms' id='ms22J_3303' href='#ms22J_3303'>Ms 22J_3303</a><a class='ref msdiv' id='msdiv47' href='#msdiv47'>Msdiv 47</a>Yaṃ ve pitvā <span class='var' id='note2084' title='duṭṭharūpova (bj)'>dittarūpova</span> poso,<br>
Akkosati mātaraṃ pitarañca;<br>
Sassumpi gaṇheyya athopi suṇhaṃ,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc16' href='#sc16'>SC 16</a><a class='ref ms' id='ms22J_3304' href='#ms22J_3304'>Ms 22J_3304</a><a class='ref msdiv' id='msdiv48' href='#msdiv48'>Msdiv 48</a>Yaṃ ve pitvā <span class='var' id='note2085' title='duṭṭharūpāva (bj)'>dittarūpāva</span> nārī,<br>
Akkosatī sasuraṃ sāmikañca;<br>
Dāsampi gaṇhe paricārakampi,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc17' href='#sc17'>SC 17</a><a class='ref ms' id='ms22J_3305' href='#ms22J_3305'>Ms 22J_3305</a><a class='ref msdiv' id='msdiv49' href='#msdiv49'>Msdiv 49</a><span class='var' id='note2086' title='yaṃ ve pitvāna (s2, s3) | yañce pītvāna (pts1)'>Yaṃ ve pivitvāna</span> haneyya poso,<br>
Dhamme ṭhitaṃ samaṇaṃ brāhmaṇaṃ vā;<br>
Gacche apāyampi tatonidānaṃ,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc18' href='#sc18'>SC 18</a><a class='ref ms' id='ms22J_3306' href='#ms22J_3306'>Ms 22J_3306</a><a class='ref msdiv' id='msdiv50' href='#msdiv50'>Msdiv 50</a>Yaṃ ve pivitvā duccaritaṃ caranti,<br>
Kāyena vācāya ca cetasā ca;<br>
Nirayaṃ vajanti duccaritaṃ caritvā,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc19' href='#sc19'>SC 19</a><a class='ref ms' id='ms22J_3307' href='#ms22J_3307'>Ms 22J_3307</a><a class='ref msdiv' id='msdiv51' href='#msdiv51'>Msdiv 51</a>Yaṃ yācamānā na labhanti pubbe,<br>
Bahuṃ hiraññampi pariccajantā;<br>
So taṃ pivitvā alikaṃ bhaṇāti,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc20' href='#sc20'>SC 20</a><a class='ref ms' id='ms22J_3308' href='#ms22J_3308'>Ms 22J_3308</a><a class='ref msdiv' id='msdiv52' href='#msdiv52'>Msdiv 52</a>Yaṃ ve pitvā pesane pesiyanto,<br>
Accāyike karaṇīyamhi jāte;<br>
Atthampi so nappajānāti vutto,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc21' href='#sc21'>SC 21</a><a class='ref ms' id='ms22J_3309' href='#ms22J_3309'>Ms 22J_3309</a><a class='ref msdiv' id='msdiv53' href='#msdiv53'>Msdiv 53</a>Hirīmanāpi ahirīkabhāvaṃ,<br>
Pātuṃ karonti <span class='var' id='note2087' title='madirāya (pts1)'>madanāya</span> mattā;<br>
Dhīrāpi santā bahukaṃ bhaṇanti,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc22' href='#sc22'>SC 22</a><a class='ref ms' id='ms22J_3310' href='#ms22J_3310'>Ms 22J_3310</a><a class='ref msdiv' id='msdiv54' href='#msdiv54'>Msdiv 54</a>Yaṃ ve pitvā ekathūpā sayanti,<br>
Anāsakā thaṇḍiladukkhaseyyaṃ;<br>
Dubbaṇṇiyaṃ āyasakyañcupenti,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc23' href='#sc23'>SC 23</a><a class='ref pts-vp-pli' id='pts-vp-pli5.18' href='#pts-vp-pli5.18'>PTS vp Pali 5.18</a><a class='ref ms' id='ms22J_3311' href='#ms22J_3311'>Ms 22J_3311</a><a class='ref msdiv' id='msdiv55' href='#msdiv55'>Msdiv 55</a>Yaṃ ve pitvā pattakhandhā sayanti,<br>
Gāvo kuṭahatāva na hi vāruṇiyā;<br>
Vego narena susahoriva,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc24' href='#sc24'>SC 24</a><a class='ref ms' id='ms22J_3312' href='#ms22J_3312'>Ms 22J_3312</a><a class='ref msdiv' id='msdiv56' href='#msdiv56'>Msdiv 56</a>Yaṃ manussā vivajjenti,<br>
sappaṃ <span class='var' id='note2090' title='... visammiva (bj, pts1) | ... visaṃ iva (mr) | ... visāmiva (?)'>ghoravisamiva</span>;<br>
Taṃ loke visasamānaṃ,<br>
ko naro pātumarahati.</p>
<p><a class='ref sc' id='sc25' href='#sc25'>SC 25</a><a class='ref ms' id='ms22J_3313' href='#ms22J_3313'>Ms 22J_3313</a><a class='ref msdiv' id='msdiv57' href='#msdiv57'>Msdiv 57</a>Yaṃ ve pitvā <span class='var' id='note2091' title='andhakaveṇhuputtā (bj, pts1) | aṇḍakaveṇḍaputtā (mr)'>andhakaveṇḍaputtā</span>,<br>
Samuddatīre paricārayantā;<br>
Upakkamuṃ musalehaññamaññaṃ,<br>
Tassā puṇṇaṃ kumbhamimaṃ kiṇātha.</p>
<p><a class='ref sc' id='sc26' href='#sc26'>SC 26</a><a class='ref ms' id='ms22J_3314' href='#ms22J_3314'>Ms 22J_3314</a><a class='ref msdiv' id='msdiv58' href='#msdiv58'>Msdiv 58</a>Yaṃ ve pitvā pubbadevā pamattā,<br>
Tidivā cutā sassatiyā samāya;<br>
Taṃ tādisaṃ majjamimaṃ niratthakaṃ,<br>
Jānaṃ mahārāja kathaṃ piveyya.</p>
<p><a class='ref sc' id='sc27' href='#sc27'>SC 27</a><a class='ref ms' id='ms22J_3315' href='#ms22J_3315'>Ms 22J_3315</a><a class='ref msdiv' id='msdiv59' href='#msdiv59'>Msdiv 59</a>Nayimasmiṃ kumbhasmiṃ dadhi vā madhu vā,<br>
Evaṃ abhiññāya kiṇāhi rāja;<br>
Evañhimaṃ kumbhagatā mayā te,<br>
Akkhātarūpaṃ tava sabbamitta”.</p>
<p><a class='ref sc' id='sc28' href='#sc28'>SC 28</a><a class='ref pts-vp-pli' id='pts-vp-pli5.20' href='#pts-vp-pli5.20'>PTS vp Pali 5.20</a><a class='ref ms' id='ms22J_3316' href='#ms22J_3316'>Ms 22J_3316</a><a class='ref msdiv' id='msdiv60' href='#msdiv60'>Msdiv 60</a>“Na me pitā vā athavāpi mātā,<br>
Etādisā yādisako tuvaṃsi;<br>
Hitānukampī paramatthakāmo,<br>
Sohaṃ karissaṃ vacanaṃ tavajja.</p>
<p><a class='ref sc' id='sc29' href='#sc29'>SC 29</a><a class='ref ms' id='ms22J_3317' href='#ms22J_3317'>Ms 22J_3317</a><a class='ref msdiv' id='msdiv61' href='#msdiv61'>Msdiv 61</a>Dadāmi te gāmavarāni pañca,<br>
Dāsīsataṃ satta gavaṃsatāni;<br>
Ājaññayutte ca rathe dasa ime,<br>
Ācariyo hosi mamatthakāmo”.</p>
<p><a class='ref sc' id='sc30' href='#sc30'>SC 30</a><a class='ref ms' id='ms22J_3318' href='#ms22J_3318'>Ms 22J_3318</a><a class='ref msdiv' id='msdiv62' href='#msdiv62'>Msdiv 62</a>“Taveva dāsīsatamatthu rāja,<br>
Gāmā ca gāvo ca taveva hontu;<br>
Ājaññayuttā ca rathā taveva,<br>
Sakkohamasmī tidasānamindo.</p>
<p><a class='ref sc' id='sc31' href='#sc31'>SC 31</a><a class='ref ms' id='ms22J_3319' href='#ms22J_3319'>Ms 22J_3319</a><a class='ref msdiv' id='msdiv63' href='#msdiv63'>Msdiv 63</a>Maṃsodanaṃ <span class='var' id='note2092' title='sappipāyañca (bj)'>sappipāyāsaṃ</span> bhuñja,<br>
Khādassu ca tvaṃ madhumāsapūve;<br>
Evaṃ tuvaṃ dhammarato janinda,<br>
Anindito saggamupehi ṭhānan”ti.</p>
</blockquote>
<p class='endsutta'><a class='ref sc' id='sc32' href='#sc32'>SC 32</a><a class='ref ms' id='ms22J_3320' href='#ms22J_3320'>Ms 22J_3320</a>Kumbhajātakaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
