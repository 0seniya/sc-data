<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja420' lang='pli'>
<header>
<ul>
<li class='division'>Jātaka</li>
<li>Aṭṭhakanipāta</li>
<li>Kaccānivagga</li>
</ul>
<h1>420. Sumaṅgalajātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts3.441'></a><a class='ref ms' id='ms22J_1702'>Ms 22J_1702</a><a class='ref msdiv' id='msdiv27'>Msdiv 27</a>“<span class='var' id='note992' title='bhusa hi (bj) | bhusampi (mr)'>Bhusamhi</span> kuddhoti avekkhiyāna,<br>
Na tāva daṇḍaṃ paṇayeyya issaro;<br>
Aṭṭhānaso appatirūpamattano,<br>
Parassa dukkhāni bhusaṃ udīraye.</p>
<p><a class='ref sc' id='sc2'>SC 2</a><a class='ref ms' id='ms22J_1703'>Ms 22J_1703</a><a class='ref msdiv' id='msdiv28'>Msdiv 28</a>Yato ca jāneyya pasādamattano,<br>
Atthaṃ niyuñjeyya parassa dukkaṭaṃ;<br>
Tadāyamatthoti sayaṃ avekkhiya,<br>
Athassa daṇḍaṃ sadisaṃ nivesaye.</p>
<p><a class='ref sc' id='sc3'>SC 3</a><a class='ref ms' id='ms22J_1704'>Ms 22J_1704</a><a class='ref msdiv' id='msdiv29'>Msdiv 29</a>Na cāpi jhāpeti paraṃ na attanaṃ,<br>
Amucchito yo nayate nayānayaṃ;<br>
Yo daṇḍadhāro bhavatīdha issaro,<br>
Sa vaṇṇagutto siriyā na dhaṃsati.</p>
<p><a class='ref sc' id='sc4'>SC 4</a><a class='ref ms' id='ms22J_1705'>Ms 22J_1705</a><a class='ref msdiv' id='msdiv30'>Msdiv 30</a>Ye khattiyā se anisammakārino,<br>
Paṇenti daṇḍaṃ sahasā pamucchitā;<br>
<span class='var' id='note993' title='... saṃyuttā (bj, s2, s3, pts1) | ... yuttāva (mr)'>Avaṇṇasaṃyutā</span> jahanti jīvitaṃ,<br>
Ito vimuttāpi ca yanti duggatiṃ.</p>
<p><a class='ref sc' id='sc5'>SC 5</a><a class='pts' id='pts3.442'></a><a class='ref ms' id='ms22J_1706'>Ms 22J_1706</a><a class='ref msdiv' id='msdiv31'>Msdiv 31</a>Dhamme ca ye ariyappavedite ratā,<br>
Anuttarā te vacasā manasā kammunā ca;<br>
Te santisoraccasamādhisaṇṭhitā,<br>
Vajanti lokaṃ dubhayaṃ tathāvidhā.</p>
<p><a class='ref sc' id='sc6'>SC 6</a><a class='ref ms' id='ms22J_1707'>Ms 22J_1707</a><a class='ref msdiv' id='msdiv32'>Msdiv 32</a>Rājāhamasmi narapamadānamissaro,<br>
Sacepi kujjhāmi ṭhapemi attanaṃ;<br>
Nisedhayanto janataṃ tathāvidhaṃ,<br>
Paṇemi daṇḍaṃ anukampa yoniso”.</p>
<p><a class='ref sc' id='sc7'>SC 7</a><a class='ref ms' id='ms22J_1708'>Ms 22J_1708</a><a class='ref msdiv' id='msdiv33'>Msdiv 33</a>“Sirī ca lakkhī ca taveva khattiya,<br>
Janādhipa mā vijahi kudācanaṃ;<br>
Akkodhano niccapasannacitto,<br>
Anīgho tuvaṃ vassasatāni pālaya.</p>
<p><a class='ref sc' id='sc8'>SC 8</a><a class='ref ms' id='ms22J_1709'>Ms 22J_1709</a><a class='ref msdiv' id='msdiv34'>Msdiv 34</a>Guṇehi etehi upeta khattiya,<br>
<span class='var' id='note994' title='... vatti (bj) | ... vutti (s2, s3, mr)'>Ṭhitamariyavattī</span> suvaco akodhano;<br>
Sukhī <span class='var' id='note995' title='anuppīḷa pasāsa medaniṃ (s2, s3) | anuppīḷaṃ sahasamedaniṃ (mr)'>anuppīḷa pasāsamediniṃ</span>,<br>
Ito vimuttopi ca yāhi suggatiṃ.</p>
<p><a class='ref sc' id='sc9'>SC 9</a><a class='ref ms' id='ms22J_1710'>Ms 22J_1710</a><a class='ref msdiv' id='msdiv35'>Msdiv 35</a>Evaṃ <span class='var' id='note996' title='suvinītena (pts1)'>sunītena</span> subhāsitena,<br>
Dhammena ñāyena upāyaso nayaṃ;<br>
Nibbāpaye saṅkhubhitaṃ mahājanaṃ,<br>
Mahāva <span class='var' id='note997' title='medaninti (s2, s3, mr)'>megho salilena medinin”ti</span>.</p>
</blockquote>
<p class='endsutta'><a class='ref sc' id='sc10'>SC 10</a><a class='ref ms' id='ms22J_1711'>Ms 22J_1711</a>Sumaṅgalajātakaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
