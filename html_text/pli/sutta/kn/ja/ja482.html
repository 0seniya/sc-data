<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja482' lang='pli'>
<header>
<ul>
<li class='division'>Jātaka</li>
<li>Terasakanipāta</li>
<li>Ambavagga</li>
</ul>
<h1>482. Rurumigarājajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli4.257' href='#pts-vp-pli4.257'>PTS vp Pali 4.257</a><a class='ref ms' id='ms22J_2508' href='#ms22J_2508'>Ms 22J_2508</a><a class='ref msdiv' id='msdiv117' href='#msdiv117'>Msdiv 117</a>“<span class='var' id='note1537' title='kassa (bj, pts1)' href='#note1537' title='kassa (bj, pts1)'>Tassa</span> gāmavaraṃ dammi,<br>
Nāriyo ca alaṅkatā;<br>
<span class='var' id='note1538' title='ko (bj, s2, s3, pts1)'>Yo</span> metaṃ <span class='var' id='note1539' title='... makkhāsi (s2, s3, mr)' href='#note1538' title='ko (bj, s2, s3, pts1)'>Yo</span> metaṃ <span class='var' id='note1539' title='... makkhāsi (s2, s3, mr)'>migamakkhāti</span>,<br>
Migānaṃ migamuttamaṃ”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2509' href='#ms22J_2509'>Ms 22J_2509</a><a class='ref msdiv' id='msdiv118' href='#msdiv118'>Msdiv 118</a>“Mayhaṃ gāmavaraṃ dehi,<br>
nāriyo ca alaṅkatā;<br>
Ahaṃ te migamakkhissaṃ,<br>
migānaṃ migamuttamaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2510' href='#ms22J_2510'>Ms 22J_2510</a><a class='ref msdiv' id='msdiv119' href='#msdiv119'>Msdiv 119</a>Etasmiṃ vanasaṇḍasmiṃ,<br>
ambā sālā ca pupphitā;<br>
Indagopakasañchannā,<br>
ettheso tiṭṭhate migo”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2511' href='#ms22J_2511'>Ms 22J_2511</a><a class='ref msdiv' id='msdiv120' href='#msdiv120'>Msdiv 120</a>“Dhanuṃ <span class='var' id='note1540' title='adejjhaṃ (bj, pts1) | sarajjaṃ (mr)' href='#note1540' title='adejjhaṃ (bj, pts1) | sarajjaṃ (mr)'>advejjhaṃ</span> katvāna,<br>
usuṃ <span class='var' id='note1541' title='sandhāyupāgami (bj, pts1)' href='#note1541' title='sandhāyupāgami (bj, pts1)'>sannayhupāgami</span>;<br>
Migo ca disvā rājānaṃ,<br>
dūrato ajjhabhāsatha.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2512' href='#ms22J_2512'>Ms 22J_2512</a><a class='ref msdiv' id='msdiv121' href='#msdiv121'>Msdiv 121</a>Āgamehi mahārāja,<br>
mā maṃ vijjhi rathesabha;<br>
Ko nu te idamakkhāsi,<br>
ettheso tiṭṭhate migo”.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli4.259' href='#pts-vp-pli4.259'>PTS vp Pali 4.259</a><a class='ref ms' id='ms22J_2513' href='#ms22J_2513'>Ms 22J_2513</a><a class='ref msdiv' id='msdiv122' href='#msdiv122'>Msdiv 122</a>“Esa pāpacaro poso,<br>
samma tiṭṭhati ārakā;<br>
<span class='var' id='note1542' title='so hi (bj, s2, s3, pts1)' href='#note1542' title='so hi (bj, s2, s3, pts1)'>Soyaṃ</span> me idamakkhāsi,<br>
ettheso tiṭṭhate migo”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2514' href='#ms22J_2514'>Ms 22J_2514</a><a class='ref msdiv' id='msdiv123' href='#msdiv123'>Msdiv 123</a>“Saccaṃ kireva māhaṃsu,<br>
narā ekacciyā idha;<br>
Kaṭṭhaṃ niplavitaṃ seyyo,<br>
na tvevekacciyo naro”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2515' href='#ms22J_2515'>Ms 22J_2515</a><a class='ref msdiv' id='msdiv124' href='#msdiv124'>Msdiv 124</a>“Kiṃ nu ruru garahasi migānaṃ,<br>
Kiṃ pakkhīnaṃ kiṃ pana mānusānaṃ;<br>
Bhayañhi maṃ vindatinapparūpaṃ,<br>
Sutvāna taṃ mānusiṃ bhāsamānaṃ”.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2516' href='#ms22J_2516'>Ms 22J_2516</a><a class='ref msdiv' id='msdiv125' href='#msdiv125'>Msdiv 125</a>“Yamuddhariṃ vāhane vuyhamānaṃ,<br>
Mahodake salile sīghasote;<br>
Tatonidānaṃ bhayamāgataṃ mama,<br>
Dukkho have rāja asabbhi saṅgamo”.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2517' href='#ms22J_2517'>Ms 22J_2517</a><a class='ref msdiv' id='msdiv126' href='#msdiv126'>Msdiv 126</a>“Sohaṃ catuppattamimaṃ vihaṅgamaṃ,<br>
Tanucchidaṃ hadaye ossajāmi;<br>
<span class='var' id='note1543' title='hanāmi mittaddu’makiccakāriṃ (bj, pts1)' href='#note1543' title='hanāmi mittaddu’makiccakāriṃ (bj, pts1)'>Hanāmi taṃ mittadubbhiṃ akiccakāriṃ</span>,<br>
Yo tādisaṃ kammakataṃ na jāne”.</p>
<p><a class='ref sc' id='sc11' href='#sc11'>SC 11</a><a class='ref pts-vp-pli' id='pts-vp-pli4.261' href='#pts-vp-pli4.261'>PTS vp Pali 4.261</a><a class='ref ms' id='ms22J_2518' href='#ms22J_2518'>Ms 22J_2518</a><a class='ref msdiv' id='msdiv127' href='#msdiv127'>Msdiv 127</a>“Dhīrassa bālassa have janinda,<br>
Santo vadhaṃ nappasaṃsanti jātu;<br>
Kāmaṃ gharaṃ gacchatu pāpadhammo,<br>
Yañcassa bhaṭṭhaṃ tadetassa dehi;<br>
Ahañca te kāmakaro bhavāmi”.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_2519' href='#ms22J_2519'>Ms 22J_2519</a><a class='ref msdiv' id='msdiv128' href='#msdiv128'>Msdiv 128</a>“Addhā rurū aññataro <span class='var' id='note1544' title='sataṃ’se (bj)' href='#note1544' title='sataṃ’se (bj)'>sataṃ so</span>,<br>
Yo <span class='var' id='note1545' title='dubbhino (s2, s3) | dūbhato (pts1)' href='#note1545' title='dubbhino (s2, s3) | dūbhato (pts1)'>dubbhato</span> mānusassa na dubbhi;<br>
Kāmaṃ gharaṃ gacchatu pāpadhammo,<br>
Yañcassa bhaṭṭhaṃ tadetassa dammi;<br>
Ahañca te kāmacāraṃ dadāmi”.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_2520' href='#ms22J_2520'>Ms 22J_2520</a><a class='ref msdiv' id='msdiv129' href='#msdiv129'>Msdiv 129</a>“Suvijānaṃ siṅgālānaṃ,<br>
sakuṇānañca vassitaṃ;<br>
Manussavassitaṃ rāja,<br>
dubbijānataraṃ tato.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_2521' href='#ms22J_2521'>Ms 22J_2521</a><a class='ref msdiv' id='msdiv130' href='#msdiv130'>Msdiv 130</a>Api ce maññatī poso,<br>
ñāti mitto sakhāti vā;<br>
Yo pubbe sumano hutvā,<br>
pacchā sampajjate diso”.</p>
<p><a class='ref sc' id='sc15' href='#sc15'>SC 15</a><a class='ref pts-vp-pli' id='pts-vp-pli4.262' href='#pts-vp-pli4.262'>PTS vp Pali 4.262</a><a class='ref ms' id='ms22J_2522' href='#ms22J_2522'>Ms 22J_2522</a><a class='ref msdiv' id='msdiv131' href='#msdiv131'>Msdiv 131</a>“Samāgatā jānapadā,<br>
negamā ca samāgatā;<br>
Migā sassāni khādanti,<br>
taṃ devo paṭisedhatu”.</p>
<p><a class='ref sc' id='sc16' href='#sc16'>SC 16</a><a class='ref ms' id='ms22J_2523' href='#ms22J_2523'>Ms 22J_2523</a><a class='ref msdiv' id='msdiv132' href='#msdiv132'>Msdiv 132</a>“Kāmaṃ janapado māsi,<br>
raṭṭhañcāpi vinassatu;<br>
Na tvevāhaṃ ruruṃ dubbhe,<br>
datvā abhayadakkhiṇaṃ.</p>
<p><a class='ref sc' id='sc17' href='#sc17'>SC 17</a><a class='ref ms' id='ms22J_2524' href='#ms22J_2524'>Ms 22J_2524</a><a class='ref msdiv' id='msdiv133' href='#msdiv133'>Msdiv 133</a>Mā me janapado āsi,<br>
<span class='var' id='note1546' title='mā maṃ janapado ahu (s2, s3)' href='#note1546' title='mā maṃ janapado ahu (s2, s3)'>raṭṭhañcāpi vinassatu</span>;<br>
<span class='var' id='note1547' title='na tveva miha (bj)' href='#note1547' title='na tveva miha (bj)'>Na tvevāhaṃ</span> migarājassa,<br>
varaṃ datvā musā bhaṇe”ti.</p>
</blockquote>
<p class='endsutta'><a class='ref sc' id='sc18' href='#sc18'>SC 18</a><a class='ref ms' id='ms22J_2525' href='#ms22J_2525'>Ms 22J_2525</a><span class='var' id='note1548' title='rurumigajātakaṃ (bj, s2, s3) | rurujātakaṃ (pts1)' href='#note1548' title='rurumigajātakaṃ (bj, s2, s3) | rurujātakaṃ (pts1)'>Rurumigarājajātakaṃ</span> navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
