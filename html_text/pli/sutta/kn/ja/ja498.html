<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja498' lang='pli'>
<header>
<ul>
<li class='division'>Jātaka</li>
<li>Vīsatinipāta</li>
<li>Mātaṅgavagga</li>
</ul>
<h1>498. Cittasambhūtajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli4.394' href='#pts-vp-pli4.394'>PTS vp Pali 4.394</a><a class='ref ms' id='ms22J_2877' href='#ms22J_2877'>Ms 22J_2877</a><a class='ref msdiv' id='msdiv24' href='#msdiv24'>Msdiv 24</a>“Sabbaṃ narānaṃ saphalaṃ suciṇṇaṃ,<br>
Na kammunā kiñcana moghamatthi;<br>
Passāmi sambhūtaṃ mahānubhāvaṃ,<br>
Sakammunā puññaphalūpapannaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2878' href='#ms22J_2878'>Ms 22J_2878</a><a class='ref msdiv' id='msdiv25' href='#msdiv25'>Msdiv 25</a>Sabbaṃ narānaṃ saphalaṃ suciṇṇaṃ,<br>
Na kammunā kiñcana moghamatthi;<br>
Kaccinnu cittassapi evamevaṃ,<br>
Iddho mano tassa yathāpi mayhaṃ”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2879' href='#ms22J_2879'>Ms 22J_2879</a><a class='ref msdiv' id='msdiv26' href='#msdiv26'>Msdiv 26</a>“Sabbaṃ narānaṃ saphalaṃ suciṇṇaṃ,<br>
Na kammunā kiñcana moghamatthi;<br>
<span class='var' id='note1810' title='cittaṃ vijānāhi (bj, pts1)'>Cittampi jānāhi</span> tatheva deva,<br>
Iddho mano tassa yathāpi tuyhaṃ”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2880' href='#ms22J_2880'>Ms 22J_2880</a><a class='ref msdiv' id='msdiv27' href='#msdiv27'>Msdiv 27</a>“Bhavaṃ nu citto sutamaññato te,<br>
Udāhu te koci naṃ etadakkhā;<br>
Gāthā sugītā na mamatthi kaṅkhā,<br>
Dadāmi te gāmavaraṃ satañca”.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli4.395' href='#pts-vp-pli4.395'>PTS vp Pali 4.395</a><a class='ref ms' id='ms22J_2881' href='#ms22J_2881'>Ms 22J_2881</a><a class='ref msdiv' id='msdiv28' href='#msdiv28'>Msdiv 28</a>“Na cāhaṃ citto sutamaññato me,<br>
Isī ca me etamatthaṃ asaṃsi;<br>
‘Gantvāna rañño <span class='var' id='note1811' title='paṭigāyi (s2, s3, mr) | paṭigāya (?)'>paṭigāhi</span> gāthaṃ,<br>
<span class='var' id='note1812' title='api nu te varaṃ attamano dadeyya (s2, s3) | api nu te attamano varaṃ dade (mr)'>Api te varaṃ attamano dadeyya</span>’”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2882' href='#ms22J_2882'>Ms 22J_2882</a><a class='ref msdiv' id='msdiv29' href='#msdiv29'>Msdiv 29</a>“Yojentu ve rājarathe,<br>
sukate cittasibbane;<br>
Kacchaṃ nāgānaṃ bandhatha,<br>
gīveyyaṃ paṭimuñcatha.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2883' href='#ms22J_2883'>Ms 22J_2883</a><a class='ref msdiv' id='msdiv30' href='#msdiv30'>Msdiv 30</a><span class='var' id='note1813' title='āhaññare (s2, s3) | āhaññaruṃ (pts1)'>Āhaññantu</span> <span class='var' id='note1814' title='... saṅkhā (s2, s3)'>Āhaññantu</span> <span class='var' id='note1814' title='... saṅkhā (s2, s3)'>bherimudiṅgasaṅkhe</span>,<br>
Sīghāni yānāni ca yojayantu;<br>
Ajjevahaṃ assamaṃ taṃ gamissaṃ,<br>
Yattheva dakkhissamisiṃ nisinnaṃ”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2884' href='#ms22J_2884'>Ms 22J_2884</a><a class='ref msdiv' id='msdiv31' href='#msdiv31'>Msdiv 31</a>“Suladdhalābho vata me ahosi,<br>
Gāthā sugītā parisāya majjhe;<br>
Svāhaṃ isiṃ sīlavatūpapannaṃ,<br>
Disvā patīto sumanohamasmi”.</p>
<p><a class='ref sc' id='sc9' href='#sc9'>SC 9</a><a class='ref pts-vp-pli' id='pts-vp-pli4.396' href='#pts-vp-pli4.396'>PTS vp Pali 4.396</a><a class='ref ms' id='ms22J_2885' href='#ms22J_2885'>Ms 22J_2885</a><a class='ref msdiv' id='msdiv32' href='#msdiv32'>Msdiv 32</a>“Āsanaṃ udakaṃ pajjaṃ,<br>
paṭiggaṇhātu no bhavaṃ;<br>
Agghe bhavantaṃ pucchāma,<br>
agghaṃ kurutu no bhavaṃ”.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2886' href='#ms22J_2886'>Ms 22J_2886</a><a class='ref msdiv' id='msdiv33' href='#msdiv33'>Msdiv 33</a>“Rammañca te āvasathaṃ karontu,<br>
Nārīgaṇehi paricārayassu;<br>
Karohi okāsamanuggahāya,<br>
Ubhopimaṃ issariyaṃ karoma”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2887' href='#ms22J_2887'>Ms 22J_2887</a><a class='ref msdiv' id='msdiv34' href='#msdiv34'>Msdiv 34</a>“Disvā phalaṃ duccaritassa rāja,<br>
Atho suciṇṇassa mahāvipākaṃ;<br>
Attānameva paṭisaṃyamissaṃ,<br>
Na patthaye <span class='var' id='note1815' title='puttaṃ (bj, pts1)'>putta</span> pasuṃ dhanaṃ vā.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_2888' href='#ms22J_2888'>Ms 22J_2888</a><a class='ref msdiv' id='msdiv35' href='#msdiv35'>Msdiv 35</a>Dasevimā vassadasā,<br>
maccānaṃ idha jīvitaṃ;<br>
Apattaññeva taṃ odhiṃ,<br>
naḷo chinnova sussati.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_2889' href='#ms22J_2889'>Ms 22J_2889</a><a class='ref msdiv' id='msdiv36' href='#msdiv36'>Msdiv 36</a>Tattha kā nandi kā khiḍḍā,<br>
kā ratī kā dhanesanā;<br>
Kiṃ me puttehi dārehi,<br>
rāja muttosmi bandhanā.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_2890' href='#ms22J_2890'>Ms 22J_2890</a><a class='ref msdiv' id='msdiv37' href='#msdiv37'>Msdiv 37</a><span class='var' id='note1816' title='so ahaṃ suppajānāmi (bj, pts1)'>Sohaṃ evaṃ pajānāmi</span>,<br>
maccu me nappamajjati;<br>
Antakenādhipannassa,<br>
kā ratī kā dhanesanā.</p>
<p><a class='ref sc' id='sc15' href='#sc15'>SC 15</a><a class='ref pts-vp-pli' id='pts-vp-pli4.397' href='#pts-vp-pli4.397'>PTS vp Pali 4.397</a><a class='ref ms' id='ms22J_2891' href='#ms22J_2891'>Ms 22J_2891</a><a class='ref msdiv' id='msdiv38' href='#msdiv38'>Msdiv 38</a>Jāti narānaṃ adhamā janinda,<br>
Caṇḍālayoni <span class='var' id='note1817' title='dipadā kaniṭṭhā (bj, pts1) | dvipadakaniṭṭhā (s2, s3)'>dvipadākaniṭṭhā</span>;<br>
Sakehi kammehi supāpakehi,<br>
<span class='var' id='note1818' title='caṇḍāligabbhe (s2, s3)'>Caṇḍālagabbhe</span> avasimha pubbe.</p>
<p><a class='ref sc' id='sc16' href='#sc16'>SC 16</a><a class='ref ms' id='ms22J_2892' href='#ms22J_2892'>Ms 22J_2892</a><a class='ref msdiv' id='msdiv39' href='#msdiv39'>Msdiv 39</a>Caṇḍālāhumha avantīsu,<br>
migā nerañjaraṃ pati;<br>
Ukkusā <span class='var' id='note1819' title='rammadātīre (s2, s3, mr) | ṇammadātīre (pts1)'>nammadātīre</span>,<br>
tyajja brāhmaṇakhattiyā.</p>
<p><a class='ref sc' id='sc17' href='#sc17'>SC 17</a><a class='ref pts-vp-pli' id='pts-vp-pli4.398' href='#pts-vp-pli4.398'>PTS vp Pali 4.398</a><a class='ref ms' id='ms22J_2893' href='#ms22J_2893'>Ms 22J_2893</a><a class='ref msdiv' id='msdiv40' href='#msdiv40'>Msdiv 40</a>Upanīyati jīvitamappamāyu,<br>
Jarūpanītassa na santi tāṇā;<br>
Karohi pañcāla <span class='var' id='note1820' title='mameva (s2, s3, mr)'>mameta</span> vākyaṃ,<br>
Mākāsi kammāni dukkhudrayāni.</p>
<p><a class='ref sc' id='sc18' href='#sc18'>SC 18</a><a class='ref ms' id='ms22J_2894' href='#ms22J_2894'>Ms 22J_2894</a><a class='ref msdiv' id='msdiv41' href='#msdiv41'>Msdiv 41</a>Upanīyati jīvitamappamāyu,<br>
Jarūpanītassa na santi tāṇā;<br>
Karohi pañcāla mameta vākyaṃ,<br>
Mākāsi kammāni dukkhapphalāni.</p>
<p><a class='ref sc' id='sc19' href='#sc19'>SC 19</a><a class='ref ms' id='ms22J_2895' href='#ms22J_2895'>Ms 22J_2895</a><a class='ref msdiv' id='msdiv42' href='#msdiv42'>Msdiv 42</a>Upanīyati jīvitamappamāyu,<br>
Jarūpanītassa na santi tāṇā;<br>
Karohi pañcāla mameta vākyaṃ,<br>
Mākāsi kammāni rajassirāni.</p>
<p><a class='ref sc' id='sc20' href='#sc20'>SC 20</a><a class='ref ms' id='ms22J_2896' href='#ms22J_2896'>Ms 22J_2896</a><a class='ref msdiv' id='msdiv43' href='#msdiv43'>Msdiv 43</a>Upanīyati jīvitamappamāyu,<br>
Vaṇṇaṃ jarā hanti narassa jiyyato;<br>
Karohi pañcāla mameta vākyaṃ,<br>
Mākāsi kammaṃ nirayūpapattiyā”.</p>
<p><a class='ref sc' id='sc21' href='#sc21'>SC 21</a><a class='ref pts-vp-pli' id='pts-vp-pli4.399' href='#pts-vp-pli4.399'>PTS vp Pali 4.399</a><a class='ref ms' id='ms22J_2897' href='#ms22J_2897'>Ms 22J_2897</a><a class='ref msdiv' id='msdiv44' href='#msdiv44'>Msdiv 44</a>“Addhā hi saccaṃ vacanaṃ tavetaṃ,<br>
Yathā isī bhāsasi evametaṃ;<br>
Kāmā ca me santi anapparūpā,<br>
Te duccajā mādisakena bhikkhu.</p>
<p><a class='ref sc' id='sc22' href='#sc22'>SC 22</a><a class='ref ms' id='ms22J_2898' href='#ms22J_2898'>Ms 22J_2898</a><a class='ref msdiv' id='msdiv45' href='#msdiv45'>Msdiv 45</a>Nāgo yathā paṅkamajjhe byasanno,<br>
Passaṃ thalaṃ nābhisambhoti gantuṃ;<br>
<span class='var' id='note1821' title='evamahaṃ (s2, s3)'>Evampahaṃ</span> kāmapaṅke byasanno,<br>
Na bhikkhuno maggamanubbajāmi.</p>
<p><a class='ref sc' id='sc23' href='#sc23'>SC 23</a><a class='ref ms' id='ms22J_2899' href='#ms22J_2899'>Ms 22J_2899</a><a class='ref msdiv' id='msdiv46' href='#msdiv46'>Msdiv 46</a>Yathāpi mātā ca pitā ca puttaṃ,<br>
Anusāsare kinti sukhī bhaveyya;<br>
Evampi maṃ tvaṃ anusāsa bhante,<br>
<span class='var' id='note1822' title='yamācaraṃ (bj, pts1, Ma-aka)'>Yathā ciraṃ</span> pecca sukhī bhaveyyaṃ”.</p>
<p><a class='ref sc' id='sc24' href='#sc24'>SC 24</a><a class='ref ms' id='ms22J_2900' href='#ms22J_2900'>Ms 22J_2900</a><a class='ref msdiv' id='msdiv47' href='#msdiv47'>Msdiv 47</a>“No ce tuvaṃ ussahase janinda,<br>
Kāme ime mānusake pahātuṃ;<br>
<span class='var' id='note1823' title='dhammaṃ (bj, pts1)'>Dhammiṃ</span> baliṃ paṭṭhapayassu rāja,<br>
<span class='var' id='note1824' title='adhammakāro ca te (bj, s2, s3, pts1)'>Adhammakāro tava</span> māhu raṭṭhe.</p>
<p><a class='ref sc' id='sc25' href='#sc25'>SC 25</a><a class='ref ms' id='ms22J_2901' href='#ms22J_2901'>Ms 22J_2901</a><a class='ref msdiv' id='msdiv48' href='#msdiv48'>Msdiv 48</a>Dūtā vidhāvantu disā catasso,<br>
Nimantakā samaṇabrāhmaṇānaṃ;<br>
Te annapānena upaṭṭhahassu,<br>
Vatthena senāsanapaccayena ca.</p>
<p><a class='ref sc' id='sc26' href='#sc26'>SC 26</a><a class='ref pts-vp-pli' id='pts-vp-pli4.400' href='#pts-vp-pli4.400'>PTS vp Pali 4.400</a><a class='ref ms' id='ms22J_2902' href='#ms22J_2902'>Ms 22J_2902</a><a class='ref msdiv' id='msdiv49' href='#msdiv49'>Msdiv 49</a>Annena pānena pasannacitto,<br>
Santappaya samaṇabrāhmaṇe ca;<br>
Datvā ca bhutvā ca yathānubhāvaṃ,<br>
Anindito <span class='var' id='note1825' title='... mupeti (pts1, mr)'>saggamupehi</span> ṭhānaṃ.</p>
<p><a class='ref sc' id='sc27' href='#sc27'>SC 27</a><a class='ref ms' id='ms22J_2903' href='#ms22J_2903'>Ms 22J_2903</a><a class='ref msdiv' id='msdiv50' href='#msdiv50'>Msdiv 50</a>Sace ca taṃ rāja mado saheyya,<br>
Nārīgaṇehi paricārayantaṃ;<br>
Imameva gāthaṃ manasī karohi,<br>
<span class='var' id='note1826' title='bhāsehi (s2, s3, pts1, mr)'>Bhāsesi</span> cenaṃ parisāya majjhe.</p>
<p><a class='ref sc' id='sc28' href='#sc28'>SC 28</a><a class='ref ms' id='ms22J_2904' href='#ms22J_2904'>Ms 22J_2904</a><a class='ref msdiv' id='msdiv51' href='#msdiv51'>Msdiv 51</a>Abbhokāsasayo jantu,<br>
vajantyā khīrapāyito;<br>
Parikiṇṇo <span class='var' id='note1827' title='supānehi (bj, pts1)'>suvānehi</span>,<br>
svājja rājāti vuccatī”ti.</p>
</blockquote>
<p class='endsutta'><a class='ref sc' id='sc29' href='#sc29'>SC 29</a><a class='ref ms' id='ms22J_2905' href='#ms22J_2905'>Ms 22J_2905</a>Cittasambhūtajātakaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
