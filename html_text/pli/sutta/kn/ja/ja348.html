<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja348' lang='pli'>
<header>
<ul>
<li class='division'>Jātaka</li>
<li>Catukkanipāta</li>
<li>Cūḷakuṇālavagga</li>
</ul>
<h1>348. Araññajātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts3.148'></a><a class='ref ms' id='ms22J_1126'>Ms 22J_1126</a><a class='ref msdiv' id='msdiv189'>Msdiv 189</a>“Araññā gāmamāgamma,<br>
kiṃsīlaṃ kiṃvataṃ ahaṃ;<br>
Purisaṃ tāta seveyyaṃ,<br>
taṃ me akkhāhi pucchito”.</p>
<p><a class='ref sc' id='sc2'>SC 2</a><a class='ref ms' id='ms22J_1127'>Ms 22J_1127</a><a class='ref msdiv' id='msdiv190'>Msdiv 190</a>“Yo <span class='var' id='note637' title='yo te (^ja435#3 [Haliddirāgajātaka])'>taṃ</span> vissāsaye tāta,<br>
vissāsañca khameyya te;<br>
Sussūsī ca titikkhī ca,<br>
<span class='var' id='note638' title='taṃ bhajeyyāsito (mr)'>taṃ bhajehi ito</span> gato.</p>
<p><a class='ref sc' id='sc3'>SC 3</a><a class='ref ms' id='ms22J_1128'>Ms 22J_1128</a><a class='ref msdiv' id='msdiv191'>Msdiv 191</a>Yassa kāyena vācāya,<br>
manasā natthi dukkaṭaṃ;<br>
Urasīva patiṭṭhāya,<br>
taṃ bhajehi ito gato.</p>
<p><a class='ref sc' id='sc4'>SC 4</a><a class='ref ms' id='ms22J_1129'>Ms 22J_1129</a><a class='ref msdiv' id='msdiv192'>Msdiv 192</a>Haliddirāgaṃ kapicittaṃ,<br>
purisaṃ rāgavirāginaṃ;<br>
Tādisaṃ tāta mā sevi,<br>
nimmanussampi ce siyā”ti.</p>
</blockquote>
<p class='endsutta'><a class='ref sc' id='sc5'>SC 5</a><a class='ref ms' id='ms22J_1130'>Ms 22J_1130</a>Araññajātakaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
