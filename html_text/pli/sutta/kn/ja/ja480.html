<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja480' lang='pli'>
<header>
<ul>
<li class='division'>Jātaka</li>
<li>Terasakanipāta</li>
<li>Ambavagga</li>
</ul>
<h1>480. Akittijātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli4.239' href='#pts-vp-pli4.239'></a><a class='ref ms' id='ms22J_2472' href='#ms22J_2472'>Ms 22J_2472</a><a class='ref msdiv' id='msdiv83' href='#msdiv83'>Msdiv 83</a>“<span class='var' id='note1507' title='akattiṃ (mr)' href='#note1507' title='akattiṃ (mr)'>Akittiṃ</span> disvā sammantaṃ,<br>
sakko bhūtapatī bravi;<br>
Kiṃ patthayaṃ mahābrahme,<br>
eko sammasi ghammani”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2473' href='#ms22J_2473'>Ms 22J_2473</a><a class='ref msdiv' id='msdiv84' href='#msdiv84'>Msdiv 84</a>“Dukkho punabbhavo sakka,<br>
sarīrassa ca bhedanaṃ;<br>
Sammohamaraṇaṃ dukkhaṃ,<br>
tasmā sammāmi vāsava”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2474' href='#ms22J_2474'>Ms 22J_2474</a><a class='ref msdiv' id='msdiv85' href='#msdiv85'>Msdiv 85</a>“Etasmiṃ te sulapite,<br>
patirūpe subhāsite;<br>
Varaṃ kassapa te dammi,<br>
yaṃ kiñci manasicchasi”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2475' href='#ms22J_2475'>Ms 22J_2475</a><a class='ref msdiv' id='msdiv86' href='#msdiv86'>Msdiv 86</a>“Varañce me ado sakka,<br>
sabbabhūtānamissara;<br>
Yena putte ca dāre ca,<br>
dhanadhaññaṃ piyāni ca;<br>
<span class='var' id='note1508' title='laddhā naññāni (mr)' href='#note1508' title='laddhā naññāni (mr)'>Laddhā narā na</span> tappanti,<br>
so lobho na mayī vase”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2476' href='#ms22J_2476'>Ms 22J_2476</a><a class='ref msdiv' id='msdiv87' href='#msdiv87'>Msdiv 87</a>“Etasmiṃ te sulapite,<br>
patirūpe subhāsite;<br>
Varaṃ kassapa te dammi,<br>
yaṃ kiñci manasicchasi”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2477' href='#ms22J_2477'>Ms 22J_2477</a><a class='ref msdiv' id='msdiv88' href='#msdiv88'>Msdiv 88</a>“Varañce me ado sakka,<br>
sabbabhūtānamissara;<br>
Khettaṃ vatthuṃ hiraññañca,<br>
gavāssaṃ dāsaporisaṃ;<br>
Yena jātena jīyanti,<br>
so doso na mayī vase”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2478' href='#ms22J_2478'>Ms 22J_2478</a><a class='ref msdiv' id='msdiv89' href='#msdiv89'>Msdiv 89</a>“Etasmiṃ te sulapite,<br>
patirūpe subhāsite;<br>
Varaṃ kassapa te dammi,<br>
yaṃ kiñci manasicchasi”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2479' href='#ms22J_2479'>Ms 22J_2479</a><a class='ref msdiv' id='msdiv90' href='#msdiv90'>Msdiv 90</a>“Varañce me ado sakka,<br>
sabbabhūtānamissara;<br>
Bālaṃ na passe na suṇe,<br>
na ca bālena saṃvase;<br>
<span class='var' id='note1509' title='bālenā’lāpa (?)' href='#note1509' title='bālenā’lāpa (?)'>Bālenallāpasallāpaṃ</span>,<br>
na kare na ca rocaye”.</p>
<p><a class='ref sc' id='sc9' href='#sc9'>SC 9</a><a class='ref pts-vp-pli' id='pts-vp-pli4.241' href='#pts-vp-pli4.241'></a><a class='ref ms' id='ms22J_2480' href='#ms22J_2480'>Ms 22J_2480</a><a class='ref msdiv' id='msdiv91' href='#msdiv91'>Msdiv 91</a>“Kiṃ nu te akaraṃ bālo,<br>
vada kassapa kāraṇaṃ;<br>
Kena kassapa bālassa,<br>
dassanaṃ nābhikaṅkhasi”.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2481' href='#ms22J_2481'>Ms 22J_2481</a><a class='ref msdiv' id='msdiv92' href='#msdiv92'>Msdiv 92</a>“Anayaṃ nayati dummedho,<br>
adhurāyaṃ niyuñjati;<br>
Dunnayo seyyaso hoti,<br>
sammā vutto pakuppati;<br>
Vinayaṃ so na jānāti,<br>
sādhu tassa adassanaṃ”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2482' href='#ms22J_2482'>Ms 22J_2482</a><a class='ref msdiv' id='msdiv93' href='#msdiv93'>Msdiv 93</a>“Etasmiṃ te sulapite,<br>
patirūpe subhāsite;<br>
Varaṃ kassapa te dammi,<br>
yaṃ kiñci manasicchasi”.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_2483' href='#ms22J_2483'>Ms 22J_2483</a><a class='ref msdiv' id='msdiv94' href='#msdiv94'>Msdiv 94</a>“Varañce me ado sakka,<br>
sabbabhūtānamissara;<br>
Dhīraṃ passe suṇe dhīraṃ,<br>
dhīrena saha saṃvase;<br>
Dhīrenallāpasallāpaṃ,<br>
taṃ kare tañca rocaye”.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_2484' href='#ms22J_2484'>Ms 22J_2484</a><a class='ref msdiv' id='msdiv95' href='#msdiv95'>Msdiv 95</a>“Kiṃ nu te akaraṃ dhīro,<br>
vada kassapa kāraṇaṃ;<br>
Kena kassapa dhīrassa,<br>
dassanaṃ abhikaṅkhasi”.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_2485' href='#ms22J_2485'>Ms 22J_2485</a><a class='ref msdiv' id='msdiv96' href='#msdiv96'>Msdiv 96</a>“Nayaṃ nayati medhāvī,<br>
adhurāyaṃ na yuñjati;<br>
Sunayo seyyaso hoti,<br>
sammā vutto na kuppati;<br>
Vinayaṃ so pajānāti,<br>
sādhu tena samāgamo”.</p>
<p><a class='ref sc' id='sc15' href='#sc15'>SC 15</a><a class='ref ms' id='ms22J_2486' href='#ms22J_2486'>Ms 22J_2486</a><a class='ref msdiv' id='msdiv97' href='#msdiv97'>Msdiv 97</a>“Etasmiṃ te sulapite,<br>
patirūpe subhāsite;<br>
Varaṃ kassapa te dammi,<br>
yaṃ kiñci manasicchasi”.</p>
<p><a class='ref sc' id='sc16' href='#sc16'>SC 16</a><a class='ref ms' id='ms22J_2487' href='#ms22J_2487'>Ms 22J_2487</a><a class='ref msdiv' id='msdiv98' href='#msdiv98'>Msdiv 98</a>“Varañce me ado sakka,<br>
sabbabhūtānamissara;<br>
Tato ratyā <span class='var' id='note1510' title='vivasane (bj, s2, s3, pts1)' href='#note1510' title='vivasane (bj, s2, s3, pts1)'>vivasāne</span>,<br>
<span class='var' id='note1511' title='suriyassuggamanaṃ (bj, s2, s3, pts1)' href='#note1511' title='suriyassuggamanaṃ (bj, s2, s3, pts1)'>sūriyuggamanaṃ</span> pati;<br>
Dibbā bhakkhā pātubhaveyyuṃ,<br>
sīlavanto ca yācakā.</p>
<p><a class='ref sc' id='sc17' href='#sc17'>SC 17</a><a class='ref ms' id='ms22J_2488' href='#ms22J_2488'>Ms 22J_2488</a><a class='ref msdiv' id='msdiv99' href='#msdiv99'>Msdiv 99</a><span class='var' id='note1512' title='dadato ca me (bj, pts1)' href='#note1512' title='dadato ca me (bj, pts1)'>Dadato me</span> na khīyetha,<br>
datvā nānutapeyyahaṃ;<br>
Dadaṃ cittaṃ pasādeyyaṃ,<br>
etaṃ sakka varaṃ vare”.</p>
<p><a class='ref sc' id='sc18' href='#sc18'>SC 18</a><a class='ref ms' id='ms22J_2489' href='#ms22J_2489'>Ms 22J_2489</a><a class='ref msdiv' id='msdiv100' href='#msdiv100'>Msdiv 100</a>“Etasmiṃ te sulapite,<br>
patirūpe subhāsite;<br>
Varaṃ kassapa te dammi,<br>
yaṃ kiñci manasicchasi”.</p>
<p><a class='ref sc' id='sc19' href='#sc19'>SC 19</a><a class='ref ms' id='ms22J_2490' href='#ms22J_2490'>Ms 22J_2490</a><a class='ref msdiv' id='msdiv101' href='#msdiv101'>Msdiv 101</a>“Varañce me ado sakka,<br>
sabbabhūtānamissara;<br>
Na maṃ puna upeyyāsi,<br>
etaṃ sakka varaṃ vare”.</p>
<p><a class='ref sc' id='sc20' href='#sc20'>SC 20</a><a class='ref ms' id='ms22J_2491' href='#ms22J_2491'>Ms 22J_2491</a><a class='ref msdiv' id='msdiv102' href='#msdiv102'>Msdiv 102</a>“Bahūhi <span class='var' id='note1513' title='vattacariyāhi (bj, s2, s3, mr)' href='#note1513' title='vattacariyāhi (bj, s2, s3, mr)'>vatacariyāhi</span>,<br>
narā ca atha nāriyo;<br>
Dassanaṃ abhikaṅkhanti,<br>
kiṃ nu me dassane bhayaṃ”.</p>
<p><a class='ref sc' id='sc21' href='#sc21'>SC 21</a><a class='ref ms' id='ms22J_2492' href='#ms22J_2492'>Ms 22J_2492</a><a class='ref msdiv' id='msdiv103' href='#msdiv103'>Msdiv 103</a>“Taṃ tādisaṃ <span class='var' id='note1514' title='devavaṇṇiṃ (pts1)' href='#note1514' title='devavaṇṇiṃ (pts1)'>devavaṇṇaṃ</span>,<br>
sabbakāmasamiddhinaṃ;<br>
Disvā <span class='var' id='note1515' title='disvā tapo pamajjeyya (mr) | disvānahaṃ pamajjeyyaṃ (mr)' href='#note1515' title='disvā tapo pamajjeyya (mr) | disvānahaṃ pamajjeyyaṃ (mr)'>tapo pamajjeyyaṃ</span>,<br>
etaṃ te dassane bhayan”ti.</p>
</blockquote>
<p class='endsutta'><a class='ref sc' id='sc22' href='#sc22'>SC 22</a><a class='ref ms' id='ms22J_2493' href='#ms22J_2493'>Ms 22J_2493</a>Akittijātakaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
