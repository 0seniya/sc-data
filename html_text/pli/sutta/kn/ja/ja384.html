<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja384' lang='pli'>
<header>
<ul>
<li class='division'>Jātaka</li>
<li>Chakkanipāta</li>
<li>Avāriyavagga</li>
</ul>
<h1>384. Dhammadhajajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3.268' href='#pts-vp-pli3.268'>PTS vp Pali 3.268</a><a class='ref ms' id='ms22J_1390' href='#ms22J_1390'>Ms 22J_1390</a><a class='ref msdiv' id='msdiv65' href='#msdiv65'>Msdiv 65</a>“Dhammaṃ caratha ñātayo,<br>
Dhammaṃ caratha <span class='var' id='note797' title='bhadda vo (s2, s3, mr)'>bhaddaṃ vo</span>;<br>
Dhammacārī sukhaṃ seti,<br>
Asmiṃ loke paramhi ca”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1391' href='#ms22J_1391'>Ms 22J_1391</a><a class='ref msdiv' id='msdiv66' href='#msdiv66'>Msdiv 66</a>“Bhaddako vatayaṃ pakkhī,<br>
dijo paramadhammiko;<br>
Ekapādena tiṭṭhanto,<br>
dhammamevānusāsati”.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli3.269' href='#pts-vp-pli3.269'>PTS vp Pali 3.269</a><a class='ref ms' id='ms22J_1392' href='#ms22J_1392'>Ms 22J_1392</a><a class='ref msdiv' id='msdiv67' href='#msdiv67'>Msdiv 67</a>“Nāssa sīlaṃ vijānātha,<br>
anaññāya pasaṃsatha;<br>
Bhutvā aṇḍañca <span class='var' id='note798' title='chāpe ca (bj, s2, s3)'>potañca</span>,<br>
dhammo dhammoti bhāsati.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1393' href='#ms22J_1393'>Ms 22J_1393</a><a class='ref msdiv' id='msdiv68' href='#msdiv68'>Msdiv 68</a>Aññaṃ bhaṇati vācāya,<br>
aññaṃ kāyena kubbati;<br>
Vācāya no ca kāyena,<br>
na taṃ dhammaṃ adhiṭṭhito.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1394' href='#ms22J_1394'>Ms 22J_1394</a><a class='ref msdiv' id='msdiv69' href='#msdiv69'>Msdiv 69</a><span class='var' id='note799' title=' vācāya sakhilo hoti,'>Vācāya sakhilo manoviduggo,<br>
Channo kūpasayova kaṇhasappo;<br>
Dhammadhajo <span class='var' id='note800' title='gāmanigamāsu sādhu sammato (bj) | gāmanigamasādhu (pts1)'>gāmanigamāsu sādhu</span>,<br>
Dujjāno purisena bālisena</span>.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1395' href='#ms22J_1395'>Ms 22J_1395</a><a class='ref msdiv' id='msdiv70' href='#msdiv70'>Msdiv 70</a>Imaṃ tuṇḍehi pakkhehi,<br>
pādā cimaṃ <span class='var' id='note802' title='vipothatha (pts1)'>viheṭhatha</span>;<br>
Chavañhimaṃ vināsetha,<br>
nāyaṃ saṃvāsanāraho”ti.</p>
</blockquote>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms22J_1396' href='#ms22J_1396'>Ms 22J_1396</a><span class='var' id='note803' title='dhammaddhajajātakaṃ (s2, s3, pts1)'>Dhammadhajajātakaṃ</span> navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
