<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja415' lang='pli'>
<header>
<ul>
<li class='division'>Jātaka</li>
<li>Sattakanipāta</li>
<li>Gandhāravagga</li>
</ul>
<h1>415. Kummāsapiṇḍijātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.408</a><a class='ref ms' id='ms22J_1647' href='#ms22J_1647'>Ms 22J_1647</a><a class='ref msdiv' id='msdiv142' href='#msdiv142'>Msdiv 142</a>“Na kiratthi anomadassisu,<br>
Pāricariyā buddhesu <span class='var' id='note963' title='appakā (s2, s3, mr)' href='#note963' title='appakā (s2, s3, mr)'>appikā</span>;<br>
Sukkhāya aloṇikāya ca,<br>
Passaphalaṃ kummāsapiṇḍiyā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1648' href='#ms22J_1648'>Ms 22J_1648</a><a class='ref msdiv' id='msdiv143' href='#msdiv143'>Msdiv 143</a><span class='var' id='note964' title='hatthigavāssā ca me bahū (bj) | hatthī gavāssā cime bahū (s2, s3) | hatthī gavāssā ca me bahū (pts1)' href='#note964' title='hatthigavāssā ca me bahū (bj) | hatthī gavāssā cime bahū (s2, s3) | hatthī gavāssā ca me bahū (pts1)'>Hatthigavassā cime bahū</span>,<br>
Dhanadhaññaṃ pathavī ca kevalā;<br>
Nāriyo cimā accharūpamā,<br>
Passa phalaṃ kummāsapiṇḍiyā”.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.410</a><a class='ref ms' id='ms22J_1649' href='#ms22J_1649'>Ms 22J_1649</a><a class='ref msdiv' id='msdiv144' href='#msdiv144'>Msdiv 144</a>“Abhikkhaṇaṃ rājakuñjara,<br>
Gāthā bhāsasi kosalādhipa;<br>
Pucchāmi taṃ raṭṭhavaḍḍhana,<br>
Bāḷhaṃ pītimano pabhāsasi”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1650' href='#ms22J_1650'>Ms 22J_1650</a><a class='ref msdiv' id='msdiv145' href='#msdiv145'>Msdiv 145</a>“Imasmiññeva nagare,<br>
kule aññatare ahuṃ;<br>
Parakammakaro āsiṃ,<br>
bhatako sīlasaṃvuto.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1651' href='#ms22J_1651'>Ms 22J_1651</a><a class='ref msdiv' id='msdiv146' href='#msdiv146'>Msdiv 146</a>Kammāya nikkhamantohaṃ,<br>
caturo samaṇeddasaṃ;<br>
Ācārasīlasampanne,<br>
sītibhūte anāsave.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1652' href='#ms22J_1652'>Ms 22J_1652</a><a class='ref msdiv' id='msdiv147' href='#msdiv147'>Msdiv 147</a>Tesu cittaṃ pasādetvā,<br>
<span class='var' id='note965' title='nisīditvā (pts1) | nisādetvā (?)' href='#note965' title='nisīditvā (pts1) | nisādetvā (?)'>nisīdetvā</span> paṇṇasanthate;<br>
Adaṃ buddhāna kummāsaṃ,<br>
pasanno sehi pāṇibhi.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1653' href='#ms22J_1653'>Ms 22J_1653</a><a class='ref msdiv' id='msdiv148' href='#msdiv148'>Msdiv 148</a>Tassa kammassa kusalassa,<br>
idaṃ me edisaṃ phalaṃ;<br>
Anubhomi idaṃ rajjaṃ,<br>
phītaṃ dharaṇimuttamaṃ”.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.412</a><a class='ref ms' id='ms22J_1654' href='#ms22J_1654'>Ms 22J_1654</a><a class='ref msdiv' id='msdiv149' href='#msdiv149'>Msdiv 149</a>“<span class='var' id='note966' title='dada bhuñja ca mā ca pamādo (bj, pts1) | dadaṃ bhuñja ca mā ca pamādo (s2, s3)' href='#note966' title='dada bhuñja ca mā ca pamādo (bj, pts1) | dadaṃ bhuñja ca mā ca pamādo (s2, s3)'>Dadaṃ bhuñja mā ca pamādo</span>,<br>
Cakkaṃ vattaya kosalādhipa;<br>
Mā rāja adhammiko ahu,<br>
Dhammaṃ pālaya kosalādhipa”.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_1655' href='#ms22J_1655'>Ms 22J_1655</a><a class='ref msdiv' id='msdiv150' href='#msdiv150'>Msdiv 150</a>“Sohaṃ tadeva punappunaṃ,<br>
Vaṭumaṃ ācarissāmi sobhane;<br>
Ariyācaritaṃ sukosale,<br>
Arahanto me manāpāva passituṃ.</p>
<p><a class='ref sc' id='sc10' href='#sc10'>SC 10</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.413</a><a class='ref ms' id='ms22J_1656' href='#ms22J_1656'>Ms 22J_1656</a><a class='ref msdiv' id='msdiv151' href='#msdiv151'>Msdiv 151</a>Devī viya accharūpamā,<br>
Majjhe nārigaṇassa sobhasi;<br>
Kiṃ kammamakāsi bhaddakaṃ,<br>
Kenāsi vaṇṇavatī sukosale”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_1657' href='#ms22J_1657'>Ms 22J_1657</a><a class='ref msdiv' id='msdiv152' href='#msdiv152'>Msdiv 152</a>“Ambaṭṭhakulassa khattiya,<br>
Dāsyāhaṃ parapesiyā ahuṃ;<br>
<span class='var' id='note967' title='saññatā (bj, pts1)' href='#note967' title='saññatā (bj, pts1)'>Saññatā ca</span> dhammajīvinī,<br>
Sīlavatī ca apāpadassanā.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_1658' href='#ms22J_1658'>Ms 22J_1658</a><a class='ref msdiv' id='msdiv153' href='#msdiv153'>Msdiv 153</a>Uddhaṭabhattaṃ ahaṃ tadā,<br>
Caramānassa adāsi bhikkhuno;<br>
Vittā sumanā sayaṃ ahaṃ,<br>
Tassa kammassa phalaṃ mamedisan”ti.</p>
</blockquote>
<p class='endsutta'><a class='ref sc' id='sc13' href='#sc13'>SC 13</a><a class='ref ms' id='ms22J_1659' href='#ms22J_1659'>Ms 22J_1659</a><span class='var' id='note968' title='kummāsapiṇḍajātakaṃ (bj, s2, s3, pts1)' href='#note968' title='kummāsapiṇḍajātakaṃ (bj, s2, s3, pts1)'>Kummāsapiṇḍijātakaṃ</span> dasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
