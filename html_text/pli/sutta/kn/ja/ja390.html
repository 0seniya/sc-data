<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja390' lang='pli'>
<header>
<ul>
<li class='division'>Jātaka</li>
<li>Chakkanipāta</li>
<li>Kharaputtavagga</li>
</ul>
<h1>390. Mayhakajātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts3.301'></a><a class='ref ms' id='ms22J_1436'>Ms 22J_1436</a><a class='ref msdiv' id='msdiv103' href='#sc1'>SC 1</a><a class='pts' id='pts3.301'></a><a class='ref ms' id='ms22J_1436'>Ms 22J_1436</a><a class='ref msdiv' id='msdiv103'>Msdiv 103</a>“Sakuṇo mayhako nāma,<br>
girisānudarīcaro;<br>
Pakkaṃ pipphalimāruyha,<br>
mayhaṃ mayhanti kandati.</p>
<p><a class='ref sc' id='sc2'>SC 2</a><a class='ref ms' id='ms22J_1437'>Ms 22J_1437</a><a class='ref msdiv' id='msdiv104' href='#sc2'>SC 2</a><a class='ref ms' id='ms22J_1437'>Ms 22J_1437</a><a class='ref msdiv' id='msdiv104'>Msdiv 104</a>Tassevaṃ vilapantassa,<br>
dijasaṅghā samāgatā;<br>
Bhutvāna pipphaliṃ yanti,<br>
vilapatveva so dijo.</p>
<p><a class='ref sc' id='sc3'>SC 3</a><a class='ref ms' id='ms22J_1438'>Ms 22J_1438</a><a class='ref msdiv' id='msdiv105' href='#sc3'>SC 3</a><a class='ref ms' id='ms22J_1438'>Ms 22J_1438</a><a class='ref msdiv' id='msdiv105'>Msdiv 105</a>Evameva idhekacco,<br>
saṅgharitvā bahuṃ dhanaṃ;<br>
Nevattano na ñātīnaṃ,<br>
yathodhiṃ paṭipajjati.</p>
<p><a class='ref sc' id='sc4'>SC 4</a><a class='ref ms' id='ms22J_1439'>Ms 22J_1439</a><a class='ref msdiv' id='msdiv106' href='#sc4'>SC 4</a><a class='ref ms' id='ms22J_1439'>Ms 22J_1439</a><a class='ref msdiv' id='msdiv106'>Msdiv 106</a>Na so acchādanaṃ bhattaṃ,<br>
na mālaṃ na vilepanaṃ;<br>
<span class='var' id='note836' title='nānubhoti (s2, s3, mr)' href='#note836' title='nānubhoti (s2, s3, mr)'>Anubhoti</span> sakiṃ kiñci,<br>
na saṅgaṇhāti ñātake.</p>
<p><a class='ref sc' id='sc5'>SC 5</a><a class='ref ms' id='ms22J_1440'>Ms 22J_1440</a><a class='ref msdiv' id='msdiv107' href='#sc5'>SC 5</a><a class='ref ms' id='ms22J_1440'>Ms 22J_1440</a><a class='ref msdiv' id='msdiv107'>Msdiv 107</a>Tassevaṃ vilapantassa,<br>
mayhaṃ mayhanti rakkhato;<br>
Rājāno atha vā corā,<br>
dāyādā ye <span class='var' id='note837' title='ye ca (s2, s3, mr)' href='#note837' title='ye ca (s2, s3, mr)'>va</span> appiyā;<br>
Dhanamādāya gacchanti,<br>
vilapatveva so naro.</p>
<p><a class='ref sc' id='sc6'>SC 6</a><a class='ref ms' id='ms22J_1441'>Ms 22J_1441</a><a class='ref msdiv' id='msdiv108'>Msdiv 108</a><span class='var' id='note838' title='dhīro ca (bj)' href='#sc6'>SC 6</a><a class='ref ms' id='ms22J_1441'>Ms 22J_1441</a><a class='ref msdiv' id='msdiv108'>Msdiv 108</a><span class='var' id='note838' title='dhīro ca (bj)'>Dhīro</span> bhoge adhigamma,<br>
saṅgaṇhāti ca ñātake;<br>
Tena so kittiṃ pappoti,<br>
pecca <span class='var' id='note839' title='sagge ca modatīti (bj, pts1)' href='#note839' title='sagge ca modatīti (bj, pts1)'>sagge pamodatī”ti</span>.</p>
</blockquote>
<p class='endsutta'><a class='ref sc' id='sc7'>SC 7</a><a class='ref ms' id='ms22J_1442'>Ms 22J_1442</a><span class='var' id='note840' title='mayhakasakuṇajātakaṃ (s2, s3)' href='#sc7'>SC 7</a><a class='ref ms' id='ms22J_1442'>Ms 22J_1442</a><span class='var' id='note840' title='mayhakasakuṇajātakaṃ (s2, s3)'>Mayhakajātakaṃ</span> pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
