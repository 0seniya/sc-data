<!DOCTYPE html>
<html>
<head>
<meta charset="utf-8"/>
<meta content="Pali text from the Mahāsaṅgīti Tipiṭaka Buddhavasse 2500" name="description"/>
<title></title>
</head>
<body>
<div id="text" lang="pli">
<section class="sutta" id="ja390">
<article>
<div class="hgroup">
<p class="division">Jātaka</p>
<p>Chakkanipāta</p>
<p>Kha­ra­putta­vagga</p>
<h1>5. Mayhakajātaka</h1>
</div>
<blockquote class="gatha">
<p><a class="sc" id="1"></a><a class="pts" id="pts3.301"></a><a class="ms" id="p_22J_1436"></a><a class="msdiv" id="msdiv103"></a>“Sakuṇo mayhako nāma,<br/>
giri­sānu­darī­caro;<br/>
Pakkaṃ pip­pha­li­māruyha,<br/>
mayhaṃ mayhanti kandati.</p>
<p><a class="sc" id="2"></a><a class="ms" id="p_22J_1437"></a><a class="msdiv" id="msdiv104"></a>Tassevaṃ vilapantassa,<br/>
dijasaṅghā samāgatā;<br/>
Bhutvāna pipphaliṃ yanti,<br/>
vilapatveva so dijo.</p>
<p><a class="sc" id="3"></a><a class="ms" id="p_22J_1438"></a><a class="msdiv" id="msdiv105"></a>Evameva idhekacco,<br/>
saṅgharitvā bahuṃ dhanaṃ;<br/>
Nevattano na ñātīnaṃ,<br/>
yathodhiṃ paṭipajjati.</p>
<p><a class="sc" id="4"></a><a class="ms" id="p_22J_1439"></a><a class="msdiv" id="msdiv106"></a>Na so acchādanaṃ bhattaṃ,<br/>
na mālaṃ na vilepanaṃ;<br/>
<span class="var" id="note836" title="nānubhoti (s2, s3, mr)">Anubhoti</span> sakiṃ kiñci,<br/>
na saṅgaṇhāti ñātake.</p>
<p><a class="sc" id="5"></a><a class="ms" id="p_22J_1440"></a><a class="msdiv" id="msdiv107"></a>Tassevaṃ vilapantassa,<br/>
mayhaṃ mayhanti rakkhato;<br/>
Rājāno atha vā corā,<br/>
dāyādā ye <span class="var" id="note837" title="ye ca (s2, s3, mr)">va</span> appiyā;<br/>
Dhanamādāya gacchanti,<br/>
vilapatveva so naro.</p>
<p><a class="sc" id="6"></a><a class="ms" id="p_22J_1441"></a><a class="msdiv" id="msdiv108"></a><span class="var" id="note838" title="dhīro ca (bj)">Dhīro</span> bhoge adhigamma,<br/>
saṅgaṇhāti ca ñātake;<br/>
Tena so kittiṃ pappoti,<br/>
pecca <span class="var" id="note839" title="sagge ca modatīti (bj, pts1)">sagge pamodatī”ti</span>.</p>
</blockquote>
<p class="endsutta"><a class="sc" id="7"></a><a class="ms" id="p_22J_1442"></a><span class="var" id="note840" title="may­haka­sakuṇa­jātakaṃ (s2, s3)">Mayhakajātakaṃ</span> pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
