<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja434' lang='pli'>
<header>
<ul>
<li class='division'>Jātaka</li>
<li>Navakanipāta</li>
<li>Gijjhavagga</li>
</ul>
<h1>434. Cakkavākajātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts3.520'></a><a class='ref ms' id='ms22J_1856'>Ms 22J_1856</a><a class='ref msdiv' id='msdiv69' href='#sc1'>SC 1</a><a class='pts' id='pts3.520'></a><a class='ref ms' id='ms22J_1856'>Ms 22J_1856</a><a class='ref msdiv' id='msdiv69'>Msdiv 69</a>“Kāsāyavatthe sakuṇe vadāmi,<br>
Duve duve <span class='var' id='note1072' title='nandimane (bj, pts1)' href='#note1072' title='nandimane (bj, pts1)'>nandamane</span> carante;<br>
Kaṃ aṇḍajaṃ aṇḍajā mānusesu,<br>
Jātiṃ pasaṃsanti tadiṅgha brūtha”.</p>
<p><a class='ref sc' id='sc2'>SC 2</a><a class='pts' id='pts3.521'></a><a class='ref ms' id='ms22J_1857'>Ms 22J_1857</a><a class='ref msdiv' id='msdiv70' href='#sc2'>SC 2</a><a class='pts' id='pts3.521'></a><a class='ref ms' id='ms22J_1857'>Ms 22J_1857</a><a class='ref msdiv' id='msdiv70'>Msdiv 70</a>“Amhe manussesu manussahiṃsa,<br>
<span class='var' id='note1073' title='anupubbake (bj, mr)' href='#note1073' title='anupubbake (bj, mr)'>Anubbate</span> cakkavāke vadanti;<br>
<span class='var' id='note1074' title='... bhāvamha (bj, pts1)' href='#note1074' title='... bhāvamha (bj, pts1)'>Kalyāṇabhāvamhe</span> dijesu sammatā,<br>
<span class='var' id='note1075' title='abhītarūpā (bj, s2, s3, pts1)' href='#note1075' title='abhītarūpā (bj, s2, s3, pts1)'>Abhirūpā</span> vicarāma aṇṇave”.<br>
<span class='var' id='note1076' title='(na ghāsahetupi karoma pāpaṃ) (s2, s3, mr)' href='#note1076' title='(na ghāsahetupi karoma pāpaṃ) (s2, s3, mr)'>()</span></p>
<p><a class='ref sc' id='sc3'>SC 3</a><a class='ref ms' id='ms22J_1858'>Ms 22J_1858</a><a class='ref msdiv' id='msdiv71' href='#sc3'>SC 3</a><a class='ref ms' id='ms22J_1858'>Ms 22J_1858</a><a class='ref msdiv' id='msdiv71'>Msdiv 71</a>“Kiṃ aṇṇave kāni phalāni bhuñje,<br>
Maṃsaṃ kuto khādatha cakkavākā;<br>
Kiṃ bhojanaṃ bhuñjatha vo <span class='var' id='note1077' title='abhiṇhaṃ (mr)' href='#note1077' title='abhiṇhaṃ (mr)'>anomā</span>,<br>
Balañca vaṇṇo ca <span class='var' id='note1078' title='anapparūpo (bj, s2, s3, pts1)' href='#note1078' title='anapparūpo (bj, s2, s3, pts1)'>anapparūpā</span>”.</p>
<p><a class='ref sc' id='sc4'>SC 4</a><a class='pts' id='pts3.522'></a><a class='ref ms' id='ms22J_1859'>Ms 22J_1859</a><a class='ref msdiv' id='msdiv72' href='#sc4'>SC 4</a><a class='pts' id='pts3.522'></a><a class='ref ms' id='ms22J_1859'>Ms 22J_1859</a><a class='ref msdiv' id='msdiv72'>Msdiv 72</a>“Na aṇṇave santi phalāni dhaṅka,<br>
Maṃsaṃ kuto khādituṃ cakkavāke;<br>
<span class='var' id='note1079' title='... bhakkhimha (mr)'>Sevālabhakkhamha</span> <span class='var' id='note1080' title='avākabhojanā (bj, pts1)' href='#note1079' title='... bhakkhimha (mr)'>Sevālabhakkhamha</span> <span class='var' id='note1080' title='avākabhojanā (bj, pts1)'>apāṇabhojanā</span>,<br>
Na ghāsahetūpi karoma pāpaṃ”.</p>
<p><a class='ref sc' id='sc5'>SC 5</a><a class='ref ms' id='ms22J_1860'>Ms 22J_1860</a><a class='ref msdiv' id='msdiv73' href='#sc5'>SC 5</a><a class='ref ms' id='ms22J_1860'>Ms 22J_1860</a><a class='ref msdiv' id='msdiv73'>Msdiv 73</a>“Na me idaṃ ruccati cakkavāka,<br>
Asmiṃ bhave bhojanasannikāso;<br>
Ahosi pubbe tato me aññathā,<br>
Icceva me vimati ettha jātā.</p>
<p><a class='ref sc' id='sc6'>SC 6</a><a class='ref ms' id='ms22J_1861'>Ms 22J_1861</a><a class='ref msdiv' id='msdiv74' href='#sc6'>SC 6</a><a class='ref ms' id='ms22J_1861'>Ms 22J_1861</a><a class='ref msdiv' id='msdiv74'>Msdiv 74</a>Ahampi maṃsāni phalāni bhuñje,<br>
Annāni ca loṇiyateliyāni;<br>
Rasaṃ manussesu labhāmi bhottuṃ,<br>
Sūrova saṅgāmamukhaṃ vijetvā;<br>
Na ca me tādiso vaṇṇo,<br>
Cakkavāka yathā tava”.</p>
<p><a class='ref sc' id='sc7'>SC 7</a><a class='pts' id='pts3.523'></a><a class='ref ms' id='ms22J_1862'>Ms 22J_1862</a><a class='ref msdiv' id='msdiv75' href='#sc7'>SC 7</a><a class='pts' id='pts3.523'></a><a class='ref ms' id='ms22J_1862'>Ms 22J_1862</a><a class='ref msdiv' id='msdiv75'>Msdiv 75</a>“Asuddhabhakkhosi khaṇānupātī,<br>
Kicchena te labbhati annapānaṃ;<br>
Na tussasī rukkhaphalehi dhaṅka,<br>
Maṃsāni vā yāni susānamajjhe.</p>
<p><a class='ref sc' id='sc8'>SC 8</a><a class='ref ms' id='ms22J_1863'>Ms 22J_1863</a><a class='ref msdiv' id='msdiv76' href='#sc8'>SC 8</a><a class='ref ms' id='ms22J_1863'>Ms 22J_1863</a><a class='ref msdiv' id='msdiv76'>Msdiv 76</a>Yo sāhasena adhigamma bhoge,<br>
Paribhuñjati dhaṅka khaṇānupātī;<br>
Tato upakkosati naṃ sabhāvo,<br>
Upakkuṭṭho vaṇṇabalaṃ jahāti.</p>
<p><a class='ref sc' id='sc9'>SC 9</a><a class='ref ms' id='ms22J_1864'>Ms 22J_1864</a><a class='ref msdiv' id='msdiv77' href='#sc9'>SC 9</a><a class='ref ms' id='ms22J_1864'>Ms 22J_1864</a><a class='ref msdiv' id='msdiv77'>Msdiv 77</a>Appampi ce nibbutiṃ bhuñjatī yadi,<br>
<span class='var' id='note1081' title='asāhasenānupaghātino (mr)' href='#note1081' title='asāhasenānupaghātino (mr)'>Asāhasena aparūpaghātī</span>;<br>
Balañca vaṇṇo ca tadassa hoti,<br>
Na hi sabbo āhāramayena vaṇṇo”ti.</p>
</blockquote>
<p class='endsutta'><a class='ref sc' id='sc10'>SC 10</a><a class='ref ms' id='ms22J_1865' href='#sc10'>SC 10</a><a class='ref ms' id='ms22J_1865'>Ms 22J_1865</a>Cakkavākajātakaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
