<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja519' lang='pli'>
<header>
<ul>
<li class='division'>Jātaka</li>
<li>Tiṃsanipāta</li>
<li>Kiṃchandavagga</li>
</ul>
<h1>519. Sambulājātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli5.89' href='#pts-vp-pli5.89'></a><a class='ref ms' id='ms22J_3560' href='#ms22J_3560'>Ms 22J_3560</a><a class='ref msdiv' id='msdiv297' href='#msdiv297'>Msdiv 297</a>“Kā vedhamānā girikandarāyaṃ,<br>
Ekā tuvaṃ tiṭṭhasi <span class='var' id='note2267' title='saññatūru (bj, pts1) | sañcitūru (s2, s3)' href='#note2267' title='saññatūru (bj, pts1) | sañcitūru (s2, s3)'>saṃhitūru</span>;<br>
Puṭṭhāsi me pāṇipameyyamajjhe,<br>
Akkhāhi me nāmañca bandhave ca.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_3561' href='#ms22J_3561'>Ms 22J_3561</a><a class='ref msdiv' id='msdiv298' href='#msdiv298'>Msdiv 298</a>Obhāsayaṃ vanaṃ rammaṃ,<br>
sīhabyagghanisevitaṃ;<br>
Kā vā tvamasi kalyāṇi,<br>
kassa vā tvaṃ sumajjhime;<br>
Abhivādemi taṃ bhadde,<br>
dānavāhaṃ namatthu te”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_3562' href='#ms22J_3562'>Ms 22J_3562</a><a class='ref msdiv' id='msdiv299' href='#msdiv299'>Msdiv 299</a>“Yo putto kāsirājassa,<br>
sotthisenoti taṃ vidū;<br>
Tassāhaṃ sambulā bhariyā,<br>
evaṃ jānāhi dānava;<br>
Abhivādemi taṃ <span class='var' id='note2268' title='bhaddante (bj, s2, s3)' href='#note2268' title='bhaddante (bj, s2, s3)'>bhante</span>,<br>
sambulāhaṃ namatthu te.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_3563' href='#ms22J_3563'>Ms 22J_3563</a><a class='ref msdiv' id='msdiv300' href='#msdiv300'>Msdiv 300</a>Vedehaputto bhaddante,<br>
vane vasati āturo;<br>
Tamahaṃ rogasammattaṃ,<br>
ekā ekaṃ <span class='var' id='note2269' title='upaṭṭhahiṃ (bj)' href='#note2269' title='upaṭṭhahiṃ (bj)'>upaṭṭhahaṃ</span>.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_3564' href='#ms22J_3564'>Ms 22J_3564</a><a class='ref msdiv' id='msdiv301' href='#msdiv301'>Msdiv 301</a>Ahañca vanamuñchāya,<br>
Madhumaṃsaṃ <span class='var' id='note2270' title='migāvilaṃ (bj)' href='#note2270' title='migāvilaṃ (bj)'>migābilaṃ</span>;<br>
Yadāharāmi taṃ bhakkho,<br>
Tassa nūnajja <span class='var' id='note2271' title='nāthati (mr)' href='#note2271' title='nāthati (mr)'>nādhati</span>”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_3565' href='#ms22J_3565'>Ms 22J_3565</a><a class='ref msdiv' id='msdiv302' href='#msdiv302'>Msdiv 302</a>“Kiṃ vane rājaputtena,<br>
āturena karissasi;<br>
Sambule pariciṇṇena,<br>
ahaṃ bhattā bhavāmi te”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_3566' href='#ms22J_3566'>Ms 22J_3566</a><a class='ref msdiv' id='msdiv303' href='#msdiv303'>Msdiv 303</a>“Sokaṭṭāya durattāya,<br>
kiṃ rūpaṃ vijjate mama;<br>
Aññaṃ pariyesa bhaddante,<br>
abhirūpataraṃ mayā”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_3567' href='#ms22J_3567'>Ms 22J_3567</a><a class='ref msdiv' id='msdiv304' href='#msdiv304'>Msdiv 304</a>“Ehimaṃ girimāruyha,<br>
bhariyā <span class='var' id='note2272' title='mayhaṃ (bj, s2, s3, pts1)' href='#note2272' title='mayhaṃ (bj, s2, s3, pts1)'>me</span> catussatā;<br>
Tāsaṃ tvaṃ pavarā hohi,<br>
sabbakāmasamiddhinī.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_3568' href='#ms22J_3568'>Ms 22J_3568</a><a class='ref msdiv' id='msdiv305' href='#msdiv305'>Msdiv 305</a><span class='var' id='note2273' title='nanu (s2, s3, pts1, mr)'>Nūna</span> <span class='var' id='note2274' title='hāṭakavaṇṇābhe (pts1)' href='#note2273' title='nanu (s2, s3, pts1, mr)'>Nūna</span> <span class='var' id='note2274' title='hāṭakavaṇṇābhe (pts1)'>tārakavaṇṇābhe</span>,<br>
yaṃ kiñci manasicchasi;<br>
Sabbaṃ taṃ pacuraṃ mayhaṃ,<br>
<span class='var' id='note2275' title='ramassujja (bj, s2, s3)' href='#note2275' title='ramassujja (bj, s2, s3)'>ramassvajja</span> mayā saha.</p>
<p><a class='ref sc' id='sc10' href='#sc10'>SC 10</a><a class='ref pts-vp-pli' id='pts-vp-pli5.91' href='#pts-vp-pli5.91'></a><a class='ref ms' id='ms22J_3569' href='#ms22J_3569'>Ms 22J_3569</a><a class='ref msdiv' id='msdiv306' href='#msdiv306'>Msdiv 306</a>No ce tuvaṃ maheseyyaṃ,<br>
Sambule kārayissasi;<br>
Alaṃ tvaṃ pātarāsāya,<br>
<span class='var' id='note2276' title='maññe (bj, pts1) | pañhe (s3)' href='#note2276' title='maññe (bj, pts1) | pañhe (s3)'>Paṇhe</span> bhakkhā bhavissasi”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_3570' href='#ms22J_3570'>Ms 22J_3570</a><a class='ref msdiv' id='msdiv307' href='#msdiv307'>Msdiv 307</a>Tañca sattajaṭo luddo,<br>
kaḷāro purisādako;<br>
Vane nāthaṃ apassantiṃ,<br>
sambulaṃ aggahī bhuje.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_3571' href='#ms22J_3571'>Ms 22J_3571</a><a class='ref msdiv' id='msdiv308' href='#msdiv308'>Msdiv 308</a>Adhipannā pisācena,<br>
luddenāmisacakkhunā;<br>
Sā ca sattuvasaṃ pattā,<br>
patimevānusocati.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_3572' href='#ms22J_3572'>Ms 22J_3572</a><a class='ref msdiv' id='msdiv309' href='#msdiv309'>Msdiv 309</a>“Na me idaṃ tathā dukkhaṃ,<br>
yaṃ maṃ khādeyya rakkhaso;<br>
Yañca me ayyaputtassa,<br>
mano hessati aññathā.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_3573' href='#ms22J_3573'>Ms 22J_3573</a><a class='ref msdiv' id='msdiv310' href='#msdiv310'>Msdiv 310</a>Na santi devā pavasanti nūna,<br>
Na hi nūna santi idha lokapālā;<br>
Sahasā karontānamasaññatānaṃ,<br>
Na hi nūna santi paṭisedhitāro”.</p>
<p><a class='ref sc' id='sc15' href='#sc15'>SC 15</a><a class='ref pts-vp-pli' id='pts-vp-pli5.92' href='#pts-vp-pli5.92'></a><a class='ref ms' id='ms22J_3574' href='#ms22J_3574'>Ms 22J_3574</a><a class='ref msdiv' id='msdiv311' href='#msdiv311'>Msdiv 311</a>“Itthīnamesā pavarā yasassinī,<br>
Santā samā aggirivuggatejā;<br>
Tañce tuvaṃ rakkhasādesi kaññaṃ,<br>
Muddhā ca hi sattadhā te phaleyya;<br>
Mā tvaṃ <span class='var' id='note2277' title='dahi (bj, s2, s3) | jahī (pts1)'>dahī</span> muñca <span class='var' id='note2278' title='patibbatā sā (bj) | patibbatā yā (pts1)' href='#note2277' title='dahi (bj, s2, s3) | jahī (pts1)'>dahī</span> muñca <span class='var' id='note2278' title='patibbatā sā (bj) | patibbatā yā (pts1)'>patibbatāya</span>”.</p>
<p><a class='ref sc' id='sc16' href='#sc16'>SC 16</a><a class='ref ms' id='ms22J_3575' href='#ms22J_3575'>Ms 22J_3575</a><a class='ref msdiv' id='msdiv312' href='#msdiv312'>Msdiv 312</a>Sā ca assamamāgacchi,<br>
pamuttā purisādakā;<br>
<span class='var' id='note2279' title='niḍḍaṃ (s2, s3, mr)'>Nīḷaṃ</span> <span class='var' id='note2280' title='phalinasakuṇīva (bj, pts1) | phalīnasakuṇīva (s2, s3)' href='#note2279' title='niḍḍaṃ (s2, s3, mr)'>Nīḷaṃ</span> <span class='var' id='note2280' title='phalinasakuṇīva (bj, pts1) | phalīnasakuṇīva (s2, s3)'>paḷinaṃ sakuṇīva</span>,<br>
gatasiṅgaṃva ālayaṃ.</p>
<p><a class='ref sc' id='sc17' href='#sc17'>SC 17</a><a class='ref ms' id='ms22J_3576' href='#ms22J_3576'>Ms 22J_3576</a><a class='ref msdiv' id='msdiv313' href='#msdiv313'>Msdiv 313</a>Sā tattha paridevesi,<br>
rājaputtī yasassinī;<br>
Sambulā utumattakkhā,<br>
vane nāthaṃ <span class='var' id='note2281' title='apassatī (bj)' href='#note2281' title='apassatī (bj)'>apassantī</span>.</p>
<p><a class='ref sc' id='sc18' href='#sc18'>SC 18</a><a class='ref ms' id='ms22J_3577' href='#ms22J_3577'>Ms 22J_3577</a><a class='ref msdiv' id='msdiv314' href='#msdiv314'>Msdiv 314</a>Samaṇe brāhmaṇe vande,<br>
sampannacaraṇe ise;<br>
Rājaputtaṃ apassantī,<br>
“<span class='var' id='note2282' title='tumhamhi (s2, s3, pts1)' href='#note2282' title='tumhamhi (s2, s3, pts1)'>tumhaṃmhi</span> saraṇaṃ gatā”.</p>
<p><a class='ref sc' id='sc19' href='#sc19'>SC 19</a><a class='ref ms' id='ms22J_3578' href='#ms22J_3578'>Ms 22J_3578</a><a class='ref msdiv' id='msdiv315' href='#msdiv315'>Msdiv 315</a>Vande sīhe ca byagghe ca,<br>
ye ca aññe vane migā;<br>
Rājaputtaṃ apassantī,<br>
“tumhaṃmhi saraṇaṃ gatā”.</p>
<p><a class='ref sc' id='sc20' href='#sc20'>SC 20</a><a class='ref ms' id='ms22J_3579' href='#ms22J_3579'>Ms 22J_3579</a><a class='ref msdiv' id='msdiv316' href='#msdiv316'>Msdiv 316</a><span class='var' id='note2283' title='tiṇa (pts1)' href='#note2283' title='tiṇa (pts1)'>Tiṇā</span> latāni osadhyo,<br>
pabbatāni vanāni ca;<br>
Rājaputtaṃ apassantī,<br>
“tumhaṃmhi saraṇaṃ gatā”.</p>
<p><a class='ref sc' id='sc21' href='#sc21'>SC 21</a><a class='ref ms' id='ms22J_3580' href='#ms22J_3580'>Ms 22J_3580</a><a class='ref msdiv' id='msdiv317' href='#msdiv317'>Msdiv 317</a>Vande indīvarīsāmaṃ,<br>
rattiṃ nakkhattamāliniṃ;<br>
Rājaputtaṃ apassantī,<br>
“tumhaṃmhi saraṇaṃ gatā”.</p>
<p><a class='ref sc' id='sc22' href='#sc22'>SC 22</a><a class='ref ms' id='ms22J_3581' href='#ms22J_3581'>Ms 22J_3581</a><a class='ref msdiv' id='msdiv318' href='#msdiv318'>Msdiv 318</a>Vande bhāgīrathiṃ gaṅgaṃ,<br>
savantīnaṃ paṭiggahaṃ;<br>
Rājaputtaṃ apassantī,<br>
“tumhaṃmhi saraṇaṃ gatā”.</p>
<p><a class='ref sc' id='sc23' href='#sc23'>SC 23</a><a class='ref ms' id='ms22J_3582' href='#ms22J_3582'>Ms 22J_3582</a><a class='ref msdiv' id='msdiv319' href='#msdiv319'>Msdiv 319</a>Vande ahaṃ pabbatarājaseṭṭhaṃ,<br>
Himavantaṃ siluccayaṃ;<br>
Rājaputtaṃ apassantī,<br>
“Tumhaṃmhi saraṇaṃ gatā”.</p>
<p><a class='ref sc' id='sc24' href='#sc24'>SC 24</a><a class='ref pts-vp-pli' id='pts-vp-pli5.94' href='#pts-vp-pli5.94'></a><a class='ref ms' id='ms22J_3583' href='#ms22J_3583'>Ms 22J_3583</a><a class='ref msdiv' id='msdiv320' href='#msdiv320'>Msdiv 320</a>“Atisāyaṃ vatāgacchi,<br>
rājaputti yasassini;<br>
Kena nujja <span class='var' id='note2284' title='samāgañchi (bj, pts1)' href='#note2284' title='samāgañchi (bj, pts1)'>samāgacchi</span>,<br>
ko te piyataro mayā”.</p>
<p><a class='ref sc' id='sc25' href='#sc25'>SC 25</a><a class='ref ms' id='ms22J_3584' href='#ms22J_3584'>Ms 22J_3584</a><a class='ref msdiv' id='msdiv321' href='#msdiv321'>Msdiv 321</a>“Idaṃ khohaṃ <span class='var' id='note2285' title='tadavocaṃ (bj)' href='#note2285' title='tadavocaṃ (bj)'>tadāvocaṃ</span>,<br>
gahitā tena sattunā;<br>
Na me idaṃ tathā dukkhaṃ,<br>
yaṃ maṃ khādeyya rakkhaso;<br>
Yañca me ayyaputtassa,<br>
mano hessati aññathā”.</p>
<p><a class='ref sc' id='sc26' href='#sc26'>SC 26</a><a class='ref ms' id='ms22J_3585' href='#ms22J_3585'>Ms 22J_3585</a><a class='ref msdiv' id='msdiv322' href='#msdiv322'>Msdiv 322</a>“Corīnaṃ bahubuddhīnaṃ,<br>
yāsu saccaṃ sudullabhaṃ;<br>
Thīnaṃ bhāvo durājāno,<br>
macchassevodake gataṃ”.</p>
<p><a class='ref sc' id='sc27' href='#sc27'>SC 27</a><a class='ref pts-vp-pli' id='pts-vp-pli5.95' href='#pts-vp-pli5.95'></a><a class='ref ms' id='ms22J_3586' href='#ms22J_3586'>Ms 22J_3586</a><a class='ref msdiv' id='msdiv323' href='#msdiv323'>Msdiv 323</a>“Tathā maṃ saccaṃ pāletu,<br>
pālayissati ce mamaṃ;<br>
Yathāhaṃ nābhijānāmi,<br>
aññaṃ piyataraṃ tayā;<br>
Etena saccavajjena,<br>
byādhi te vūpasammatu”.</p>
<p><a class='ref sc' id='sc28' href='#sc28'>SC 28</a><a class='ref ms' id='ms22J_3587' href='#ms22J_3587'>Ms 22J_3587</a><a class='ref msdiv' id='msdiv324' href='#msdiv324'>Msdiv 324</a>“Ye kuñjarā sattasatā uḷārā,<br>
Rakkhanti rattindivamuyyutāvudhā;<br>
Dhanuggahānañca satāni soḷasa,<br>
Kathaṃvidhe passasi bhadde sattavo”.</p>
<p><a class='ref sc' id='sc29' href='#sc29'>SC 29</a><a class='ref ms' id='ms22J_3588' href='#ms22J_3588'>Ms 22J_3588</a><a class='ref msdiv' id='msdiv325' href='#msdiv325'>Msdiv 325</a>“Alaṅkatāyo padumuttarattacā,<br>
Virāgitā passati haṃsagaggarā;<br>
Tāsaṃ suṇitvā <span class='var' id='note2286' title='mitagītavādinaṃ (pts1)' href='#note2286' title='mitagītavādinaṃ (pts1)'>mitagītavāditaṃ</span>,<br>
Na dāni me tāta tathā yathā pure.</p>
<p><a class='ref sc' id='sc30' href='#sc30'>SC 30</a><a class='ref ms' id='ms22J_3589' href='#ms22J_3589'>Ms 22J_3589</a><a class='ref msdiv' id='msdiv326' href='#msdiv326'>Msdiv 326</a>Suvaṇṇasaṅkaccadharā suviggahā,<br>
Alaṅkatā mānusiyaccharūpamā;<br>
<span class='var' id='note2287' title='senūpiyā (pts1)' href='#note2287' title='senūpiyā (pts1)'>Senopiyā</span> tāta aninditaṅgiyo,<br>
Khattiyakaññā <span class='var' id='note2288' title='paṭilābhayanti (pts1)' href='#note2288' title='paṭilābhayanti (pts1)'>paṭilobhayanti</span> naṃ.</p>
<p><a class='ref sc' id='sc31' href='#sc31'>SC 31</a><a class='ref ms' id='ms22J_3590' href='#ms22J_3590'>Ms 22J_3590</a><a class='ref msdiv' id='msdiv327' href='#msdiv327'>Msdiv 327</a>Sace ahaṃ tāta tathā yathā pure,<br>
Patiṃ tamuñchāya punā vane bhare;<br>
Sammānaye maṃ na ca maṃ vimānaye,<br>
Itopi me tāta tato varaṃ siyā.</p>
<p><a class='ref sc' id='sc32' href='#sc32'>SC 32</a><a class='ref ms' id='ms22J_3591' href='#ms22J_3591'>Ms 22J_3591</a><a class='ref msdiv' id='msdiv328' href='#msdiv328'>Msdiv 328</a>Yamannapāne vipulasmi ohite,<br>
Nārī vimaṭṭhābharaṇā alaṅkatā;<br>
Sabbaṅgupetā patino ca appiyā,<br>
<span class='var' id='note2289' title='avajjha (s2, s3) | ābajjha (pts1)' href='#note2289' title='avajjha (s2, s3) | ābajjha (pts1)'>Abajjha</span> tassā maraṇaṃ tato varaṃ.</p>
<p><a class='ref sc' id='sc33' href='#sc33'>SC 33</a><a class='ref ms' id='ms22J_3592' href='#ms22J_3592'>Ms 22J_3592</a><a class='ref msdiv' id='msdiv329' href='#msdiv329'>Msdiv 329</a>Api ce daliddā kapaṇā anāḷhiyā,<br>
Kaṭādutīyā patino ca sā piyā;<br>
Sabbaṅgupetāyapi appiyāya,<br>
Ayameva <span class='var' id='note2290' title='seyyo (s2, s3, mr)'>seyyā</span> <span class='var' id='note2291' title='kapaṇāpi yā (mr)' href='#note2290' title='seyyo (s2, s3, mr)'>seyyā</span> <span class='var' id='note2291' title='kapaṇāpi yā (mr)'>kapaṇāpi yā piyā</span>”.</p>
<p><a class='ref sc' id='sc34' href='#sc34'>SC 34</a><a class='ref pts-vp-pli' id='pts-vp-pli5.97' href='#pts-vp-pli5.97'></a><a class='ref ms' id='ms22J_3593' href='#ms22J_3593'>Ms 22J_3593</a><a class='ref msdiv' id='msdiv330' href='#msdiv330'>Msdiv 330</a>“Sudullabhitthī purisassa yā hitā,<br>
Bhattitthiyā dullabho yo hito ca;<br>
Hitā ca te sīlavatī ca bhariyā,<br>
Janinda dhammaṃ cara sambulāya”.</p>
<p><a class='ref sc' id='sc35' href='#sc35'>SC 35</a><a class='ref pts-vp-pli' id='pts-vp-pli5.98' href='#pts-vp-pli5.98'></a><a class='ref ms' id='ms22J_3594' href='#ms22J_3594'>Ms 22J_3594</a><a class='ref msdiv' id='msdiv331' href='#msdiv331'>Msdiv 331</a>“Sace tuvaṃ vipule laddhabhoge,<br>
Issāvatiṇṇā maraṇaṃ upesi;<br>
Ahañca te bhadde imā <span class='var' id='note2292' title='imā ca kaññā (pts1)' href='#note2292' title='imā ca kaññā (pts1)'>rājakaññā</span>,<br>
<span class='var' id='note2293' title='sabbeva (bj, s2, s3, pts1)' href='#note2293' title='sabbeva (bj, s2, s3, pts1)'>Sabbe</span> te vacanakarā bhavāmā”ti.</p>
</blockquote>
<p class='endsutta'><a class='ref sc' id='sc36' href='#sc36'>SC 36</a><a class='ref ms' id='ms22J_3595' href='#ms22J_3595'>Ms 22J_3595</a><span class='var' id='note2294' title='sambulajātakaṃ (pts1)' href='#note2294' title='sambulajātakaṃ (pts1)'>Sambulājātakaṃ</span> navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
