<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja391' lang='pli'>
<header>
<ul>
<li class='division'>Jātaka</li>
<li>Chakkanipāta</li>
<li>Kharaputtavagga</li>
</ul>
<h1>391. Vijjādharajātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts3.305'></a><a class='ref ms' id='ms22J_1443'>Ms 22J_1443</a><a class='ref msdiv' id='msdiv109'>Msdiv 109</a>“Dubbaṇṇarūpaṃ tuvamariyavaṇṇī,<br>
<span class='var' id='note841' title='purakkhitvā (s2, s3, mr)'>Purakkhatvā</span> pañjaliko namassasi;<br>
Seyyo nu te so <span class='var' id='note842' title='udāhu (s2, s3, mr)'>udavā</span> sarikkho,<br>
Nāmaṃ parassattano cāpi brūhi”.</p>
<p><a class='ref sc' id='sc2'>SC 2</a><a class='ref ms' id='ms22J_1444'>Ms 22J_1444</a><a class='ref msdiv' id='msdiv110'>Msdiv 110</a>“Na nāmagottaṃ gaṇhanti rāja,<br>
<span class='var' id='note843' title='samaggatānujjugatāna (s2, s3) | samuggatānujjugatāna (mr)'>Sammaggatānujjugatāna</span> devā;<br>
Ahañca te nāmadheyyaṃ vadāmi,<br>
Sakkohamasmī tidasānamindo”.</p>
<p><a class='ref sc' id='sc3'>SC 3</a><a class='pts' id='pts3.306'></a><a class='ref ms' id='ms22J_1445'>Ms 22J_1445</a><a class='ref msdiv' id='msdiv111'>Msdiv 111</a>“Yo disvā bhikkhuṃ caraṇūpapannaṃ,<br>
Purakkhatvā pañjaliko namassati;<br>
Pucchāmi taṃ devarājetamatthaṃ,<br>
Ito cuto kiṃ labhate sukhaṃ so”.</p>
<p><a class='ref sc' id='sc4'>SC 4</a><a class='ref ms' id='ms22J_1446'>Ms 22J_1446</a><a class='ref msdiv' id='msdiv112'>Msdiv 112</a>“Yo disvā bhikkhuṃ caraṇūpapannaṃ,<br>
Purakkhatvā pañjaliko namassati;<br>
Diṭṭheva dhamme labhate pasaṃsaṃ,<br>
Saggañca so yāti sarīrabhedā”.</p>
<p><a class='ref sc' id='sc5'>SC 5</a><a class='ref ms' id='ms22J_1447'>Ms 22J_1447</a><a class='ref msdiv' id='msdiv113'>Msdiv 113</a>“Lakkhī vata me udapādi ajja,<br>
Yaṃ vāsavaṃ bhūtapatiddasāma;<br>
Bhikkhuñca disvāna tuvañca sakka,<br>
Kāhāmi puññāni anappakāni”.</p>
<p><a class='ref sc' id='sc6'>SC 6</a><a class='ref ms' id='ms22J_1448'>Ms 22J_1448</a><a class='ref msdiv' id='msdiv114'>Msdiv 114</a>“Addhā have sevitabbā sapaññā,<br>
Bahussutā ye bahuṭhānacintino;<br>
Bhikkhuñca disvāna mamañca rāja,<br>
Karohi puññāni anappakāni”.</p>
<p><a class='ref sc' id='sc7'>SC 7</a><a class='pts' id='pts3.307'></a><a class='ref ms' id='ms22J_1449'>Ms 22J_1449</a><a class='ref msdiv' id='msdiv115'>Msdiv 115</a>“Akkodhano niccapasannacitto,<br>
Sabbātithīyācayogo bhavitvā;<br>
Nihacca mānaṃ abhivādayissaṃ,<br>
Sutvāna devinda subhāsitānī”ti.</p>
</blockquote>
<p class='endsutta'><a class='ref sc' id='sc8'>SC 8</a><a class='ref ms' id='ms22J_1450'>Ms 22J_1450</a><span class='var' id='note844' title='dhajaviheṭhajātakaṃ (bj, pts1) | pabbajitaviheṭhakajātakaṃ (s2, s3)'>Vijjādharajātakaṃ</span> chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
