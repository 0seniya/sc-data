<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja421' lang='pli'>
<header>
<ul>
<li class='division'>Jātaka</li>
<li>Aṭṭhakanipāta</li>
<li>Kaccānivagga</li>
</ul>
<h1>421. Gaṅgamālajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.447</a><a class='ref ms' id='ms22J_1712' href='#ms22J_1712'>Ms 22J_1712</a><a class='ref msdiv' id='msdiv36' href='#msdiv36'>Msdiv 36</a>“Aṅgārajātā pathavī,<br>
kukkuḷānugatā mahī;<br>
Atha gāyasi <span class='var' id='note998' title='vatthāni (mr)' href='#note998' title='vatthāni (mr)'>vattāni</span>,<br>
na taṃ tapati ātapo.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1713' href='#ms22J_1713'>Ms 22J_1713</a><a class='ref msdiv' id='msdiv37' href='#msdiv37'>Msdiv 37</a>Uddhaṃ tapati ādicco,<br>
adho tapati vālukā;<br>
Atha gāyasi <span class='var' id='note999' title='vatthāni (mr)' href='#note999' title='vatthāni (mr)'>vattāni</span>,<br>
na taṃ tapati ātapo”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1714' href='#ms22J_1714'>Ms 22J_1714</a><a class='ref msdiv' id='msdiv38' href='#msdiv38'>Msdiv 38</a>“Na maṃ tapati ātapo,<br>
<span class='var' id='note1000' title='ātappā (bj, s2, s3, pts1)' href='#note1000' title='ātappā (bj, s2, s3, pts1)'>ātapā</span> tapayanti maṃ;<br>
Atthā hi vividhā rāja,<br>
te tapanti na ātapo”.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.450</a><a class='ref ms' id='ms22J_1715' href='#ms22J_1715'>Ms 22J_1715</a><a class='ref msdiv' id='msdiv39' href='#msdiv39'>Msdiv 39</a>“Addasaṃ kāma te mūlaṃ,<br>
saṅkappā kāma jāyasi;<br>
Na taṃ saṅkappayissāmi,<br>
evaṃ kāma na hehisi”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1716' href='#ms22J_1716'>Ms 22J_1716</a><a class='ref msdiv' id='msdiv40' href='#msdiv40'>Msdiv 40</a>“Appāpi kāmā na alaṃ,<br>
bahūhipi na tappati;<br>
Ahahā bālalapanā,<br>
<span class='var' id='note1001' title='paṭivijjhetha (bj, pts1)' href='#note1001' title='paṭivijjhetha (bj, pts1)'>parivajjetha</span> jaggato”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1717' href='#ms22J_1717'>Ms 22J_1717</a><a class='ref msdiv' id='msdiv41' href='#msdiv41'>Msdiv 41</a>“Appassa kammassa phalaṃ mamedaṃ,<br>
Udayo ajjhāgamā mahattapattaṃ;<br>
Suladdhalābho vata māṇavassa,<br>
Yo pabbajī kāmarāgaṃ pahāya”.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.452</a><a class='ref ms' id='ms22J_1718' href='#ms22J_1718'>Ms 22J_1718</a><a class='ref msdiv' id='msdiv42' href='#msdiv42'>Msdiv 42</a>“Tapasā pajahanti pāpakammaṃ,<br>
Tapasā nhāpitakumbhakārabhāvaṃ;<br>
Tapasā abhibhuyya gaṅgamāla,<br>
Nāmenālapasajja brahmadattaṃ”.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.453</a><a class='ref ms' id='ms22J_1719' href='#ms22J_1719'>Ms 22J_1719</a><a class='ref msdiv' id='msdiv43' href='#msdiv43'>Msdiv 43</a>“Sandiṭṭhikameva ‘amma’ passatha,<br>
Khantīsoraccassa <span class='var' id='note1002' title='yo (s2, s3, pts1, mr)' href='#note1002' title='yo (s2, s3, pts1, mr)'>ayaṃ</span> vipāko;<br>
<span class='var' id='note1003' title='so (s2, s3, mr)' href='#note1003' title='so (s2, s3, mr)'>Yo</span> sabbajanassa vanditohu,<br>
Taṃ vandāma sarājikā samaccā”.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_1720' href='#ms22J_1720'>Ms 22J_1720</a><a class='ref msdiv' id='msdiv44' href='#msdiv44'>Msdiv 44</a>“Mā kiñci avacuttha gaṅgamālaṃ,<br>
Muninaṃ monapathesu sikkhamānaṃ;<br>
Eso hi atari aṇṇavaṃ,<br>
Yaṃ taritvā caranti vītasokā”ti.</p>
</blockquote>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms22J_1721' href='#ms22J_1721'>Ms 22J_1721</a>Gaṅgamālajātakaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
