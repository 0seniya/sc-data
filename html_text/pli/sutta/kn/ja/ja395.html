<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja395' lang='pli'>
<header>
<ul>
<li class='division'>Jātaka</li>
<li>Chakkanipāta</li>
<li>Kharaputtavagga</li>
</ul>
<h1>395. Pārāvatajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts3.314' href='#pts3.314'></a><a class='ref ms' id='ms22J_1473' href='#ms22J_1473'>Ms 22J_1473</a><a class='ref msdiv' id='msdiv135' href='#msdiv135'>Msdiv 135</a>“Cirassaṃ vata passāmi,<br>
sahāyaṃ maṇidhārinaṃ;<br>
<span class='var' id='note858' title='sukatāya (bj, pts1)' href='#note858' title='sukatāya (bj, pts1)'>Sukatā</span> massukuttiyā,<br>
sobhate vata me sakhā”.</p>
<p><a class='ref sc' id='sc2' href='#sc2'>SC 2</a><a class='pts' id='pts3.315' href='#pts3.315'></a><a class='ref ms' id='ms22J_1474' href='#ms22J_1474'>Ms 22J_1474</a><a class='ref msdiv' id='msdiv136' href='#msdiv136'>Msdiv 136</a>“Parūḷhakacchanakhalomo,<br>
ahaṃ kammesu byāvaṭo;<br>
Cirassaṃ nhāpitaṃ laddhā,<br>
lomaṃ taṃ ajja <span class='var' id='note859' title='apahārayiṃ (bj, pts1) | hārayi (s2, s3)' href='#note859' title='apahārayiṃ (bj, pts1) | hārayi (s2, s3)'>hārayiṃ</span>”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1475' href='#ms22J_1475'>Ms 22J_1475</a><a class='ref msdiv' id='msdiv137' href='#msdiv137'>Msdiv 137</a>“Yannu lomaṃ ahāresi,<br>
dullabhaṃ laddha kappakaṃ;<br>
Atha kiñcarahi te samma,<br>
<span class='var' id='note860' title='kaṇṭhe kiṇakiṇāyati (bj, pts1) | kaṇṭhe kiṃnikilāyati (s2, s3) | idaṃ kaṇṭhe kiṇāyati (mr)' href='#note860' title='kaṇṭhe kiṇakiṇāyati (bj, pts1) | kaṇṭhe kiṃnikilāyati (s2, s3) | idaṃ kaṇṭhe kiṇāyati (mr)'>kaṇṭhe kiṇikiṇāyati</span>”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1476' href='#ms22J_1476'>Ms 22J_1476</a><a class='ref msdiv' id='msdiv138' href='#msdiv138'>Msdiv 138</a>“Manussasukhumālānaṃ,<br>
maṇi kaṇṭhesu lambati;<br>
Tesāhaṃ anusikkhāmi,<br>
mā tvaṃ maññi davā kataṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1477' href='#ms22J_1477'>Ms 22J_1477</a><a class='ref msdiv' id='msdiv139' href='#msdiv139'>Msdiv 139</a>Sacepimaṃ pihayasi,<br>
massukuttiṃ sukāritaṃ;<br>
Kārayissāmi te samma,<br>
maṇiñcāpi dadāmi te”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1478' href='#ms22J_1478'>Ms 22J_1478</a><a class='ref msdiv' id='msdiv140' href='#msdiv140'>Msdiv 140</a>“Tvaññeva maṇinā channo,<br>
Sukatāya ca massuyā;<br>
Āmanta kho taṃ gacchāmi,<br>
Piyaṃ me tavadassanan”ti. (980)</p>
</blockquote>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms22J_1479' href='#ms22J_1479'>Ms 22J_1479</a><span class='var' id='note861' title='kākajātakaṃ (bj, pts1) | maṇijātakaṃ (s2, s3)' href='#note861' title='kākajātakaṃ (bj, pts1) | maṇijātakaṃ (s2, s3)'>Pārāvatajātakaṃ</span> dasamaṃ.<br>
<span class='var' id='note862' title='senakavaggo (bj, pts1) | khuraputtavaggo (s2, s3) | sūcivaggo (mr)' href='#note862' title='senakavaggo (bj, pts1) | khuraputtavaggo (s2, s3) | sūcivaggo (mr)'>Kharaputtavaggo</span> dutiyo.</p>
<p class='uddana-intro'><a class='ref sc' id='sc8' href='#sc8'>SC 8</a><a class='ref ms' id='ms22J_1480' href='#ms22J_1480'>Ms 22J_1480</a>Tassuddānaṃ</p>
<blockquote class='uddanagatha'>
<p><a class='ref sc' id='sc9' href='#sc9'>SC 9</a><a class='ref ms' id='ms22J_1481' href='#ms22J_1481'>Ms 22J_1481</a>Atha passa sasūci ca tuṇḍilako,<br>
Miga mayhakapañcamapakkhivaro;<br>
Atha pañjali vārija mejjha puna,<br>
Atha vaṭṭa kapotavarena dasāti.</p>
</blockquote>
<p class='uddana-intro'><a class='ref sc' id='sc10' href='#sc10'>SC 10</a><a class='ref ms' id='ms22J_1482' href='#ms22J_1482'>Ms 22J_1482</a>Atha vagguddānaṃ</p>
<blockquote class='uddanagatha'>
<p><a class='ref sc' id='sc11' href='#sc11'>SC 11</a><a class='ref ms' id='ms22J_1483' href='#ms22J_1483'>Ms 22J_1483</a>Atha vaggaṃ pakittissaṃ,<br>
chanipātaṃ varuttame;<br>
Avāriyā ca <span class='var' id='note863' title='senako (bj) | sūci ca (s2, s3, mr)' href='#note863' title='senako (bj) | sūci ca (s2, s3, mr)'>kharo ca</span>,<br>
dve ca vuttā subyañjanāti.</p>
</blockquote>
<p class='endsection'><a class='ref sc' id='sc12' href='#sc12'>SC 12</a><a class='ref ms' id='ms22J_1484' href='#ms22J_1484'>Ms 22J_1484</a>Chakkanipātaṃ niṭṭhitaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
