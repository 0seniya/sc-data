<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja537' lang='pli'>
<header>
<ul>
<li class='division'>Jātaka</li>
<li>Asītinipāta</li>
<li>Cūḷahaṃsavagga</li>
</ul>
<h1>537. Mahāsutasomajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli5.460' href='#pts-vp-pli5.460'></a><a class='ref ms' id='ms23J_1187' href='#ms23J_1187'>Ms 23J_1187</a><a class='ref msdiv' id='msdiv371' href='#msdiv371'>Msdiv 371</a>“Kasmā tuvaṃ rasaka edisāni,<br>
Karosi kammāni sudāruṇāni;<br>
Hanāsi itthī purise ca mūḷho,<br>
Maṃsassa hetu <span class='var' id='note898' title='ādu (bj) | ādū (s2, s3)' href='#note898' title='ādu (bj) | ādū (s2, s3)'>adu</span> dhanassa kāraṇā”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms23J_1188' href='#ms23J_1188'>Ms 23J_1188</a><a class='ref msdiv' id='msdiv372' href='#msdiv372'>Msdiv 372</a>“Na attahetū na dhanassa kāraṇā,<br>
Na puttadārassa sahāyañātinaṃ;<br>
Bhattā ca me bhagavā bhūmipālo,<br>
So khādati maṃsaṃ bhadantedisaṃ”.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli5.461' href='#pts-vp-pli5.461'></a><a class='ref ms' id='ms23J_1189' href='#ms23J_1189'>Ms 23J_1189</a><a class='ref msdiv' id='msdiv373' href='#msdiv373'>Msdiv 373</a>“Sace tuvaṃ bhatturatthe payutto,<br>
Karosi kammāni sudāruṇāni;<br>
Pātova antepuraṃ pāpuṇitvā,<br>
Lapeyyāsi me rājino sammukhe taṃ”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms23J_1190' href='#ms23J_1190'>Ms 23J_1190</a><a class='ref msdiv' id='msdiv374' href='#msdiv374'>Msdiv 374</a>“Tathā karissāmi ahaṃ bhadante,<br>
<span class='var' id='note899' title='yameva tvaṃ (bj)' href='#note899' title='yameva tvaṃ (bj)'>Yathā tuvaṃ</span> bhāsasi kāḷahatthi;<br>
Pātova antepuraṃ pāpuṇitvā,<br>
Vakkhāmi te rājino sammukhe taṃ”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms23J_1191' href='#ms23J_1191'>Ms 23J_1191</a><a class='ref msdiv' id='msdiv375' href='#msdiv375'>Msdiv 375</a>Tato ratyā <span class='var' id='note900' title='vivasane (bj, s2, s3, pts1)' href='#note900' title='vivasane (bj, s2, s3, pts1)'>vivasāne</span>,<br>
sūriyuggamanaṃ pati;<br>
Kāḷo rasakamādāya,<br>
rājānaṃ upasaṅkami;<br>
<span class='var' id='note901' title='upasaṅkamitvā (bj, s2, s3, pts1)' href='#note901' title='upasaṅkamitvā (bj, s2, s3, pts1)'>Upasaṅkamma</span> rājānaṃ,<br>
idaṃ vacanamabravi.</p>
<p><a class='ref sc' id='sc6' href='#sc6'>SC 6</a><a class='ref ms' id='ms23J_1192' href='#ms23J_1192'>Ms 23J_1192</a><a class='ref msdiv' id='msdiv376' href='#msdiv376'>Msdiv 376</a>“Saccaṃ kira mahārāja,<br>
rasako pesito tayā;<br>
Hanati itthipurise,<br>
tuvaṃ maṃsāni khādasi”.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli5.462' href='#pts-vp-pli5.462'></a><a class='ref ms' id='ms23J_1193' href='#ms23J_1193'>Ms 23J_1193</a><a class='ref msdiv' id='msdiv377' href='#msdiv377'>Msdiv 377</a>“Evameva tathā kāḷa,<br>
rasako pesito mayā;<br>
Mama atthaṃ karontassa,<br>
kimetaṃ paribhāsasi”.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli5.464' href='#pts-vp-pli5.464'></a><a class='ref ms' id='ms23J_1194' href='#ms23J_1194'>Ms 23J_1194</a><a class='ref msdiv' id='msdiv378' href='#msdiv378'>Msdiv 378</a>“Ānando sabbamacchānaṃ,<br>
khāditvā rasagiddhimā;<br>
Parikkhīṇāya parisāya,<br>
attānaṃ khādiyā mato.</p>
<p><a class='ref sc' id='sc9' href='#sc9'>SC 9</a><a class='ref ms' id='ms23J_1195' href='#ms23J_1195'>Ms 23J_1195</a><a class='ref msdiv' id='msdiv379' href='#msdiv379'>Msdiv 379</a>Evaṃ pamatto rasagārave <span class='var' id='note902' title='rato (bj, s2, s3, pts1)' href='#note902' title='rato (bj, s2, s3, pts1)'>ratto</span>,<br>
Bālo yadī āyati nāvabujjhati;<br>
Vidhamma putte <span class='var' id='note903' title='cajitvā (mr)' href='#note903' title='cajitvā (mr)'>caji</span> ñātake ca,<br>
Parivattiya <span class='var' id='note904' title='attānameva (bj, pts1)' href='#note904' title='attānameva (bj, pts1)'>attānaññeva</span> khādati.</p>
<p><a class='ref sc' id='sc10' href='#sc10'>SC 10</a><a class='ref ms' id='ms23J_1196' href='#ms23J_1196'>Ms 23J_1196</a><a class='ref msdiv' id='msdiv380' href='#msdiv380'>Msdiv 380</a>Idaṃ te sutvāna <span class='var' id='note905' title='vihetu (bj, pts1)' href='#note905' title='vihetu (bj, pts1)'>vigetu</span> chando,<br>
Mā <span class='var' id='note906' title='mā bhakkhasi (bj) | mā bhakkhasī (pts1)' href='#note906' title='mā bhakkhasi (bj) | mā bhakkhasī (pts1)'>bhakkhayī</span> rāja manussamaṃsaṃ;<br>
Mā tvaṃ imaṃ kevalaṃ vārijova,<br>
<span class='var' id='note907' title='dipadādipa (bj) | dipadādhipa (pts1)' href='#note907' title='dipadādipa (bj) | dipadādhipa (pts1)'>Dvipadādhipa</span> suññamakāsi raṭṭhaṃ”.</p>
<p><a class='ref sc' id='sc11' href='#sc11'>SC 11</a><a class='ref pts-vp-pli' id='pts-vp-pli5.465' href='#pts-vp-pli5.465'></a><a class='ref ms' id='ms23J_1197' href='#ms23J_1197'>Ms 23J_1197</a><a class='ref msdiv' id='msdiv381' href='#msdiv381'>Msdiv 381</a>“Sujāto nāma nāmena,<br>
oraso <span class='var' id='note908' title='tassa atraja oraso (pts1)' href='#note908' title='tassa atraja oraso (pts1)'>tassa atrajo</span>;<br>
Jambupesimaladdhāna,<br>
mato so tassa saṅkhaye.</p>
<p><a class='ref sc' id='sc12' href='#sc12'>SC 12</a><a class='ref ms' id='ms23J_1198' href='#ms23J_1198'>Ms 23J_1198</a><a class='ref msdiv' id='msdiv382' href='#msdiv382'>Msdiv 382</a>Evameva ahaṃ kāḷa,<br>
bhutvā bhakkhaṃ rasuttamaṃ;<br>
Aladdhā mānusaṃ maṃsaṃ,<br>
maññe <span class='var' id='note909' title='hessāmi (bj, s2, s3) | hassāmi (pts1)' href='#note909' title='hessāmi (bj, s2, s3) | hassāmi (pts1)'>hissāmi</span> jīvitaṃ”.</p>
<p><a class='ref sc' id='sc13' href='#sc13'>SC 13</a><a class='ref pts-vp-pli' id='pts-vp-pli5.467' href='#pts-vp-pli5.467'></a><a class='ref ms' id='ms23J_1199' href='#ms23J_1199'>Ms 23J_1199</a><a class='ref msdiv' id='msdiv383' href='#msdiv383'>Msdiv 383</a>“Māṇava abhirūposi,<br>
kule jātosi sotthiye;<br>
Na tvaṃ arahasi tāta,<br>
abhakkhaṃ bhakkhayetave”.</p>
<p><a class='ref sc' id='sc14' href='#sc14'>SC 14</a><a class='ref ms' id='ms23J_1200' href='#ms23J_1200'>Ms 23J_1200</a><a class='ref msdiv' id='msdiv384' href='#msdiv384'>Msdiv 384</a>“Rasānaṃ aññataraṃ etaṃ,<br>
<span class='var' id='note910' title='yasmā (bj, pts1)' href='#note910' title='yasmā (bj, pts1)'>kasmā</span> maṃ tvaṃ nivāraye;<br>
Sohaṃ tattha gamissāmi,<br>
yattha lacchāmi edisaṃ.</p>
<p><a class='ref sc' id='sc15' href='#sc15'>SC 15</a><a class='ref ms' id='ms23J_1201' href='#ms23J_1201'>Ms 23J_1201</a><a class='ref msdiv' id='msdiv385' href='#msdiv385'>Msdiv 385</a>Sovāhaṃ nippatissāmi,<br>
na te vacchāmi santike;<br>
Yassa me dassanena tvaṃ,<br>
nābhinandasi brāhmaṇa”.</p>
<p><a class='ref sc' id='sc16' href='#sc16'>SC 16</a><a class='ref ms' id='ms23J_1202' href='#ms23J_1202'>Ms 23J_1202</a><a class='ref msdiv' id='msdiv386' href='#msdiv386'>Msdiv 386</a>“Addhā aññepi dāyāde,<br>
putte lacchāma māṇava;<br>
Tvañca jamma vinassassu,<br>
yattha pattaṃ na taṃ suṇe”.</p>
<p><a class='ref sc' id='sc17' href='#sc17'>SC 17</a><a class='ref ms' id='ms23J_1203' href='#ms23J_1203'>Ms 23J_1203</a><a class='ref msdiv' id='msdiv387' href='#msdiv387'>Msdiv 387</a>“Evameva tuvaṃ rāja,<br>
dvipadinda suṇohi me;<br>
Pabbājessanti taṃ raṭṭhā,<br>
soṇḍaṃ māṇavakaṃ yathā”.</p>
<p><a class='ref sc' id='sc18' href='#sc18'>SC 18</a><a class='ref ms' id='ms23J_1204' href='#ms23J_1204'>Ms 23J_1204</a><a class='ref msdiv' id='msdiv388' href='#msdiv388'>Msdiv 388</a>“Sujāto nāma nāmena,<br>
bhāvitattāna sāvako;<br>
Accharaṃ kāmayantova,<br>
na so bhuñji na so pivi.</p>
<p><a class='ref sc' id='sc19' href='#sc19'>SC 19</a><a class='ref ms' id='ms23J_1205' href='#ms23J_1205'>Ms 23J_1205</a><a class='ref msdiv' id='msdiv389' href='#msdiv389'>Msdiv 389</a><span class='var' id='note911' title='kusagge udakamādāya (bj, pts1)' href='#note911' title='kusagge udakamādāya (bj, pts1)'>Kusaggenudakamādāya</span>,<br>
samudde udakaṃ mine;<br>
Evaṃ mānusakā kāmā,<br>
dibbakāmāna santike.</p>
<p><a class='ref sc' id='sc20' href='#sc20'>SC 20</a><a class='ref ms' id='ms23J_1206' href='#ms23J_1206'>Ms 23J_1206</a><a class='ref msdiv' id='msdiv390' href='#msdiv390'>Msdiv 390</a>Evameva ahaṃ kāḷa,<br>
bhutvā bhakkhaṃ rasuttamaṃ;<br>
Aladdhā mānusaṃ maṃsaṃ,<br>
maññe hissāmi jīvitaṃ”.</p>
<p><a class='ref sc' id='sc21' href='#sc21'>SC 21</a><a class='ref pts-vp-pli' id='pts-vp-pli5.469' href='#pts-vp-pli5.469'></a><a class='ref ms' id='ms23J_1207' href='#ms23J_1207'>Ms 23J_1207</a><a class='ref msdiv' id='msdiv391' href='#msdiv391'>Msdiv 391</a>“Yathāpi te dhataraṭṭhā,<br>
haṃsā vehāyasaṅgamā;<br>
<span class='var' id='note912' title='avuttiparibhogena (bj, pts1) | ayuttaparibhogena (s2, s3)' href='#note912' title='avuttiparibhogena (bj, pts1) | ayuttaparibhogena (s2, s3)'>Abhuttaparibhogena</span>,<br>
sabbe abbhatthataṃ gatā.</p>
<p><a class='ref sc' id='sc22' href='#sc22'>SC 22</a><a class='ref ms' id='ms23J_1208' href='#ms23J_1208'>Ms 23J_1208</a><a class='ref msdiv' id='msdiv392' href='#msdiv392'>Msdiv 392</a>Evameva tuvaṃ rāja,<br>
dvipadinda suṇohi me;<br>
Abhakkhaṃ rāja bhakkhesi,<br>
tasmā pabbājayanti taṃ”.</p>
<p><a class='ref sc' id='sc23' href='#sc23'>SC 23</a><a class='ref pts-vp-pli' id='pts-vp-pli5.475' href='#pts-vp-pli5.475'></a><a class='ref ms' id='ms23J_1209' href='#ms23J_1209'>Ms 23J_1209</a><a class='ref msdiv' id='msdiv393' href='#msdiv393'>Msdiv 393</a>“Tiṭṭhāhīti mayā vutto,<br>
So tvaṃ gacchasi <span class='var' id='note913' title='yammukho (pts1) | pāmukho (mr)' href='#note913' title='yammukho (pts1) | pāmukho (mr)'>pammukho</span>;<br>
Aṭṭhito tvaṃ ṭhitomhīti,<br>
Lapasi brahmacārini;<br>
Idaṃ te samaṇāyuttaṃ,<br>
Asiñca me maññasi <span class='var' id='note914' title='kaṅkhapattaṃ (s2, s3, mr)' href='#note914' title='kaṅkhapattaṃ (s2, s3, mr)'>kaṅkapattaṃ</span>”.</p>
<p><a class='ref sc' id='sc24' href='#sc24'>SC 24</a><a class='ref ms' id='ms23J_1210' href='#ms23J_1210'>Ms 23J_1210</a><a class='ref msdiv' id='msdiv394' href='#msdiv394'>Msdiv 394</a>“Ṭhitohamasmī sadhammesu rāja,<br>
Na nāmagottaṃ parivattayāmi;<br>
Corañca loke aṭhitaṃ vadanti,<br>
Āpāyikaṃ nerayikaṃ ito cutaṃ.</p>
<p><a class='ref sc' id='sc25' href='#sc25'>SC 25</a><a class='ref ms' id='ms23J_1211' href='#ms23J_1211'>Ms 23J_1211</a><a class='ref msdiv' id='msdiv395' href='#msdiv395'>Msdiv 395</a>Sace tvaṃ <span class='var' id='note915' title='sacepi sahasi (pts1)' href='#note915' title='sacepi sahasi (pts1)'>saddahasi</span> rāja,<br>
sutaṃ gaṇhāhi <span class='var' id='note916' title='khattiyaṃ (s2, s3)' href='#note916' title='khattiyaṃ (s2, s3)'>khattiya</span>;<br>
Tena yaññaṃ yajitvāna,<br>
evaṃ saggaṃ gamissasi”.</p>
<p><a class='ref sc' id='sc26' href='#sc26'>SC 26</a><a class='ref pts-vp-pli' id='pts-vp-pli5.476' href='#pts-vp-pli5.476'></a><a class='ref ms' id='ms23J_1212' href='#ms23J_1212'>Ms 23J_1212</a><a class='ref msdiv' id='msdiv396' href='#msdiv396'>Msdiv 396</a>“Kismiṃ nu raṭṭhe tava <span class='var' id='note917' title='jātabhūmi (bj)' href='#note917' title='jātabhūmi (bj)'>jātibhūmi</span>,<br>
Atha kena atthena idhānupatto;<br>
Akkhāhi me brāhmaṇa etamatthaṃ,<br>
Kimicchasī demi tayajja patthitaṃ”.</p>
<p><a class='ref sc' id='sc27' href='#sc27'>SC 27</a><a class='ref ms' id='ms23J_1213' href='#ms23J_1213'>Ms 23J_1213</a><a class='ref msdiv' id='msdiv397' href='#msdiv397'>Msdiv 397</a>“Gāthā catasso dharaṇīmahissara,<br>
Sugambhiratthā varasāgarūpamā;<br>
Taveva atthāya idhāgatosmi,<br>
Suṇohi gāthā paramatthasaṃhitā”.</p>
<p><a class='ref sc' id='sc28' href='#sc28'>SC 28</a><a class='ref pts-vp-pli' id='pts-vp-pli5.478' href='#pts-vp-pli5.478'></a><a class='ref ms' id='ms23J_1214' href='#ms23J_1214'>Ms 23J_1214</a><a class='ref msdiv' id='msdiv398' href='#msdiv398'>Msdiv 398</a>“Na ve rudanti matimanto sapaññā,<br>
Bahussutā ye bahuṭhānacintino;<br>
Dīpañhi etaṃ paramaṃ narānaṃ,<br>
Yaṃ paṇḍitā sokanudā bhavanti.</p>
<p><a class='ref sc' id='sc29' href='#sc29'>SC 29</a><a class='ref pts-vp-pli' id='pts-vp-pli5.479' href='#pts-vp-pli5.479'></a><a class='ref ms' id='ms23J_1215' href='#ms23J_1215'>Ms 23J_1215</a><a class='ref msdiv' id='msdiv399' href='#msdiv399'>Msdiv 399</a>Attānaṃ ñātī <span class='var' id='note918' title='uda (bj, pts1)' href='#note918' title='uda (bj, pts1)'>udāhu</span> puttadāraṃ,<br>
Dhaññaṃ dhanaṃ rajataṃ jātarūpaṃ;<br>
<span class='var' id='note919' title='kimonu tvaṃ (bj, pts1)' href='#note919' title='kimonu tvaṃ (bj, pts1)'>Kimeva tvaṃ</span> sutasomānutappe,<br>
Korabyaseṭṭha vacanaṃ suṇoma tetaṃ”.</p>
<p><a class='ref sc' id='sc30' href='#sc30'>SC 30</a><a class='ref ms' id='ms23J_1216' href='#ms23J_1216'>Ms 23J_1216</a><a class='ref msdiv' id='msdiv400' href='#msdiv400'>Msdiv 400</a>“Nevāhamattānamanutthunāmi,<br>
Na puttadāraṃ na dhanaṃ na raṭṭhaṃ;<br>
Satañca dhammo carito purāṇo,<br>
Taṃ <span class='var' id='note920' title='saṅgaraṃ (bj, s2, s3, pts1)' href='#note920' title='saṅgaraṃ (bj, s2, s3, pts1)'>saṅkaraṃ</span> brāhmaṇassānutappe.</p>
<p><a class='ref sc' id='sc31' href='#sc31'>SC 31</a><a class='ref ms' id='ms23J_1217' href='#ms23J_1217'>Ms 23J_1217</a><a class='ref msdiv' id='msdiv401' href='#msdiv401'>Msdiv 401</a>Kato mayā saṅkaro brāhmaṇena,<br>
Raṭṭhe sake issariye ṭhitena;<br>
Taṃ saṅkaraṃ brāhmaṇasappadāya,<br>
Saccānurakkhī punarāvajissaṃ”.</p>
<p><a class='ref sc' id='sc32' href='#sc32'>SC 32</a><a class='ref ms' id='ms23J_1218' href='#ms23J_1218'>Ms 23J_1218</a><a class='ref msdiv' id='msdiv402' href='#msdiv402'>Msdiv 402</a>“Nevāhametaṃ abhisaddahāmi,<br>
Sukhī naro maccumukhā pamutto;<br>
Amittahatthaṃ punarāvajeyya,<br>
Korabyaseṭṭha na hi maṃ upesi.</p>
<p><a class='ref sc' id='sc33' href='#sc33'>SC 33</a><a class='ref pts-vp-pli' id='pts-vp-pli5.480' href='#pts-vp-pli5.480'></a><a class='ref ms' id='ms23J_1219' href='#ms23J_1219'>Ms 23J_1219</a><a class='ref msdiv' id='msdiv403' href='#msdiv403'>Msdiv 403</a>Mutto tuvaṃ porisādassa hatthā,<br>
Gantvā sakaṃ mandiraṃ kāmakāmī;<br>
Madhuraṃ piyaṃ jīvitaṃ laddha rāja,<br>
Kuto tuvaṃ ehisi me sakāsaṃ”.</p>
<p><a class='ref sc' id='sc34' href='#sc34'>SC 34</a><a class='ref ms' id='ms23J_1220' href='#ms23J_1220'>Ms 23J_1220</a><a class='ref msdiv' id='msdiv404' href='#msdiv404'>Msdiv 404</a>“Mataṃ vareyya parisuddhasīlo,<br>
<span class='var' id='note921' title='na hi jīvitaṃ (bj)' href='#note921' title='na hi jīvitaṃ (bj)'>Na jīvitaṃ</span> garahito pāpadhammo;<br>
Na hi taṃ naraṃ <span class='var' id='note922' title='tāyate (bj, s2, s3, pts1, mr)' href='#note922' title='tāyate (bj, s2, s3, pts1, mr)'>tāyati</span> duggatīhi,<br>
Yassāpi hetu alikaṃ bhaṇeyya.</p>
<p><a class='ref sc' id='sc35' href='#sc35'>SC 35</a><a class='ref ms' id='ms23J_1221' href='#ms23J_1221'>Ms 23J_1221</a><a class='ref msdiv' id='msdiv405' href='#msdiv405'>Msdiv 405</a>Sacepi vāto girimāvaheyya,<br>
Cando ca suriyo ca chamā pateyyuṃ;<br>
Sabbā ca najjo paṭisotaṃ vajeyyuṃ,<br>
Na tvevahaṃ rāja musā bhaṇeyyaṃ.</p>
<p><a class='ref sc' id='sc36' href='#sc36'>SC 36</a><a class='ref ms' id='ms23J_1222' href='#ms23J_1222'>Ms 23J_1222</a><a class='ref msdiv' id='msdiv406' href='#msdiv406'>Msdiv 406</a><span class='var' id='note923' title=' ayaṃ gāthā pā1 potthake' href='#note923' title=' ayaṃ gāthā pā1 potthake'>Nabhaṃ phaleyya udadhīpi susse,<br>
Saṃvaṭṭaye bhūtadharā vasundharā;<br>
Siluccayo meru samūlamuppate,<br>
Na tvevahaṃ rāja musā bhaṇeyyaṃ</span>.</p>
<p><a class='ref sc' id='sc37' href='#sc37'>SC 37</a><a class='ref pts-vp-pli' id='pts-vp-pli5.481' href='#pts-vp-pli5.481'></a><a class='ref ms' id='ms23J_1223' href='#ms23J_1223'>Ms 23J_1223</a><a class='ref msdiv' id='msdiv407' href='#msdiv407'>Msdiv 407</a>Asiñca sattiñca parāmasāmi,<br>
Sapathampi te samma ahaṃ karomi;<br>
Tayā pamutto anaṇo bhavitvā,<br>
Saccānurakkhī punarāvajissaṃ”.</p>
<p><a class='ref sc' id='sc38' href='#sc38'>SC 38</a><a class='ref ms' id='ms23J_1224' href='#ms23J_1224'>Ms 23J_1224</a><a class='ref msdiv' id='msdiv408' href='#msdiv408'>Msdiv 408</a>“Yo te kato saṅgaro brāhmaṇena,<br>
Raṭṭhe sake issariye ṭhitena;<br>
Taṃ <span class='var' id='note925' title='saṅkaraṃ (c1)' href='#note925' title='saṅkaraṃ (c1)'>saṅgaraṃ</span> brāhmaṇasappadāya,<br>
Saccānurakkhī punarāvajassu”.</p>
<p><a class='ref sc' id='sc39' href='#sc39'>SC 39</a><a class='ref ms' id='ms23J_1225' href='#ms23J_1225'>Ms 23J_1225</a><a class='ref msdiv' id='msdiv409' href='#msdiv409'>Msdiv 409</a>“Yo me kato saṅgaro brāhmaṇena,<br>
Raṭṭhe sake issariye ṭhitena;<br>
Taṃ <span class='var' id='note926' title='saṅkaraṃ (c1)' href='#note926' title='saṅkaraṃ (c1)'>saṅgaraṃ</span> brāhmaṇasappadāya,<br>
Saccānurakkhī punarāvajissaṃ”.</p>
<p><a class='ref sc' id='sc40' href='#sc40'>SC 40</a><a class='ref pts-vp-pli' id='pts-vp-pli5.482' href='#pts-vp-pli5.482'></a><a class='ref ms' id='ms23J_1226' href='#ms23J_1226'>Ms 23J_1226</a><a class='ref msdiv' id='msdiv410' href='#msdiv410'>Msdiv 410</a>Mutto ca so porisādassa hatthā,<br>
Gantvāna taṃ brāhmaṇaṃ etadavoca;<br>
“<span class='var' id='note927' title='suṇomi (bj, s2, s3)' href='#note927' title='suṇomi (bj, s2, s3)'>Suṇoma</span> gāthāyo satārahāyo,<br>
Yā me sutā assu hitāya brahme”.</p>
<p><a class='ref sc' id='sc41' href='#sc41'>SC 41</a><a class='ref ms' id='ms23J_1227' href='#ms23J_1227'>Ms 23J_1227</a><a class='ref msdiv' id='msdiv411' href='#msdiv411'>Msdiv 411</a>“Sakideva sutasoma,<br>
sabbhi <span class='var' id='note928' title='hotu (pts1)' href='#note928' title='hotu (pts1)'>hoti</span> samāgamo;<br>
Sā naṃ saṅgati pāleti,<br>
nāsabbhi bahu saṅgamo.</p>
<p><a class='ref sc' id='sc42' href='#sc42'>SC 42</a><a class='ref ms' id='ms23J_1228' href='#ms23J_1228'>Ms 23J_1228</a><a class='ref msdiv' id='msdiv412' href='#msdiv412'>Msdiv 412</a>Sabbhireva samāsetha,<br>
sabbhi kubbetha santhavaṃ;<br>
Sataṃ saddhammamaññāya,<br>
seyyo hoti na pāpiyo.</p>
<p><a class='ref sc' id='sc43' href='#sc43'>SC 43</a><a class='ref ms' id='ms23J_1229' href='#ms23J_1229'>Ms 23J_1229</a><a class='ref msdiv' id='msdiv413' href='#msdiv413'>Msdiv 413</a>Jīranti ve rājarathā sucittā,<br>
Atho sarīrampi jaraṃ upeti;<br>
Satañca dhammo na jaraṃ upeti,<br>
Santo have sabbhi pavedayanti.</p>
<p><a class='ref sc' id='sc44' href='#sc44'>SC 44</a><a class='ref ms' id='ms23J_1230' href='#ms23J_1230'>Ms 23J_1230</a><a class='ref msdiv' id='msdiv414' href='#msdiv414'>Msdiv 414</a>Nabhañca dūre pathavī ca dūre,<br>
Pāraṃ samuddassa tadāhu dūre;<br>
Tato have dūrataraṃ vadanti,<br>
Satañca <span class='var' id='note930' title='dhammaṃ (bj, pts1)' href='#note930' title='dhammaṃ (bj, pts1)'>dhammo</span> asatañca rāja”.</p>
<p><a class='ref sc' id='sc45' href='#sc45'>SC 45</a><a class='ref pts-vp-pli' id='pts-vp-pli5.484' href='#pts-vp-pli5.484'></a><a class='ref ms' id='ms23J_1231' href='#ms23J_1231'>Ms 23J_1231</a><a class='ref msdiv' id='msdiv415' href='#msdiv415'>Msdiv 415</a>“<span class='var' id='note931' title='sahassiyo (bj, pts1) | sāhassiyā (s2, s3)' href='#note931' title='sahassiyo (bj, pts1) | sāhassiyā (s2, s3)'>Sahassiyā</span> imā gāthā,<br>
<span class='var' id='note932' title='na imā (bj, pts1) | nayimā (s2, s3)' href='#note932' title='na imā (bj, pts1) | nayimā (s2, s3)'>nahimā</span> gāthā satārahā;<br>
Cattāri tvaṃ sahassāni,<br>
khippaṃ gaṇhāhi brāhmaṇa”.</p>
<p><a class='ref sc' id='sc46' href='#sc46'>SC 46</a><a class='ref pts-vp-pli' id='pts-vp-pli5.485' href='#pts-vp-pli5.485'></a><a class='ref ms' id='ms23J_1232' href='#ms23J_1232'>Ms 23J_1232</a><a class='ref msdiv' id='msdiv416' href='#msdiv416'>Msdiv 416</a>“Āsītiyā <span class='var' id='note933' title='asītiyā navutiyā (pts1)' href='#note933' title='asītiyā navutiyā (pts1)'>nāvutiyā</span> ca gāthā,<br>
Satārahā cāpi <span class='var' id='note934' title='bhaveyyu (bj, s2, s3, pts1)' href='#note934' title='bhaveyyu (bj, s2, s3, pts1)'>bhaveyya</span> gāthā;<br>
Paccattameva sutasoma jānahi,<br>
<span class='var' id='note935' title='sahassiyo nāma idhatthi (bj) | sahassiyo nāma kuthatthi (pts1)' href='#note935' title='sahassiyo nāma idhatthi (bj) | sahassiyo nāma kuthatthi (pts1)'>Sahassiyā nāma kā atthi</span> gāthā”.</p>
<p><a class='ref sc' id='sc47' href='#sc47'>SC 47</a><a class='ref ms' id='ms23J_1233' href='#ms23J_1233'>Ms 23J_1233</a><a class='ref msdiv' id='msdiv417' href='#msdiv417'>Msdiv 417</a>“Icchāmi vohaṃ sutavuddhimattano,<br>
<span class='var' id='note936' title='santo ca maṃ (bj, pts1, mr) | santo mamaṃ (s2, s3)' href='#note936' title='santo ca maṃ (bj, pts1, mr) | santo mamaṃ (s2, s3)'>Santoti maṃ</span> sappurisā bhajeyyuṃ;<br>
Ahaṃ savantīhi mahodadhīva,<br>
Na hi tāta tappāmi subhāsitena.</p>
<p><a class='ref sc' id='sc48' href='#sc48'>SC 48</a><a class='ref ms' id='ms23J_1234' href='#ms23J_1234'>Ms 23J_1234</a><a class='ref msdiv' id='msdiv418' href='#msdiv418'>Msdiv 418</a>Aggi yathā tiṇakaṭṭhaṃ dahanto,<br>
Na tappatī <span class='var' id='note937' title='sāgaro vā (bj, pts1 ^mi7.3.10#1 [Samuddaṅgapañha])' href='#note937' title='sāgaro vā (bj, pts1 ^mi7.3.10#1 [Samuddaṅgapañha])'>sāgarova</span> nadīhi;<br>
Evampi te paṇḍitā rājaseṭṭha,<br>
Sutvā na tappanti subhāsitena.</p>
<p><a class='ref sc' id='sc49' href='#sc49'>SC 49</a><a class='ref pts-vp-pli' id='pts-vp-pli5.486' href='#pts-vp-pli5.486'></a><a class='ref ms' id='ms23J_1235' href='#ms23J_1235'>Ms 23J_1235</a><a class='ref msdiv' id='msdiv419' href='#msdiv419'>Msdiv 419</a>Sakassa dāsassa yadā suṇomi,<br>
<span class='var' id='note938' title='gāthā ahaṃ atthavatī (bj, pts1)' href='#note938' title='gāthā ahaṃ atthavatī (bj, pts1)'>Gāthaṃ ahaṃ atthavatiṃ</span> janinda;<br>
Tameva sakkacca nisāmayāmi,<br>
Na hi tāta dhammesu mamatthi titti.</p>
<p><a class='ref sc' id='sc50' href='#sc50'>SC 50</a><a class='ref ms' id='ms23J_1236' href='#ms23J_1236'>Ms 23J_1236</a><a class='ref msdiv' id='msdiv420' href='#msdiv420'>Msdiv 420</a>Idaṃ te raṭṭhaṃ sadhanaṃ sayoggaṃ,<br>
Sakāyuraṃ sabbakāmūpapannaṃ;<br>
Kiṃ kāmahetu <span class='var' id='note939' title='bhāsase maṃ (bj, s2, s3) | paribhāsase maṃ (pts1)' href='#note939' title='bhāsase maṃ (bj, s2, s3) | paribhāsase maṃ (pts1)'>paribhāsasi maṃ</span>,<br>
Gacchāmahaṃ <span class='var' id='note940' title='porisādassa kante (bj, pts1) | porisādassa ñante (s2, s3) | porisādassupante (mr)' href='#note940' title='porisādassa kante (bj, pts1) | porisādassa ñante (s2, s3) | porisādassupante (mr)'>porisādassa ñatte</span>”.</p>
<p><a class='ref sc' id='sc51' href='#sc51'>SC 51</a><a class='ref ms' id='ms23J_1237' href='#ms23J_1237'>Ms 23J_1237</a><a class='ref msdiv' id='msdiv421' href='#msdiv421'>Msdiv 421</a>“Attānurakkhāya bhavanti hete,<br>
Hatthārohā rathikā pattikā ca;<br>
<span class='var' id='note941' title='assārohā (bj, s2, s3, pts1)' href='#note941' title='assārohā (bj, s2, s3, pts1)'>Assāruhā</span> ye ca dhanuggahāse,<br>
Senaṃ payuñjāma hanāma sattuṃ”.</p>
<p><a class='ref sc' id='sc52' href='#sc52'>SC 52</a><a class='ref pts-vp-pli' id='pts-vp-pli5.487' href='#pts-vp-pli5.487'></a><a class='ref ms' id='ms23J_1238' href='#ms23J_1238'>Ms 23J_1238</a><a class='ref msdiv' id='msdiv422' href='#msdiv422'>Msdiv 422</a>“Sudukkaraṃ porisādo akāsi,<br>
Jīvaṃ gahetvāna avassajī maṃ;<br>
Taṃ tādisaṃ pubbakiccaṃ saranto,<br>
Dubbhe ahaṃ tassa kathaṃ janinda”.</p>
<p><a class='ref sc' id='sc53' href='#sc53'>SC 53</a><a class='ref ms' id='ms23J_1239' href='#ms23J_1239'>Ms 23J_1239</a><a class='ref msdiv' id='msdiv423' href='#msdiv423'>Msdiv 423</a>Vanditvā so pitaraṃ mātarañca,<br>
Anusāsetvā negamañca balañca;<br>
Saccavādī saccānurakkhamāno,<br>
Agamāsi so yattha porisādo.</p>
<p><a class='ref sc' id='sc54' href='#sc54'>SC 54</a><a class='ref ms' id='ms23J_1240' href='#ms23J_1240'>Ms 23J_1240</a><a class='ref msdiv' id='msdiv424' href='#msdiv424'>Msdiv 424</a>“Kato mayā saṅgaro brāhmaṇena,<br>
Raṭṭhe sake issariye ṭhitena;<br>
Taṃ saṅgaraṃ brāhmaṇasappadāya,<br>
Saccānurakkhī punarāgatosmi;<br>
Yajassu yaññaṃ khāda maṃ porisāda”.</p>
<p><a class='ref sc' id='sc55' href='#sc55'>SC 55</a><a class='ref ms' id='ms23J_1241' href='#ms23J_1241'>Ms 23J_1241</a><a class='ref msdiv' id='msdiv425' href='#msdiv425'>Msdiv 425</a>“Na hāyate <span class='var' id='note942' title='khādituṃ (bj, s2, s3, pts1)' href='#note942' title='khādituṃ (bj, s2, s3, pts1)'>khāditaṃ</span> mayhaṃ pacchā,<br>
Citakā ayaṃ tāva <span class='var' id='note943' title='sadhūmakā ca (bj, s2, s3)' href='#note943' title='sadhūmakā ca (bj, s2, s3)'>sadhūmikāva</span>;<br>
Niddhūmake pacitaṃ sādhupakkaṃ,<br>
<span class='var' id='note944' title='suṇomi (bj) | suṇāma (pts1)' href='#note944' title='suṇomi (bj) | suṇāma (pts1)'>Suṇoma</span> gāthāyo satārahāyo”.</p>
<p><a class='ref sc' id='sc56' href='#sc56'>SC 56</a><a class='ref pts-vp-pli' id='pts-vp-pli5.489' href='#pts-vp-pli5.489'></a><a class='ref ms' id='ms23J_1242' href='#ms23J_1242'>Ms 23J_1242</a><a class='ref msdiv' id='msdiv426' href='#msdiv426'>Msdiv 426</a>“Adhammiko tvaṃ <span class='var' id='note945' title='purisādakāsi (s2, s3) | porisādamakāsi (mr)' href='#note945' title='purisādakāsi (s2, s3) | porisādamakāsi (mr)'>porisādakāsi</span>,<br>
Raṭṭhā ca bhaṭṭho udarassa hetu;<br>
Dhammañcimā abhivadanti gāthā,<br>
Dhammo ca adhammo ca kuhiṃ sameti.</p>
<p><a class='ref sc' id='sc57' href='#sc57'>SC 57</a><a class='ref ms' id='ms23J_1243' href='#ms23J_1243'>Ms 23J_1243</a><a class='ref msdiv' id='msdiv427' href='#msdiv427'>Msdiv 427</a>Adhammikassa luddassa,<br>
niccaṃ lohitapāṇino;<br>
Natthi saccaṃ kuto dhammo,<br>
kiṃ sutena karissasi”.</p>
<p><a class='ref sc' id='sc58' href='#sc58'>SC 58</a><a class='ref ms' id='ms23J_1244' href='#ms23J_1244'>Ms 23J_1244</a><a class='ref msdiv' id='msdiv428' href='#msdiv428'>Msdiv 428</a>“Yo maṃsahetu migavaṃ careyya,<br>
Yo vā hane purisamattahetu;<br>
Ubhopi te pecca samā bhavanti,<br>
<span class='var' id='note946' title='kasmā nu (mr)' href='#note946' title='kasmā nu (mr)'>Kasmā no</span> adhammikaṃ brūsi maṃ tvaṃ”.</p>
<p><a class='ref sc' id='sc59' href='#sc59'>SC 59</a><a class='ref ms' id='ms23J_1245' href='#ms23J_1245'>Ms 23J_1245</a><a class='ref msdiv' id='msdiv429' href='#msdiv429'>Msdiv 429</a>“Pañca pañca na khā bhakkhā,<br>
khattiyena pajānatā;<br>
Abhakkhaṃ rāja bhakkhesi,<br>
tasmā adhammiko tuvaṃ”.</p>
<p><a class='ref sc' id='sc60' href='#sc60'>SC 60</a><a class='ref pts-vp-pli' id='pts-vp-pli5.490' href='#pts-vp-pli5.490'></a><a class='ref ms' id='ms23J_1246' href='#ms23J_1246'>Ms 23J_1246</a><a class='ref msdiv' id='msdiv430' href='#msdiv430'>Msdiv 430</a>“Mutto tuvaṃ porisādassa hatthā,<br>
Gantvā sakaṃ mandiraṃ kāmakāmī;<br>
Amittahatthaṃ punarāgatosi,<br>
Na khattadhamme kusalosi rāja”.</p>
<p><a class='ref sc' id='sc61' href='#sc61'>SC 61</a><a class='ref ms' id='ms23J_1247' href='#ms23J_1247'>Ms 23J_1247</a><a class='ref msdiv' id='msdiv431' href='#msdiv431'>Msdiv 431</a>“Ye khattadhamme kusalā bhavanti,<br>
Pāyena te nerayikā bhavanti;<br>
Tasmā ahaṃ khattadhammaṃ pahāya,<br>
Saccānurakkhī punarāgatosmi;<br>
Yajassu yaññaṃ khāda maṃ porisāda”.</p>
<p><a class='ref sc' id='sc62' href='#sc62'>SC 62</a><a class='ref ms' id='ms23J_1248' href='#ms23J_1248'>Ms 23J_1248</a><a class='ref msdiv' id='msdiv432' href='#msdiv432'>Msdiv 432</a>“Pāsādavāsā pathavīgavāssā,<br>
Kāmitthiyo kāsikacandanañca;<br>
Sabbaṃ tahiṃ <span class='var' id='note947' title='labbhati (pts1)' href='#note947' title='labbhati (pts1)'>labhasi</span> sāmitāya,<br>
Saccena kiṃ passasi ānisaṃsaṃ”.</p>
<p><a class='ref sc' id='sc63' href='#sc63'>SC 63</a><a class='ref pts-vp-pli' id='pts-vp-pli5.491' href='#pts-vp-pli5.491'></a><a class='ref ms' id='ms23J_1249' href='#ms23J_1249'>Ms 23J_1249</a><a class='ref msdiv' id='msdiv433' href='#msdiv433'>Msdiv 433</a>“Ye kecime atthi rasā pathabyā,<br>
Saccaṃ tesaṃ sādhutaraṃ rasānaṃ;<br>
Sacce ṭhitā samaṇabrāhmaṇā ca,<br>
Taranti jātimaraṇassa pāraṃ”.</p>
<p><a class='ref sc' id='sc64' href='#sc64'>SC 64</a><a class='ref ms' id='ms23J_1250' href='#ms23J_1250'>Ms 23J_1250</a><a class='ref msdiv' id='msdiv434' href='#msdiv434'>Msdiv 434</a>“Mutto tuvaṃ porisādassa hatthā,<br>
Gantvā sakaṃ mandiraṃ kāmakāmī;<br>
Amittahatthaṃ punarāgatosi,<br>
Na hi nūna te maraṇabhayaṃ janinda;<br>
Alīnacitto <span class='var' id='note948' title='ca’si (bj, s2, s3, pts1)' href='#note948' title='ca’si (bj, s2, s3, pts1)'>asi</span> saccavādī”.</p>
<p><a class='ref sc' id='sc65' href='#sc65'>SC 65</a><a class='ref ms' id='ms23J_1251' href='#ms23J_1251'>Ms 23J_1251</a><a class='ref msdiv' id='msdiv435' href='#msdiv435'>Msdiv 435</a>“Katā me kalyāṇā anekarūpā,<br>
Yaññā yiṭṭhā ye vipulā pasatthā;<br>
Visodhito paralokassa maggo,<br>
Dhamme ṭhito ko maraṇassa bhāye.</p>
<p><a class='ref sc' id='sc66' href='#sc66'>SC 66</a><a class='ref pts-vp-pli' id='pts-vp-pli5.492' href='#pts-vp-pli5.492'></a><a class='ref ms' id='ms23J_1252' href='#ms23J_1252'>Ms 23J_1252</a><a class='ref msdiv' id='msdiv436' href='#msdiv436'>Msdiv 436</a>Katā me kalyāṇā anekarūpā,<br>
Yaññā yiṭṭhā ye vipulā pasatthā;<br>
Anānutappaṃ paralokaṃ gamissaṃ,<br>
Yajassu yaññaṃ <span class='var' id='note949' title='khāda (bj, s2, s3, pts1)' href='#note949' title='khāda (bj, s2, s3, pts1)'>ada</span> maṃ porisāda.</p>
<p><a class='ref sc' id='sc67' href='#sc67'>SC 67</a><a class='ref ms' id='ms23J_1253' href='#ms23J_1253'>Ms 23J_1253</a><a class='ref msdiv' id='msdiv437' href='#msdiv437'>Msdiv 437</a>Pitā ca mātā ca upaṭṭhitā me,<br>
Dhammena me issariyaṃ pasatthaṃ;<br>
Visodhito paralokassa maggo,<br>
Dhamme ṭhito ko maraṇassa bhāye.</p>
<p><a class='ref sc' id='sc68' href='#sc68'>SC 68</a><a class='ref ms' id='ms23J_1254' href='#ms23J_1254'>Ms 23J_1254</a><a class='ref msdiv' id='msdiv438' href='#msdiv438'>Msdiv 438</a>Pitā ca mātā ca upaṭṭhitā me,<br>
Dhammena me issariyaṃ pasatthaṃ;<br>
Anānutappaṃ paralokaṃ gamissaṃ,<br>
Yajassu yaññaṃ ada maṃ porisāda.</p>
<p><a class='ref sc' id='sc69' href='#sc69'>SC 69</a><a class='ref ms' id='ms23J_1255' href='#ms23J_1255'>Ms 23J_1255</a><a class='ref msdiv' id='msdiv439' href='#msdiv439'>Msdiv 439</a>Ñātīsu mittesu <span class='var' id='note950' title='katūpakāro (s2, s3, mr)' href='#note950' title='katūpakāro (s2, s3, mr)'>katā me kārā</span>,<br>
Dhammena me issariyaṃ pasatthaṃ;<br>
Visodhito paralokassa maggo,<br>
Dhamme ṭhito ko maraṇassa bhāye.</p>
<p><a class='ref sc' id='sc70' href='#sc70'>SC 70</a><a class='ref ms' id='ms23J_1256' href='#ms23J_1256'>Ms 23J_1256</a><a class='ref msdiv' id='msdiv440' href='#msdiv440'>Msdiv 440</a>Ñātīsu mittesu katā me kārā,<br>
Dhammena me issariyaṃ pasatthaṃ;<br>
Anānutappaṃ paralokaṃ gamissaṃ,<br>
Yajassu yaññaṃ ada maṃ porisāda.</p>
<p><a class='ref sc' id='sc71' href='#sc71'>SC 71</a><a class='ref ms' id='ms23J_1257' href='#ms23J_1257'>Ms 23J_1257</a><a class='ref msdiv' id='msdiv441' href='#msdiv441'>Msdiv 441</a>Dinnaṃ me dānaṃ bahudhā bahūnaṃ,<br>
Santappitā samaṇabrāhmaṇā ca;<br>
Visodhito paralokassa maggo,<br>
Dhamme ṭhito ko maraṇassa bhāye.</p>
<p><a class='ref sc' id='sc72' href='#sc72'>SC 72</a><a class='ref ms' id='ms23J_1258' href='#ms23J_1258'>Ms 23J_1258</a><a class='ref msdiv' id='msdiv442' href='#msdiv442'>Msdiv 442</a>Dinnaṃ me dānaṃ bahudhā bahūnaṃ,<br>
Santappitā samaṇabrāhmaṇā ca;<br>
Anānutappaṃ paralokaṃ gamissaṃ,<br>
Yajassu yaññaṃ ada maṃ porisāda”.</p>
<p><a class='ref sc' id='sc73' href='#sc73'>SC 73</a><a class='ref pts-vp-pli' id='pts-vp-pli5.493' href='#pts-vp-pli5.493'></a><a class='ref ms' id='ms23J_1259' href='#ms23J_1259'>Ms 23J_1259</a><a class='ref msdiv' id='msdiv443' href='#msdiv443'>Msdiv 443</a>“Visaṃ pajānaṃ puriso adeyya,<br>
Āsīvisaṃ jalitamuggatejaṃ;<br>
Muddhāpi tassa <span class='var' id='note951' title='vipateyya (bj, pts1)' href='#note951' title='vipateyya (bj, pts1)'>viphaleyya</span> sattadhā,<br>
Yo tādisaṃ saccavādiṃ adeyya.</p>
<p><a class='ref sc' id='sc74' href='#sc74'>SC 74</a><a class='ref ms' id='ms23J_1260' href='#ms23J_1260'>Ms 23J_1260</a><a class='ref msdiv' id='msdiv444' href='#msdiv444'>Msdiv 444</a>Sutvā dhammaṃ vijānanti,<br>
Narā kalyāṇapāpakaṃ;<br>
Api gāthā suṇitvāna,<br>
Dhamme me <span class='var' id='note952' title='ramatī (bj, pts1)' href='#note952' title='ramatī (bj, pts1)'>ramate</span> mano”.</p>
<p><a class='ref sc' id='sc75' href='#sc75'>SC 75</a><a class='ref ms' id='ms23J_1261' href='#ms23J_1261'>Ms 23J_1261</a><a class='ref msdiv' id='msdiv445' href='#msdiv445'>Msdiv 445</a>“Sakideva <span class='var' id='note953' title='sutasoma (bj, pts1)' href='#note953' title='sutasoma (bj, pts1)'>mahārāja</span>,<br>
sabbhi hoti samāgamo;<br>
Sā naṃ saṅgati pāleti,<br>
nāsabbhi bahu saṅgamo.</p>
<p><a class='ref sc' id='sc76' href='#sc76'>SC 76</a><a class='ref ms' id='ms23J_1262' href='#ms23J_1262'>Ms 23J_1262</a><a class='ref msdiv' id='msdiv446' href='#msdiv446'>Msdiv 446</a>Sabbhireva samāsetha,<br>
sabbhi kubbetha santhavaṃ;<br>
Sataṃ saddhammamaññāya,<br>
seyyo hoti na pāpiyo.</p>
<p><a class='ref sc' id='sc77' href='#sc77'>SC 77</a><a class='ref ms' id='ms23J_1263' href='#ms23J_1263'>Ms 23J_1263</a><a class='ref msdiv' id='msdiv447' href='#msdiv447'>Msdiv 447</a>Jīranti ve rājarathā sucittā,<br>
Atho sarīrampi jaraṃ upeti;<br>
Satañca dhammo na jaraṃ upeti,<br>
Santo have sabbhi pavedayanti.</p>
<p><a class='ref sc' id='sc78' href='#sc78'>SC 78</a><a class='ref ms' id='ms23J_1264' href='#ms23J_1264'>Ms 23J_1264</a><a class='ref msdiv' id='msdiv448' href='#msdiv448'>Msdiv 448</a>Nabhañca dūre pathavī ca dūre,<br>
Pāraṃ samuddassa tadāhu dūre;<br>
Tato have dūrataraṃ vadanti,<br>
Satañca <span class='var' id='note955' title='dhammaṃ (bj, pts1)' href='#note955' title='dhammaṃ (bj, pts1)'>dhammo</span> asatañca rāja”.</p>
<p><a class='ref sc' id='sc79' href='#sc79'>SC 79</a><a class='ref ms' id='ms23J_1265' href='#ms23J_1265'>Ms 23J_1265</a><a class='ref msdiv' id='msdiv449' href='#msdiv449'>Msdiv 449</a>“Gāthā imā atthavatī subyañjanā,<br>
Subhāsitā tuyha janinda sutvā;<br>
Ānandi vitto sumano patīto,<br>
Cattāri te samma vare dadāmi”.</p>
<p><a class='ref sc' id='sc80' href='#sc80'>SC 80</a><a class='ref pts-vp-pli' id='pts-vp-pli5.495' href='#pts-vp-pli5.495'></a><a class='ref ms' id='ms23J_1266' href='#ms23J_1266'>Ms 23J_1266</a><a class='ref msdiv' id='msdiv450' href='#msdiv450'>Msdiv 450</a>“Yo nattano maraṇaṃ <span class='var' id='note956' title='bujjhasi tvaṃ (bj, pts1) | bujjhase tuvaṃ (s2, s3)' href='#note956' title='bujjhasi tvaṃ (bj, pts1) | bujjhase tuvaṃ (s2, s3)'>bujjhasi tuvaṃ</span>,<br>
Hitāhitaṃ vinipātañca saggaṃ;<br>
Giddho rase duccarite niviṭṭho,<br>
Kiṃ tvaṃ varaṃ dassasi pāpadhamma.</p>
<p><a class='ref sc' id='sc81' href='#sc81'>SC 81</a><a class='ref ms' id='ms23J_1267' href='#ms23J_1267'>Ms 23J_1267</a><a class='ref msdiv' id='msdiv451' href='#msdiv451'>Msdiv 451</a>Ahañca taṃ dehi varanti vajjaṃ,<br>
Tvañcāpi datvāna avākareyya;<br>
Sandiṭṭhikaṃ kalahamimaṃ vivādaṃ,<br>
Ko paṇḍito jānamupabbajeyya”.</p>
<p><a class='ref sc' id='sc82' href='#sc82'>SC 82</a><a class='ref ms' id='ms23J_1268' href='#ms23J_1268'>Ms 23J_1268</a><a class='ref msdiv' id='msdiv452' href='#msdiv452'>Msdiv 452</a>“Na taṃ varaṃ arahati jantu dātuṃ,<br>
Yaṃ vāpi datvāna avākareyya;<br>
Varassu samma avikampamāno,<br>
Pāṇaṃ cajitvānapi dassameva”.</p>
<p><a class='ref sc' id='sc83' href='#sc83'>SC 83</a><a class='ref ms' id='ms23J_1269' href='#ms23J_1269'>Ms 23J_1269</a><a class='ref msdiv' id='msdiv453' href='#msdiv453'>Msdiv 453</a>“Ariyassa ariyena sameti <span class='var' id='note957' title='sakkhi (bj, s2, s3, pts1)' href='#note957' title='sakkhi (bj, s2, s3, pts1)'>sakhyaṃ</span>,<br>
Paññassa paññāṇavatā sameti;<br>
Passeyya taṃ vassasataṃ <span class='var' id='note958' title='ārogyaṃ (mr)' href='#note958' title='ārogyaṃ (mr)'>arogaṃ</span>,<br>
Etaṃ varānaṃ paṭhamaṃ varāmi”.</p>
<p><a class='ref sc' id='sc84' href='#sc84'>SC 84</a><a class='ref pts-vp-pli' id='pts-vp-pli5.496' href='#pts-vp-pli5.496'></a><a class='ref ms' id='ms23J_1270' href='#ms23J_1270'>Ms 23J_1270</a><a class='ref msdiv' id='msdiv454' href='#msdiv454'>Msdiv 454</a>“Ariyassa ariyena sameti sakhyaṃ,<br>
Paññassa paññāṇavatā sameti;<br>
Passāsi maṃ vassasataṃ arogaṃ,<br>
Etaṃ varānaṃ paṭhamaṃ dadāmi”.</p>
<p><a class='ref sc' id='sc85' href='#sc85'>SC 85</a><a class='ref ms' id='ms23J_1271' href='#ms23J_1271'>Ms 23J_1271</a><a class='ref msdiv' id='msdiv455' href='#msdiv455'>Msdiv 455</a>“Ye khattiyāse idha bhūmipālā,<br>
Muddhābhisittā katanāmadheyyā;<br>
Na tādise bhūmipatī adesi,<br>
Etaṃ varānaṃ dutiyaṃ varāmi”.</p>
<p><a class='ref sc' id='sc86' href='#sc86'>SC 86</a><a class='ref ms' id='ms23J_1272' href='#ms23J_1272'>Ms 23J_1272</a><a class='ref msdiv' id='msdiv456' href='#msdiv456'>Msdiv 456</a>“Ye khattiyāse idha bhūmipālā,<br>
Muddhābhisittā katanāmadheyyā;<br>
Na tādise bhūmipatī ademi,<br>
Etaṃ varānaṃ dutiyaṃ dadāmi”.</p>
<p><a class='ref sc' id='sc87' href='#sc87'>SC 87</a><a class='ref pts-vp-pli' id='pts-vp-pli5.497' href='#pts-vp-pli5.497'></a><a class='ref ms' id='ms23J_1273' href='#ms23J_1273'>Ms 23J_1273</a><a class='ref msdiv' id='msdiv457' href='#msdiv457'>Msdiv 457</a>“Parosataṃ khattiyā te gahitā,<br>
Talāvutā assumukhā rudantā;<br>
Sake te raṭṭhe paṭipādayāhi,<br>
Etaṃ varānaṃ tatiyaṃ varāmi”.</p>
<p><a class='ref sc' id='sc88' href='#sc88'>SC 88</a><a class='ref ms' id='ms23J_1274' href='#ms23J_1274'>Ms 23J_1274</a><a class='ref msdiv' id='msdiv458' href='#msdiv458'>Msdiv 458</a>“Parosataṃ khattiyā me gahitā,<br>
Talāvutā assumukhā rudantā;<br>
<span class='var' id='note959' title='sakena raṭṭhena paṭipādayāmi te (bj)' href='#note959' title='sakena raṭṭhena paṭipādayāmi te (bj)'>Sake te raṭṭhe paṭipādayāmi</span>,<br>
Etaṃ varānaṃ tatiyaṃ dadāmi”.</p>
<p><a class='ref sc' id='sc89' href='#sc89'>SC 89</a><a class='ref ms' id='ms23J_1275' href='#ms23J_1275'>Ms 23J_1275</a><a class='ref msdiv' id='msdiv459' href='#msdiv459'>Msdiv 459</a>“Chiddaṃ te raṭṭhaṃ <span class='var' id='note960' title='byathitaṃ (bj) | vyādhitaṃ (pts1)' href='#note960' title='byathitaṃ (bj) | vyādhitaṃ (pts1)'>byathitā</span> bhayā hi,<br>
Puthū narā leṇamanuppaviṭṭhā;<br>
Manussamaṃsaṃ <span class='var' id='note961' title='viramāhi (s2, s3)' href='#note961' title='viramāhi (s2, s3)'>viramehi</span> rāja,<br>
Etaṃ varānaṃ catutthaṃ varāmi”.</p>
<p><a class='ref sc' id='sc90' href='#sc90'>SC 90</a><a class='ref pts-vp-pli' id='pts-vp-pli5.498' href='#pts-vp-pli5.498'></a><a class='ref ms' id='ms23J_1276' href='#ms23J_1276'>Ms 23J_1276</a><a class='ref msdiv' id='msdiv460' href='#msdiv460'>Msdiv 460</a>“Addhā hi so bhakkho <span class='var' id='note962' title='mamaṃ (bj, s2, s3, pts1)' href='#note962' title='mamaṃ (bj, s2, s3, pts1)'>mama</span> manāpo,<br>
Etassa <span class='var' id='note963' title='hetumpi (pts1)' href='#note963' title='hetumpi (pts1)'>hetumhi</span> vanaṃ paviṭṭho;<br>
Sohaṃ kathaṃ etto upārameyyaṃ,<br>
Aññaṃ varānaṃ catutthaṃ varassu”.</p>
<p><a class='ref sc' id='sc91' href='#sc91'>SC 91</a><a class='ref ms' id='ms23J_1277' href='#ms23J_1277'>Ms 23J_1277</a><a class='ref msdiv' id='msdiv461' href='#msdiv461'>Msdiv 461</a>“Na ve piyaṃ meti janinda tādiso,<br>
Attaṃ <span class='var' id='note964' title='niraṃkatvā (bj, pts1) | niraṅkatva (s2, s3)' href='#note964' title='niraṃkatvā (bj, pts1) | niraṅkatva (s2, s3)'>niraṃkacca</span> piyāni sevati;<br>
Attāva seyyo <span class='var' id='note965' title='paramāva (bahūsu)' href='#note965' title='paramāva (bahūsu)'>paramā ca</span> seyyo,<br>
Labbhā piyā <span class='var' id='note966' title='ocitattena (s2, s3, mr)' href='#note966' title='ocitattena (s2, s3, mr)'>ocitatthena</span> pacchā”.</p>
<p><a class='ref sc' id='sc92' href='#sc92'>SC 92</a><a class='ref pts-vp-pli' id='pts-vp-pli5.499' href='#pts-vp-pli5.499'></a><a class='ref ms' id='ms23J_1278' href='#ms23J_1278'>Ms 23J_1278</a><a class='ref msdiv' id='msdiv462' href='#msdiv462'>Msdiv 462</a>“Piyaṃ me mānusaṃ maṃsaṃ,<br>
Sutasoma vijānahi;<br>
<span class='var' id='note967' title='namhi sakko (bj, s3, pts1)' href='#note967' title='namhi sakko (bj, s3, pts1)'>Namhi sakkā</span> nivāretuṃ,<br>
<span class='var' id='note968' title='aññaṃ tuvaṃ (bj, s2, s3, pts1)'>Aññaṃ</span> varaṃ <span class='var' id='note969' title='samma varaṃ varassu (bj, s2, s3) | samma varaṃ varassūti (pts1)' href='#note968' title='aññaṃ tuvaṃ (bj, s2, s3, pts1)'>Aññaṃ</span> varaṃ <span class='var' id='note969' title='samma varaṃ varassu (bj, s2, s3) | samma varaṃ varassūti (pts1)'>samma varassu</span>”.</p>
<p><a class='ref sc' id='sc93' href='#sc93'>SC 93</a><a class='ref ms' id='ms23J_1279' href='#ms23J_1279'>Ms 23J_1279</a><a class='ref msdiv' id='msdiv463' href='#msdiv463'>Msdiv 463</a>“Yo ve piyaṃ meti <span class='var' id='note970' title='piyānukaṅkhī (bj, pts1)' href='#note970' title='piyānukaṅkhī (bj, pts1)'>piyānurakkhī</span>,<br>
Attaṃ niraṃkacca piyāni sevati;<br>
Soṇḍova <span class='var' id='note971' title='pītvana visassa thālaṃ (bj) | pitvā visamissathālaṃ (s2, s3, mr) | pītvāna visassathālaṃ (pts1)' href='#note971' title='pītvana visassa thālaṃ (bj) | pitvā visamissathālaṃ (s2, s3, mr) | pītvāna visassathālaṃ (pts1)'>pitvā visamissapānaṃ</span>,<br>
Teneva so hoti dukkhī parattha.</p>
<p><a class='ref sc' id='sc94' href='#sc94'>SC 94</a><a class='ref ms' id='ms23J_1280' href='#ms23J_1280'>Ms 23J_1280</a><a class='ref msdiv' id='msdiv464' href='#msdiv464'>Msdiv 464</a>Yo cīdha saṅkhāya piyāni hitvā,<br>
Kicchenapi sevati <span class='var' id='note972' title='ariyadhammaṃ (bj, pts1)' href='#note972' title='ariyadhammaṃ (bj, pts1)'>ariyadhamme</span>;<br>
Dukkhitova pitvāna yathosadhāni,<br>
Teneva so hoti sukhī parattha”.</p>
<p><a class='ref sc' id='sc95' href='#sc95'>SC 95</a><a class='ref ms' id='ms23J_1281' href='#ms23J_1281'>Ms 23J_1281</a><a class='ref msdiv' id='msdiv465' href='#msdiv465'>Msdiv 465</a>“Ohāyahaṃ pitaraṃ mātarañca,<br>
<span class='var' id='note973' title='manāpike (bj, s2, s3, pts1)'>Manāpiye</span> <span class='var' id='note974' title='kāmaguṇepi (s2, s3, mr)' href='#note973' title='manāpike (bj, s2, s3, pts1)'>Manāpiye</span> <span class='var' id='note974' title='kāmaguṇepi (s2, s3, mr)'>kāmaguṇe ca</span> pañca;<br>
Etassa hetumhi vanaṃ paviṭṭho,<br>
Taṃ te varaṃ kinti mahaṃ dadāmi”.</p>
<p><a class='ref sc' id='sc96' href='#sc96'>SC 96</a><a class='ref pts-vp-pli' id='pts-vp-pli5.500' href='#pts-vp-pli5.500'></a><a class='ref ms' id='ms23J_1282' href='#ms23J_1282'>Ms 23J_1282</a><a class='ref msdiv' id='msdiv466' href='#msdiv466'>Msdiv 466</a>“Na paṇḍitā diguṇamāhu vākyaṃ,<br>
Saccappaṭiññāva bhavanti santo;<br>
Varassu samma iti maṃ avoca,<br>
Iccabravī tvaṃ na hi te sameti”.</p>
<p><a class='ref sc' id='sc97' href='#sc97'>SC 97</a><a class='ref ms' id='ms23J_1283' href='#ms23J_1283'>Ms 23J_1283</a><a class='ref msdiv' id='msdiv467' href='#msdiv467'>Msdiv 467</a>“Apuññalābhaṃ ayasaṃ akittiṃ,<br>
Pāpaṃ bahuṃ duccaritaṃ kilesaṃ;<br>
Manussamaṃsassa <span class='var' id='note975' title='bhavo (s2, s3, mr)' href='#note975' title='bhavo (s2, s3, mr)'>kate</span> upāgā,<br>
Taṃ te varaṃ kinti mahaṃ dadeyyaṃ”.</p>
<p><a class='ref sc' id='sc98' href='#sc98'>SC 98</a><a class='ref ms' id='ms23J_1284' href='#ms23J_1284'>Ms 23J_1284</a><a class='ref msdiv' id='msdiv468' href='#msdiv468'>Msdiv 468</a>“Na taṃ varaṃ arahati jantu dātuṃ,<br>
Yaṃ vāpi datvāna avākareyya;<br>
Varassu samma avikampamāno,<br>
Pāṇaṃ cajitvānapi dassameva.</p>
<p><a class='ref sc' id='sc99' href='#sc99'>SC 99</a><a class='ref ms' id='ms23J_1285' href='#ms23J_1285'>Ms 23J_1285</a><a class='ref msdiv' id='msdiv469' href='#msdiv469'>Msdiv 469</a>Pāṇaṃ cajanti santo nāpi dhammaṃ,<br>
Saccappaṭiññāva bhavanti santo;<br>
Datvā varaṃ khippamavākarohi,<br>
Etena sampajja surājaseṭṭha.</p>
<p><a class='ref sc' id='sc100' href='#sc100'>SC 100</a><a class='ref pts-vp-pli' id='pts-vp-pli5.501' href='#pts-vp-pli5.501'></a><a class='ref ms' id='ms23J_1286' href='#ms23J_1286'>Ms 23J_1286</a><a class='ref msdiv' id='msdiv470' href='#msdiv470'>Msdiv 470</a>Caje <span class='var' id='note976' title='dhanaṃ caje (bj)'>dhanaṃ</span> <span class='var' id='note977' title='yo pana aṅgahetu (bj, pts1)' href='#note976' title='dhanaṃ caje (bj)'>dhanaṃ</span> <span class='var' id='note977' title='yo pana aṅgahetu (bj, pts1)'>aṅgavarassa hetu</span>,<br>
Aṅgaṃ caje jīvitaṃ rakkhamāno;<br>
Aṅgaṃ dhanaṃ jīvitañcāpi sabbaṃ,<br>
Caje naro dhammamanussaranto.</p>
<p><a class='ref sc' id='sc101' href='#sc101'>SC 101</a><a class='ref ms' id='ms23J_1287' href='#ms23J_1287'>Ms 23J_1287</a><a class='ref msdiv' id='msdiv471' href='#msdiv471'>Msdiv 471</a><span class='var' id='note978' title='yassā (bj, pts1)' href='#note978' title='yassā (bj, pts1)'>Yasmā</span> hi dhammaṃ puriso vijaññā,<br>
Ye cassa kaṅkhaṃ vinayanti santo;<br>
Taṃ hissa dīpañca parāyaṇañca,<br>
Na tena mittiṃ <span class='var' id='note979' title='jarayetha (bj, pts1)' href='#note979' title='jarayetha (bj, pts1)'>jirayetha</span> pañño”.</p>
<p><a class='ref sc' id='sc102' href='#sc102'>SC 102</a><a class='ref pts-vp-pli' id='pts-vp-pli5.502' href='#pts-vp-pli5.502'></a><a class='ref ms' id='ms23J_1288' href='#ms23J_1288'>Ms 23J_1288</a><a class='ref msdiv' id='msdiv472' href='#msdiv472'>Msdiv 472</a>“Addhā hi so bhakkho mama manāpo,<br>
Etassa hetumhi vanaṃ paviṭṭho;<br>
Sace ca maṃ yācasi etamatthaṃ,<br>
Etampi te samma varaṃ dadāmi.</p>
<p><a class='ref sc' id='sc103' href='#sc103'>SC 103</a><a class='ref pts-vp-pli' id='pts-vp-pli5.503' href='#pts-vp-pli5.503'></a><a class='ref ms' id='ms23J_1289' href='#ms23J_1289'>Ms 23J_1289</a><a class='ref msdiv' id='msdiv473' href='#msdiv473'>Msdiv 473</a>Satthā ca me hosi sakhā ca mesi,<br>
Vacanampi te samma ahaṃ akāsiṃ;<br>
<span class='var' id='note980' title='tvaṃpi (s2, mr)' href='#note980' title='tvaṃpi (s2, mr)'>Tuvampi</span> me samma karohi vākyaṃ,<br>
Ubhopi gantvāna pamocayāma”.</p>
<p><a class='ref sc' id='sc104' href='#sc104'>SC 104</a><a class='ref ms' id='ms23J_1290' href='#ms23J_1290'>Ms 23J_1290</a><a class='ref msdiv' id='msdiv474' href='#msdiv474'>Msdiv 474</a>“Satthā ca te homi sakhā ca tyamhi,<br>
Vacanampi me samma tuvaṃ akāsi;<br>
Ahampi te samma karomi vākyaṃ,<br>
Ubhopi gantvāna pamocayāma”.</p>
<p><a class='ref sc' id='sc105' href='#sc105'>SC 105</a><a class='ref ms' id='ms23J_1291' href='#ms23J_1291'>Ms 23J_1291</a><a class='ref msdiv' id='msdiv475' href='#msdiv475'>Msdiv 475</a>“Kammāsapādena <span class='var' id='note981' title='viheṭhitamhā (s2, mr) | viheṭhitattā (pts1)' href='#note981' title='viheṭhitamhā (s2, mr) | viheṭhitattā (pts1)'>viheṭhitattha</span>,<br>
Talāvutā assumukhā rudantā;<br>
Na jātu dubbhetha imassa rañño,<br>
Saccappaṭiññaṃ me paṭissuṇātha”.</p>
<p><a class='ref sc' id='sc106' href='#sc106'>SC 106</a><a class='ref ms' id='ms23J_1292' href='#ms23J_1292'>Ms 23J_1292</a><a class='ref msdiv' id='msdiv476' href='#msdiv476'>Msdiv 476</a>“Kammāsapādena viheṭhitamhā,<br>
Talāvutā assumukhā rudantā;<br>
Na jātu dubbhema imassa rañño,<br>
Saccappaṭiññaṃ te paṭissuṇāma”.</p>
<p><a class='ref sc' id='sc107' href='#sc107'>SC 107</a><a class='ref pts-vp-pli' id='pts-vp-pli5.504' href='#pts-vp-pli5.504'></a><a class='ref ms' id='ms23J_1293' href='#ms23J_1293'>Ms 23J_1293</a><a class='ref msdiv' id='msdiv477' href='#msdiv477'>Msdiv 477</a>“Yathā pitā vā atha vāpi mātā,<br>
Anukampakā atthakāmā pajānaṃ;<br>
<span class='var' id='note982' title='evampi vo (s2, s3) | evameva no (pts1)' href='#note982' title='evampi vo (s2, s3) | evameva no (pts1)'>Evameva vo</span> hotu ayañca rājā,<br>
Tumhe ca vo hotha yatheva puttā”.</p>
<p><a class='ref sc' id='sc108' href='#sc108'>SC 108</a><a class='ref ms' id='ms23J_1294' href='#ms23J_1294'>Ms 23J_1294</a><a class='ref msdiv' id='msdiv478' href='#msdiv478'>Msdiv 478</a>“Yathā pitā vā atha vāpi mātā,<br>
Anukampakā atthakāmā pajānaṃ;<br>
<span class='var' id='note983' title='evampi no (s2, s3)' href='#note983' title='evampi no (s2, s3)'>Evameva no</span> hotu ayañca rājā,<br>
Mayampi hessāma <span class='var' id='note984' title='tatheva (pts1)' href='#note984' title='tatheva (pts1)'>yatheva</span> puttā”.</p>
<p><a class='ref sc' id='sc109' href='#sc109'>SC 109</a><a class='ref pts-vp-pli' id='pts-vp-pli5.505' href='#pts-vp-pli5.505'></a><a class='ref ms' id='ms23J_1295' href='#ms23J_1295'>Ms 23J_1295</a><a class='ref msdiv' id='msdiv479' href='#msdiv479'>Msdiv 479</a>“Catuppadaṃ sakuṇañcāpi maṃsaṃ,<br>
Sūdehi randhaṃ sukataṃ suniṭṭhitaṃ;<br>
Sudhaṃva indo paribhuñjiyāna,<br>
Hitvā katheko ramasī araññe.</p>
<p><a class='ref sc' id='sc110' href='#sc110'>SC 110</a><a class='ref pts-vp-pli' id='pts-vp-pli5.506' href='#pts-vp-pli5.506'></a><a class='ref ms' id='ms23J_1296' href='#ms23J_1296'>Ms 23J_1296</a><a class='ref msdiv' id='msdiv480' href='#msdiv480'>Msdiv 480</a>Tā khattiyā vallivilākamajjhā,<br>
Alaṅkatā samparivārayitvā;<br>
Indaṃva devesu pamodayiṃsu,<br>
Hitvā katheko ramasī araññe.</p>
<p><a class='ref sc' id='sc111' href='#sc111'>SC 111</a><a class='ref ms' id='ms23J_1297' href='#ms23J_1297'>Ms 23J_1297</a><a class='ref msdiv' id='msdiv481' href='#msdiv481'>Msdiv 481</a>Tambūpadhāne bahugoṇakamhi,<br>
<span class='var' id='note985' title='sucimhi (bj, pts1)'>Subhamhi</span> sabbassayanamhi <span class='var' id='note986' title='saññate (bj, pts1) | laṅkate (s2, s3)' href='#note985' title='sucimhi (bj, pts1)'>Subhamhi</span> sabbassayanamhi <span class='var' id='note986' title='saññate (bj, pts1) | laṅkate (s2, s3)'>saṅge</span>;<br>
<span class='var' id='note987' title='sayanassa (bj, s2, s3, pts1, mr)' href='#note987' title='sayanassa (bj, s2, s3, pts1, mr)'>Seyyassa</span> majjhamhi sukhaṃ sayitvā,<br>
Hitvā katheko ramasī araññe.</p>
<p><a class='ref sc' id='sc112' href='#sc112'>SC 112</a><a class='ref ms' id='ms23J_1298' href='#ms23J_1298'>Ms 23J_1298</a><a class='ref msdiv' id='msdiv482' href='#msdiv482'>Msdiv 482</a>Pāṇissaraṃ kumbhathūṇaṃ nisīthe,<br>
Athopi ve nippurisampi tūriyaṃ;<br>
Bahuṃ sugītañca suvāditañca,<br>
Hitvā katheko ramasī araññe.</p>
<p><a class='ref sc' id='sc113' href='#sc113'>SC 113</a><a class='ref ms' id='ms23J_1299' href='#ms23J_1299'>Ms 23J_1299</a><a class='ref msdiv' id='msdiv483' href='#msdiv483'>Msdiv 483</a>Uyyānasampannaṃ pahūtamālyaṃ,<br>
<span class='var' id='note988' title='migāvirūpetapuraṃ (bj) | migācirūpetapuraṃ (pts1)' href='#note988' title='migāvirūpetapuraṃ (bj) | migācirūpetapuraṃ (pts1)'>Migājinūpetapuraṃ</span> surammaṃ;<br>
Hayehi nāgehi rathehupetaṃ,<br>
Hitvā katheko ramasī araññe”.</p>
<p><a class='ref sc' id='sc114' href='#sc114'>SC 114</a><a class='ref pts-vp-pli' id='pts-vp-pli5.507' href='#pts-vp-pli5.507'></a><a class='ref ms' id='ms23J_1300' href='#ms23J_1300'>Ms 23J_1300</a><a class='ref msdiv' id='msdiv484' href='#msdiv484'>Msdiv 484</a>“Kāḷapakkhe yathā cando,<br>
hāyateva suve suve;<br>
Kāḷapakkhūpamo rāja,<br>
asataṃ hoti samāgamo.</p>
<p><a class='ref sc' id='sc115' href='#sc115'>SC 115</a><a class='ref ms' id='ms23J_1301' href='#ms23J_1301'>Ms 23J_1301</a><a class='ref msdiv' id='msdiv485' href='#msdiv485'>Msdiv 485</a><span class='var' id='note989' title='yathā (bj)' href='#note989' title='yathā (bj)'>Yathāhaṃ</span> rasakamāgamma,<br>
<span class='var' id='note990' title='sūdakaṃ purisādhamaṃ (bj, pts1)' href='#note990' title='sūdakaṃ purisādhamaṃ (bj, pts1)'>sūdaṃ kāpurisādhamaṃ</span>;<br>
Akāsiṃ pāpakaṃ kammaṃ,<br>
yena gacchāmi duggatiṃ.</p>
<p><a class='ref sc' id='sc116' href='#sc116'>SC 116</a><a class='ref ms' id='ms23J_1302' href='#ms23J_1302'>Ms 23J_1302</a><a class='ref msdiv' id='msdiv486' href='#msdiv486'>Msdiv 486</a>Sukkapakkhe yathā cando,<br>
vaḍḍhateva suve suve;<br>
Sukkapakkhūpamo rāja,<br>
sataṃ hoti samāgamo.</p>
<p><a class='ref sc' id='sc117' href='#sc117'>SC 117</a><a class='ref ms' id='ms23J_1303' href='#ms23J_1303'>Ms 23J_1303</a><a class='ref msdiv' id='msdiv487' href='#msdiv487'>Msdiv 487</a>Yathāhaṃ tuvamāgamma,<br>
sutasoma vijānahi;<br>
Kāhāmi kusalaṃ kammaṃ,<br>
yena gacchāmi suggatiṃ.</p>
<p><a class='ref sc' id='sc118' href='#sc118'>SC 118</a><a class='ref pts-vp-pli' id='pts-vp-pli5.508' href='#pts-vp-pli5.508'></a><a class='ref ms' id='ms23J_1304' href='#ms23J_1304'>Ms 23J_1304</a><a class='ref msdiv' id='msdiv488' href='#msdiv488'>Msdiv 488</a>Thale yathā vāri janinda <span class='var' id='note991' title='vaṭṭaṃ (bj, pts1)' href='#note991' title='vaṭṭaṃ (bj, pts1)'>vuṭṭhaṃ</span>,<br>
Anaddhaneyyaṃ na ciraṭṭhitīkaṃ;<br>
Evampi hoti asataṃ samāgamo,<br>
Anaddhaneyyo udakaṃ thaleva.</p>
<p><a class='ref sc' id='sc119' href='#sc119'>SC 119</a><a class='ref ms' id='ms23J_1305' href='#ms23J_1305'>Ms 23J_1305</a><a class='ref msdiv' id='msdiv489' href='#msdiv489'>Msdiv 489</a>Sare yathā vāri janinda vuṭṭhaṃ,<br>
Ciraṭṭhitīkaṃ <span class='var' id='note992' title='naraviriyaseṭṭha (bj, pts1)' href='#note992' title='naraviriyaseṭṭha (bj, pts1)'>naravīraseṭṭha</span>;<br>
<span class='var' id='note993' title='evampi me (s2, s3) | evampi ce (pts1, mr)' href='#note993' title='evampi me (s2, s3) | evampi ce (pts1, mr)'>Evampi ve</span> hoti sataṃ samāgamo,<br>
<span class='var' id='note994' title='ciraṭṭhitikaṃ (mr)' href='#note994' title='ciraṭṭhitikaṃ (mr)'>Ciraṭṭhitīko</span> udakaṃ sareva.</p>
<p><a class='ref sc' id='sc120' href='#sc120'>SC 120</a><a class='ref ms' id='ms23J_1306' href='#ms23J_1306'>Ms 23J_1306</a><a class='ref msdiv' id='msdiv490' href='#msdiv490'>Msdiv 490</a>Abyāyiko hoti sataṃ samāgamo,<br>
Yāvampi tiṭṭheyya tatheva hoti;<br>
Khippañhi veti asataṃ samāgamo,<br>
Tasmā sataṃ dhammo asabbhi ārakā”.</p>
<p><a class='ref sc' id='sc121' href='#sc121'>SC 121</a><a class='ref pts-vp-pli' id='pts-vp-pli5.509' href='#pts-vp-pli5.509'></a><a class='ref ms' id='ms23J_1307' href='#ms23J_1307'>Ms 23J_1307</a><a class='ref msdiv' id='msdiv491' href='#msdiv491'>Msdiv 491</a>“<span class='var' id='note995' title='rājā na so yo (mr)' href='#note995' title='rājā na so yo (mr)'>Na so rājā yo</span> ajeyyaṃ jināti,<br>
Na so sakhā yo sakhāraṃ jināti;<br>
Na sā bhariyā yā patino na vibheti,<br>
Na te <span class='var' id='note996' title='puttā na te (mr)' href='#note996' title='puttā na te (mr)'>puttā</span> ye na bharanti jiṇṇaṃ.</p>
<p><a class='ref sc' id='sc122' href='#sc122'>SC 122</a><a class='ref ms' id='ms23J_1308' href='#ms23J_1308'>Ms 23J_1308</a><a class='ref msdiv' id='msdiv492' href='#msdiv492'>Msdiv 492</a>Na sā sabhā yattha na santi santo,<br>
Na te <span class='var' id='note997' title='santo na te (bj, mr)' href='#note997' title='santo na te (bj, mr)'>santo</span> ye na bhaṇanti dhammaṃ;<br>
Rāgañca dosañca pahāya mohaṃ,<br>
Dhammaṃ bhaṇantāva bhavanti santo.</p>
<p><a class='ref sc' id='sc123' href='#sc123'>SC 123</a><a class='ref ms' id='ms23J_1309' href='#ms23J_1309'>Ms 23J_1309</a><a class='ref msdiv' id='msdiv493' href='#msdiv493'>Msdiv 493</a><span class='var' id='note998' title='na bhāsamānaṃ (bj)' href='#note998' title='na bhāsamānaṃ (bj)'>Nābhāsamānaṃ</span> jānanti,<br>
missaṃ bālehi paṇḍitaṃ;<br>
Bhāsamānañca jānanti,<br>
desentaṃ amataṃ padaṃ.</p>
<p><a class='ref sc' id='sc124' href='#sc124'>SC 124</a><a class='ref ms' id='ms23J_1310' href='#ms23J_1310'>Ms 23J_1310</a><a class='ref msdiv' id='msdiv494' href='#msdiv494'>Msdiv 494</a>Bhāsaye jotaye dhammaṃ,<br>
Paggaṇhe isinaṃ dhajaṃ;<br>
Subhāsitaddhajā isayo,<br>
Dhammo hi isinaṃ dhajo”ti. (4212)</p>
</blockquote>
<p class='endsutta'><a class='ref sc' id='sc125' href='#sc125'>SC 125</a><a class='ref ms' id='ms23J_1311' href='#ms23J_1311'>Ms 23J_1311</a>Mahāsutasomajātakaṃ pañcamaṃ.</p>
<p class='endsection'><a class='ref sc' id='sc126' href='#sc126'>SC 126</a><a class='ref ms' id='ms23J_1312' href='#ms23J_1312'>Ms 23J_1312</a>Asītinipātaṃ niṭṭhitaṃ.</p>
<p class='uddana-intro'><a class='ref sc' id='sc127' href='#sc127'>SC 127</a><a class='ref ms' id='ms23J_1313' href='#ms23J_1313'>Ms 23J_1313</a>Tassuddānaṃ</p>
<blockquote class='uddanagatha'>
<p><a class='ref sc' id='sc128' href='#sc128'>SC 128</a><a class='ref ms' id='ms23J_1314' href='#ms23J_1314'>Ms 23J_1314</a>Sumukho pana haṃsavaro ca mahā,<br>
Sudhabhojaniko ca paro pavaro;<br>
Sakuṇāladijādhipativhayano,<br>
Sutasomavaruttamasavhayanoti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
