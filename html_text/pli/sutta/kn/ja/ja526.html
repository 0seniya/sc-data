<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja526' lang='pli'>
<header>
<ul>
<li class='division'>Jātaka</li>
<li>Paṇṇāsanipāta</li>
<li>Niḷinikāvagga</li>
</ul>
<h1><span class='var' id='note196' title='nilinikejātakaṃ (bj) | naḷinikājātaka (pts1)' href='#note196' title='nilinikejātakaṃ (bj) | naḷinikājātaka (pts1)'>1 Niḷinikājātaka</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.194</a><a class='ref ms' id='ms23J_255' href='#ms23J_255'>Ms 23J_255</a><a class='ref msdiv' id='msdiv1' href='#msdiv1'>Msdiv 1</a>“<span class='var' id='note197' title='uḍḍayhate (bj, pts1)' href='#note197' title='uḍḍayhate (bj, pts1)'>Uddayhate</span> janapado,<br>
raṭṭhañcāpi vinassati;<br>
Ehi <span class='var' id='note198' title='nilinike (bj) | naḷinike (s2, s3, pts1)' href='#note198' title='nilinike (bj) | naḷinike (s2, s3, pts1)'>niḷinike</span> gaccha,<br>
taṃ me brāhmaṇamānaya”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms23J_256' href='#ms23J_256'>Ms 23J_256</a><a class='ref msdiv' id='msdiv2' href='#msdiv2'>Msdiv 2</a>“Nāhaṃ dukkhakkhamā rāja,<br>
nāhaṃ addhānakovidā;<br>
Kathaṃ ahaṃ gamissāmi,<br>
vanaṃ kuñjarasevitaṃ”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms23J_257' href='#ms23J_257'>Ms 23J_257</a><a class='ref msdiv' id='msdiv3' href='#msdiv3'>Msdiv 3</a>“Phītaṃ janapadaṃ gantvā,<br>
hatthinā ca rathena ca;<br>
Dārusaṅghāṭayānena,<br>
evaṃ gaccha niḷinike.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.195</a><a class='ref ms' id='ms23J_258' href='#ms23J_258'>Ms 23J_258</a><a class='ref msdiv' id='msdiv4' href='#msdiv4'>Msdiv 4</a>Hatthiassarathe pattī,<br>
gacchevādāya khattiye;<br>
Taveva vaṇṇarūpena,<br>
vasaṃ tamānayissasi”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms23J_259' href='#ms23J_259'>Ms 23J_259</a><a class='ref msdiv' id='msdiv5' href='#msdiv5'>Msdiv 5</a>“Kadalīdhajapaññāṇo,<br>
ābhujīparivārito;<br>
Eso padissati rammo,<br>
isisiṅgassa assamo.</p>
<p><a class='ref sc' id='sc6' href='#sc6'>SC 6</a><a class='ref ms' id='ms23J_260' href='#ms23J_260'>Ms 23J_260</a><a class='ref msdiv' id='msdiv6' href='#msdiv6'>Msdiv 6</a>Eso aggissa saṅkhāto,<br>
eso dhūmo padissati;<br>
Maññe no aggiṃ hāpeti,<br>
isisiṅgo mahiddhiko”.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.196</a><a class='ref ms' id='ms23J_261' href='#ms23J_261'>Ms 23J_261</a><a class='ref msdiv' id='msdiv7' href='#msdiv7'>Msdiv 7</a>“Tañca disvāna āyantiṃ,<br>
āmuttamaṇikuṇḍalaṃ;<br>
Isisiṅgo pāvisi bhīto,<br>
assamaṃ paṇṇachādanaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms23J_262' href='#ms23J_262'>Ms 23J_262</a><a class='ref msdiv' id='msdiv8' href='#msdiv8'>Msdiv 8</a>Assamassa ca sā dvāre,<br>
<span class='var' id='note199' title='bheṇḍukenassa (bj, pts1)' href='#note199' title='bheṇḍukenassa (bj, pts1)'>geṇḍukenassa</span> kīḷati;<br>
Vidaṃsayantī aṅgāni,<br>
guyhaṃ pakāsitāni ca.</p>
<p><a class='ref sc' id='sc9' href='#sc9'>SC 9</a><a class='ref ms' id='ms23J_263' href='#ms23J_263'>Ms 23J_263</a><a class='ref msdiv' id='msdiv9' href='#msdiv9'>Msdiv 9</a>Tañca disvāna kīḷantiṃ,<br>
paṇṇasālagato jaṭī;<br>
Assamā nikkhamitvāna,<br>
idaṃ vacanamabravi.</p>
<p><a class='ref sc' id='sc10' href='#sc10'>SC 10</a><a class='ref ms' id='ms23J_264' href='#ms23J_264'>Ms 23J_264</a><a class='ref msdiv' id='msdiv10' href='#msdiv10'>Msdiv 10</a>Ambho ko nāma so rukkho,<br>
yassa tevaṃgataṃ phalaṃ;<br>
Dūrepi khittaṃ pacceti,<br>
na taṃ ohāya gacchati”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms23J_265' href='#ms23J_265'>Ms 23J_265</a><a class='ref msdiv' id='msdiv11' href='#msdiv11'>Msdiv 11</a>“Assamassa <span class='var' id='note200' title='mamaṃ (bj)' href='#note200' title='mamaṃ (bj)'>mama</span> brahme,<br>
samīpe gandhamādane;<br>
<span class='var' id='note201' title='pabbate (bj)' href='#note201' title='pabbate (bj)'>Bahavo</span> tādisā rukkhā,<br>
yassa tevaṃgataṃ phalaṃ;<br>
Dūrepi khittaṃ pacceti,<br>
na maṃ ohāya gacchati”.</p>
<p><a class='ref sc' id='sc12' href='#sc12'>SC 12</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.197</a><a class='ref ms' id='ms23J_266' href='#ms23J_266'>Ms 23J_266</a><a class='ref msdiv' id='msdiv12' href='#msdiv12'>Msdiv 12</a>“<span class='var' id='note202' title='etu (bj, s2, s3, mr)' href='#note202' title='etu (bj, s2, s3, mr)'>Etū</span> bhavaṃ assamimaṃ adetu,<br>
Pajjañca bhakkhañca paṭiccha dammi;<br>
Idamāsanaṃ atra bhavaṃ nisīdatu,<br>
Ito bhavaṃ mūlaphalāni <span class='var' id='note203' title='khādatu (bj) | bhuñjatūti (pts1)' href='#note203' title='khādatu (bj) | bhuñjatūti (pts1)'>bhuñjatu</span>.</p>
<p><a class='ref sc' id='sc13' href='#sc13'>SC 13</a><a class='ref ms' id='ms23J_267' href='#ms23J_267'>Ms 23J_267</a><a class='ref msdiv' id='msdiv13' href='#msdiv13'>Msdiv 13</a>Kiṃ te idaṃ ūrūnamantarasmiṃ,<br>
Supicchitaṃ kaṇharivappakāsati;<br>
Akkhāhi me pucchito etamatthaṃ,<br>
Kose nu te uttamaṅgaṃ paviṭṭhaṃ”.</p>
<p><a class='ref sc' id='sc14' href='#sc14'>SC 14</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.198</a><a class='ref ms' id='ms23J_268' href='#ms23J_268'>Ms 23J_268</a><a class='ref msdiv' id='msdiv14' href='#msdiv14'>Msdiv 14</a>“Ahaṃ vane mūlaphalesanaṃ caraṃ,<br>
<span class='var' id='note204' title='assādayiṃ (mr)' href='#note204' title='assādayiṃ (mr)'>Āsādayiṃ</span> acchaṃ sughorarūpaṃ;<br>
So maṃ patitvā sahasājjhapatto,<br>
Panujja maṃ <span class='var' id='note205' title='abbuhi (s2, s3, mr)' href='#note205' title='abbuhi (s2, s3, mr)'>abbahi</span> uttamaṅgaṃ.</p>
<p><a class='ref sc' id='sc15' href='#sc15'>SC 15</a><a class='ref ms' id='ms23J_269' href='#ms23J_269'>Ms 23J_269</a><a class='ref msdiv' id='msdiv15' href='#msdiv15'>Msdiv 15</a>Svāyaṃ vaṇo khajjati kaṇḍuvāyati,<br>
Sabbañca kālaṃ na labhāmi sātaṃ;<br>
Paho bhavaṃ kaṇḍumimaṃ vinetuṃ,<br>
Kurutaṃ bhavaṃ yācito brāhmaṇatthaṃ”.</p>
<p><a class='ref sc' id='sc16' href='#sc16'>SC 16</a><a class='ref ms' id='ms23J_270' href='#ms23J_270'>Ms 23J_270</a><a class='ref msdiv' id='msdiv16' href='#msdiv16'>Msdiv 16</a>“Gambhīrarūpo te vaṇo salohito,<br>
Apūtiko <span class='var' id='note206' title='pakkagandho (bj) | pannagandho (s2, s3, pts1)' href='#note206' title='pakkagandho (bj) | pannagandho (s2, s3, pts1)'>vaṇagandho</span> mahā ca;<br>
Karomi te kiñci kasāyayogaṃ,<br>
Yathā bhavaṃ paramasukhī bhaveyya”.</p>
<p><a class='ref sc' id='sc17' href='#sc17'>SC 17</a><a class='ref ms' id='ms23J_271' href='#ms23J_271'>Ms 23J_271</a><a class='ref msdiv' id='msdiv17' href='#msdiv17'>Msdiv 17</a>“Na mantayogā na kasāyayogā,<br>
Na osadhā <span class='var' id='note207' title='brahmacārī (bj, s2, pts1)' href='#note207' title='brahmacārī (bj, s2, pts1)'>brahmacāri</span> kamanti;<br>
<span class='var' id='note208' title='ghaṭṭe mudukena aṅgena (s2, s3) | yaṃ te mudū tena (pts1) | ghaṭṭe mudukena (c1)'>Yaṃ te mudu tena</span> vinehi <span class='var' id='note209' title='kaṇḍukaṃ (pts1)' href='#note208' title='ghaṭṭe mudukena aṅgena (s2, s3) | yaṃ te mudū tena (pts1) | ghaṭṭe mudukena (c1)'>Yaṃ te mudu tena</span> vinehi <span class='var' id='note209' title='kaṇḍukaṃ (pts1)'>kaṇḍuṃ</span>,<br>
Yathā ahaṃ paramasukhī bhaveyyaṃ”.</p>
<p><a class='ref sc' id='sc18' href='#sc18'>SC 18</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.199</a><a class='ref ms' id='ms23J_272' href='#ms23J_272'>Ms 23J_272</a><a class='ref msdiv' id='msdiv18' href='#msdiv18'>Msdiv 18</a>“Ito nu bhoto katamena assamo,<br>
Kacci bhavaṃ <span class='var' id='note210' title='abhiramasī (bj, pts1)' href='#note210' title='abhiramasī (bj, pts1)'>abhiramasi</span> araññe;<br>
<span class='var' id='note211' title='kacci te (pts1)' href='#note211' title='kacci te (pts1)'>Kacci nu te</span> mūlaphalaṃ pahūtaṃ,<br>
Kacci bhavantaṃ na vihiṃsanti vāḷā”.</p>
<p><a class='ref sc' id='sc19' href='#sc19'>SC 19</a><a class='ref ms' id='ms23J_273' href='#ms23J_273'>Ms 23J_273</a><a class='ref msdiv' id='msdiv19' href='#msdiv19'>Msdiv 19</a>“Ito ujuṃ uttarāyaṃ disāyaṃ,<br>
Khemānadī himavatā <span class='var' id='note212' title='pabhāti (bj, s2, s3, pts1)' href='#note212' title='pabhāti (bj, s2, s3, pts1)'>pabhāvī</span>;<br>
Tassā tīre assamo mayha rammo,<br>
Aho bhavaṃ assamaṃ mayhaṃ passe.</p>
<p><a class='ref sc' id='sc20' href='#sc20'>SC 20</a><a class='ref ms' id='ms23J_274' href='#ms23J_274'>Ms 23J_274</a><a class='ref msdiv' id='msdiv20' href='#msdiv20'>Msdiv 20</a>Ambā ca sālā tilakā ca jambuyo,<br>
Uddālakā pāṭaliyo ca phullā;<br>
Samantato kimpurisābhigītaṃ,<br>
Aho bhavaṃ assamaṃ mayhaṃ passe.</p>
<p><a class='ref sc' id='sc21' href='#sc21'>SC 21</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.200</a><a class='ref ms' id='ms23J_275' href='#ms23J_275'>Ms 23J_275</a><a class='ref msdiv' id='msdiv21' href='#msdiv21'>Msdiv 21</a>Tālā ca mūlā ca phalā ca mettha,<br>
Vaṇṇena gandhena upetarūpaṃ;<br>
Taṃ bhūmibhāgehi upetarūpaṃ,<br>
Aho bhavaṃ assamaṃ mayhaṃ passe.</p>
<p><a class='ref sc' id='sc22' href='#sc22'>SC 22</a><a class='ref ms' id='ms23J_276' href='#ms23J_276'>Ms 23J_276</a><a class='ref msdiv' id='msdiv22' href='#msdiv22'>Msdiv 22</a>Phalā ca mūlā ca pahūtamettha,<br>
Vaṇṇena gandhena rasenupetā;<br>
Āyanti ca luddakā taṃ padesaṃ,<br>
Mā me tato mūlaphalaṃ ahāsuṃ”.</p>
<p><a class='ref sc' id='sc23' href='#sc23'>SC 23</a><a class='ref ms' id='ms23J_277' href='#ms23J_277'>Ms 23J_277</a><a class='ref msdiv' id='msdiv23' href='#msdiv23'>Msdiv 23</a>“Pitā mamaṃ mūlaphalesanaṃ gato,<br>
Idāni āgacchati sāyakāle;<br>
Ubhova gacchāmase assamaṃ taṃ,<br>
Yāva pitā mūlaphalato etu”.</p>
<p><a class='ref sc' id='sc24' href='#sc24'>SC 24</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.201</a><a class='ref ms' id='ms23J_278' href='#ms23J_278'>Ms 23J_278</a><a class='ref msdiv' id='msdiv24' href='#msdiv24'>Msdiv 24</a>“Aññe bahū isayo sādhurūpā,<br>
Rājīsayo anumagge vasanti;<br>
Teyeva pucchesi mamassamaṃ taṃ,<br>
Te taṃ nayissanti mamaṃ sakāse”.</p>
<p><a class='ref sc' id='sc25' href='#sc25'>SC 25</a><a class='ref ms' id='ms23J_279' href='#ms23J_279'>Ms 23J_279</a><a class='ref msdiv' id='msdiv25' href='#msdiv25'>Msdiv 25</a>“Na te kaṭṭhāni bhinnāni,<br>
na te udakamābhataṃ;<br>
<span class='var' id='note213' title='aggipi (bj, s2, s3, pts1)'>Aggīpi</span> te na <span class='var' id='note214' title='hāsito (bj, s2, s3)' href='#note213' title='aggipi (bj, s2, s3, pts1)'>Aggīpi</span> te na <span class='var' id='note214' title='hāsito (bj, s2, s3)'>hāpito</span>,<br>
kiṃ nu mandova jhāyasi.</p>
<p><a class='ref sc' id='sc26' href='#sc26'>SC 26</a><a class='ref ms' id='ms23J_280' href='#ms23J_280'>Ms 23J_280</a><a class='ref msdiv' id='msdiv26' href='#msdiv26'>Msdiv 26</a>Bhinnāni kaṭṭhāni huto ca aggi,<br>
Tapanīpi te samitā <span class='var' id='note215' title='brahmacāri (bj)' href='#note215' title='brahmacāri (bj)'>brahmacārī</span>;<br>
Pīṭhañca mayhaṃ udakañca hoti,<br>
Ramasi <span class='var' id='note216' title='tvaṃ (bj)' href='#note216' title='tvaṃ (bj)'>tuvaṃ</span> brahmabhūto puratthā.</p>
<p><a class='ref sc' id='sc27' href='#sc27'>SC 27</a><a class='ref ms' id='ms23J_281' href='#ms23J_281'>Ms 23J_281</a><a class='ref msdiv' id='msdiv27' href='#msdiv27'>Msdiv 27</a>Abhinnakaṭṭhosi anābhatodako,<br>
<span class='var' id='note217' title='ahāsitaggīsi (bj, s2, s3) | ahāpitaggīpi (mr)'>Ahāpitaggīsi</span> <span class='var' id='note218' title='asiṭṭhabhojano (mr)' href='#note217' title='ahāsitaggīsi (bj, s2, s3) | ahāpitaggīpi (mr)'>Ahāpitaggīsi</span> <span class='var' id='note218' title='asiṭṭhabhojano (mr)'>asiddhabhojano</span>;<br>
Na me tuvaṃ ālapasī mamajja,<br>
Naṭṭhaṃ nu kiṃ cetasikañca dukkhaṃ”.</p>
<p><a class='ref sc' id='sc28' href='#sc28'>SC 28</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.202</a><a class='ref ms' id='ms23J_282' href='#ms23J_282'>Ms 23J_282</a><a class='ref msdiv' id='msdiv28' href='#msdiv28'>Msdiv 28</a>“Idhāgamā jaṭilo brahmacārī,<br>
Sudassaneyyo sutanū vineti;<br>
Nevātidīgho na panātirasso,<br>
Sukaṇhakaṇhacchadanehi bhoto.</p>
<p><a class='ref sc' id='sc29' href='#sc29'>SC 29</a><a class='ref ms' id='ms23J_283' href='#ms23J_283'>Ms 23J_283</a><a class='ref msdiv' id='msdiv29' href='#msdiv29'>Msdiv 29</a>Amassujāto apurāṇavaṇṇī,<br>
Ādhārarūpañca panassa kaṇṭhe;<br>
Dve <span class='var' id='note219' title='dvepassa (bj) | dvāssa (pts1)' href='#note219' title='dvepassa (bj) | dvāssa (pts1)'>yamā</span> gaṇḍā ure sujātā,<br>
<span class='var' id='note220' title='sovaṇṇapiṇḍūpanibhā (bj, pts1) | suvaṇṇatiṇḍusannibhā (s2, s3)' href='#note220' title='sovaṇṇapiṇḍūpanibhā (bj, pts1) | suvaṇṇatiṇḍusannibhā (s2, s3)'>Suvaṇṇatindukanibhā</span> pabhassarā.</p>
<p><a class='ref sc' id='sc30' href='#sc30'>SC 30</a><a class='ref ms' id='ms23J_284' href='#ms23J_284'>Ms 23J_284</a><a class='ref msdiv' id='msdiv30' href='#msdiv30'>Msdiv 30</a>Mukhañca tassa bhusadassaneyyaṃ,<br>
Kaṇṇesu lambanti ca kuñcitaggā;<br>
Te jotare carato māṇavassa,<br>
Suttañca yaṃ saṃyamanaṃ jaṭānaṃ.</p>
<p><a class='ref sc' id='sc31' href='#sc31'>SC 31</a><a class='ref ms' id='ms23J_285' href='#ms23J_285'>Ms 23J_285</a><a class='ref msdiv' id='msdiv31' href='#msdiv31'>Msdiv 31</a>Aññā ca tassa <span class='var' id='note221' title='saññamanī (bj, pts1)' href='#note221' title='saññamanī (bj, pts1)'>saṃyamāni</span> catasso,<br>
<span class='var' id='note222' title='nīlāpi tā (pts1)'>Nīlā pītā</span> <span class='var' id='note223' title='lohitakā (s2, s3, pts1, mr)' href='#note222' title='nīlāpi tā (pts1)'>Nīlā pītā</span> <span class='var' id='note223' title='lohitakā (s2, s3, pts1, mr)'>lohitikā</span> ca setā;<br>
Tā <span class='var' id='note224' title='saṃsare (bj, s2, s3)' href='#note224' title='saṃsare (bj, s2, s3)'>piṃsare</span> carato māṇavassa,<br>
<span class='var' id='note225' title='cirīṭi ... (bj, pts1)' href='#note225' title='cirīṭi ... (bj, pts1)'>Tiriṭisaṅghāriva</span> pāvusamhi.</p>
<p><a class='ref sc' id='sc32' href='#sc32'>SC 32</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.203</a><a class='ref ms' id='ms23J_286' href='#ms23J_286'>Ms 23J_286</a><a class='ref msdiv' id='msdiv32' href='#msdiv32'>Msdiv 32</a>Na <span class='var' id='note226' title='mekhalaṃ (bj, s2, s3, pts1)' href='#note226' title='mekhalaṃ (bj, s2, s3, pts1)'>mikhalaṃ</span> muñjamayaṃ dhāreti,<br>
Na <span class='var' id='note227' title='santace (bj) | santacaṃ (pts1) | santare (mr)' href='#note227' title='santace (bj) | santacaṃ (pts1) | santare (mr)'>santhare</span> no pana pabbajassa;<br>
Tā jotare <span class='var' id='note228' title='jaṅghanantare (s2, s3) | jaghanavare (pts1)' href='#note228' title='jaṅghanantare (s2, s3) | jaghanavare (pts1)'>jaghanantare</span> vilaggā,<br>
Sateratā vijjurivantalikkhe.</p>
<p><a class='ref sc' id='sc33' href='#sc33'>SC 33</a><a class='ref ms' id='ms23J_287' href='#ms23J_287'>Ms 23J_287</a><a class='ref msdiv' id='msdiv33' href='#msdiv33'>Msdiv 33</a>Akhīlakāni ca avaṇṭakāni,<br>
Heṭṭhā nabhyā kaṭisamohitāni;<br>
Aghaṭṭitā niccakīḷaṃ karonti,<br>
Haṃ tāta kiṃrukkhaphalāni tāni.</p>
<p><a class='ref sc' id='sc34' href='#sc34'>SC 34</a><a class='ref ms' id='ms23J_288' href='#ms23J_288'>Ms 23J_288</a><a class='ref msdiv' id='msdiv34' href='#msdiv34'>Msdiv 34</a>Jaṭā ca tassa bhusadassaneyyā,<br>
Parosataṃ vellitaggā sugandhā;<br>
Dvedhā siro sādhu vibhattarūpo,<br>
Aho nu kho mayha tathā jaṭāssu.</p>
<p><a class='ref sc' id='sc35' href='#sc35'>SC 35</a><a class='ref ms' id='ms23J_289' href='#ms23J_289'>Ms 23J_289</a><a class='ref msdiv' id='msdiv35' href='#msdiv35'>Msdiv 35</a>Yadā ca so pakirati tā jaṭāyo,<br>
Vaṇṇena gandhena upetarūpā;<br>
Nīluppalaṃ vātasameritaṃva,<br>
Tatheva saṃvāti panassamo ayaṃ.</p>
<p><a class='ref sc' id='sc36' href='#sc36'>SC 36</a><a class='ref ms' id='ms23J_290' href='#ms23J_290'>Ms 23J_290</a><a class='ref msdiv' id='msdiv36' href='#msdiv36'>Msdiv 36</a>Paṅko ca tassa bhusadassaneyyo,<br>
Netādiso yādiso <span class='var' id='note229' title='mayhakāyo (bj, s2, s3, pts1)' href='#note229' title='mayhakāyo (bj, s2, s3, pts1)'>mayhaṃ kāye</span>;<br>
So vāyatī erito mālutena,<br>
Vanaṃ yathā aggagimhe suphullaṃ.</p>
<p><a class='ref sc' id='sc37' href='#sc37'>SC 37</a><a class='ref ms' id='ms23J_291' href='#ms23J_291'>Ms 23J_291</a><a class='ref msdiv' id='msdiv37' href='#msdiv37'>Msdiv 37</a>Nihanti so rukkhaphalaṃ pathabyā,<br>
Sucittarūpaṃ ruciraṃ dassaneyyaṃ;<br>
Khittañca tassa punareti hatthaṃ,<br>
Haṃ tāta kiṃrukkhaphalaṃ nu kho taṃ.</p>
<p><a class='ref sc' id='sc38' href='#sc38'>SC 38</a><a class='ref ms' id='ms23J_292' href='#ms23J_292'>Ms 23J_292</a><a class='ref msdiv' id='msdiv38' href='#msdiv38'>Msdiv 38</a>Dantā ca tassa bhusadassaneyyā,<br>
Suddhā samā saṅkhavarūpapannā;<br>
Mano pasādenti vivariyamānā,<br>
<span class='var' id='note230' title='naha (bj, pts1)' href='#note230' title='naha (bj, pts1)'>Na hi</span> nūna so sākamakhādi tehi.</p>
<p><a class='ref sc' id='sc39' href='#sc39'>SC 39</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.204</a><a class='ref ms' id='ms23J_293' href='#ms23J_293'>Ms 23J_293</a><a class='ref msdiv' id='msdiv39' href='#msdiv39'>Msdiv 39</a>Akakkasaṃ aggaḷitaṃ muhuṃ muduṃ,<br>
Ujuṃ anuddhataṃ acapalamassa bhāsitaṃ;<br>
Rudaṃ manuññaṃ karavīkasussaraṃ,<br>
Hadayaṅgamaṃ rañjayateva me mano.</p>
<p><a class='ref sc' id='sc40' href='#sc40'>SC 40</a><a class='ref ms' id='ms23J_294' href='#ms23J_294'>Ms 23J_294</a><a class='ref msdiv' id='msdiv40' href='#msdiv40'>Msdiv 40</a>Bindussaro <span class='var' id='note231' title='nātivissaṭṭhavākyo (bj, s2, s3, pts1)' href='#note231' title='nātivissaṭṭhavākyo (bj, s2, s3, pts1)'>nātivisaṭṭhavākyo</span>,<br>
Na nūna sajjhāyamatippayutto;<br>
Icchāmi <span class='var' id='note232' title='kho (bj, s2, s3, pts1)' href='#note232' title='kho (bj, s2, s3, pts1)'>bho</span> taṃ punadeva daṭṭhuṃ,<br>
Mitto <span class='var' id='note233' title='mittaṃ hi (bj, pts1) | mittañhi (s2, s3)'>hi</span> me <span class='var' id='note234' title='māṇavāhu (bj, s2, s3) | māṇavāhū (pts1)' href='#note233' title='mittaṃ hi (bj, pts1) | mittañhi (s2, s3)'>hi</span> me <span class='var' id='note234' title='māṇavāhu (bj, s2, s3) | māṇavāhū (pts1)'>māṇavohu</span> puratthā.</p>
<p><a class='ref sc' id='sc41' href='#sc41'>SC 41</a><a class='ref ms' id='ms23J_295' href='#ms23J_295'>Ms 23J_295</a><a class='ref msdiv' id='msdiv41' href='#msdiv41'>Msdiv 41</a>Susandhi sabbattha vimaṭṭhimaṃ vaṇaṃ,<br>
<span class='var' id='note235' title='puthu (s2, s3, mr) | puthuṃ (pts1)' href='#note235' title='puthu (s2, s3, mr) | puthuṃ (pts1)'>Puthū</span> sujātaṃ kharapattasannitaṃ;<br>
Teneva maṃ uttariyāna māṇavo,<br>
Vivaritaṃ ūruṃ jaghanena piḷayi.</p>
<p><a class='ref sc' id='sc42' href='#sc42'>SC 42</a><a class='ref ms' id='ms23J_296' href='#ms23J_296'>Ms 23J_296</a><a class='ref msdiv' id='msdiv42' href='#msdiv42'>Msdiv 42</a>Tapanti ābhanti virocare ca,<br>
Sateratā vijjurivantalikkhe;<br>
Bāhā mudū añjanalomasādisā,<br>
Vicitravaṭṭaṅgulikāssa sobhare.</p>
<p><a class='ref sc' id='sc43' href='#sc43'>SC 43</a><a class='ref ms' id='ms23J_297' href='#ms23J_297'>Ms 23J_297</a><a class='ref msdiv' id='msdiv43' href='#msdiv43'>Msdiv 43</a>Akakkasaṅgo na ca dīghalomo,<br>
Nakhāssa dīghā api lohitaggā;<br>
Mudūhi bāhāhi palissajanto,<br>
Kalyāṇarūpo <span class='var' id='note236' title='ramayhaṃ (mr)' href='#note236' title='ramayhaṃ (mr)'>ramayaṃ</span> upaṭṭhahi.</p>
<p><a class='ref sc' id='sc44' href='#sc44'>SC 44</a><a class='ref ms' id='ms23J_298' href='#ms23J_298'>Ms 23J_298</a><a class='ref msdiv' id='msdiv44' href='#msdiv44'>Msdiv 44</a>Dumassa tūlūpanibhā pabhassarā,<br>
Suvaṇṇakambutalavaṭṭasucchavi;<br>
Hatthā mudū tehi maṃ samphusitvā,<br>
Ito gato tena maṃ dahanti tāta.</p>
<p><a class='ref sc' id='sc45' href='#sc45'>SC 45</a><a class='ref ms' id='ms23J_299' href='#ms23J_299'>Ms 23J_299</a><a class='ref msdiv' id='msdiv45' href='#msdiv45'>Msdiv 45</a><span class='var' id='note237' title='naha nūna (bj, pts1)' href='#note237' title='naha nūna (bj, pts1)'>Na nūna</span> so khārividhaṃ ahāsi,<br>
Na nūna so kaṭṭhāni sayaṃ abhañji;<br>
Na nūna so hanti dume <span class='var' id='note238' title='kudhāriyā (mr)' href='#note238' title='kudhāriyā (mr)'>kuṭhāriyā</span>,<br>
<span class='var' id='note239' title='na pissa (bj, s2, s3, pts1)' href='#note239' title='na pissa (bj, s2, s3, pts1)'>Na hissa</span> hatthesu khilāni atthi.</p>
<p><a class='ref sc' id='sc46' href='#sc46'>SC 46</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.205</a><a class='ref ms' id='ms23J_300' href='#ms23J_300'>Ms 23J_300</a><a class='ref msdiv' id='msdiv46' href='#msdiv46'>Msdiv 46</a>Accho ca kho tassa vaṇaṃ akāsi,<br>
So maṃbravi sukhitaṃ maṃ karohi;<br>
Tāhaṃ kariṃ tena mamāsi sokhyaṃ,<br>
So cabravi ‘sukhitosmī’ti brahme.</p>
<p><a class='ref sc' id='sc47' href='#sc47'>SC 47</a><a class='ref ms' id='ms23J_301' href='#ms23J_301'>Ms 23J_301</a><a class='ref msdiv' id='msdiv47' href='#msdiv47'>Msdiv 47</a>Ayañca te māluvapaṇṇasanthatā,<br>
Vikiṇṇarūpāva mayā ca tena ca;<br>
Kilantarūpā udake ramitvā,<br>
Punappunaṃ paṇṇakuṭiṃ vajāma.</p>
<p><a class='ref sc' id='sc48' href='#sc48'>SC 48</a><a class='ref ms' id='ms23J_302' href='#ms23J_302'>Ms 23J_302</a><a class='ref msdiv' id='msdiv48' href='#msdiv48'>Msdiv 48</a>Na majja mantā paṭibhanti tāta,<br>
Na aggihuttaṃ napi <span class='var' id='note240' title='yaññatantraṃ (bj) | yañña tatra (s2, s3, pts1) | yaññaṃ tatra (mr)' href='#note240' title='yaññatantraṃ (bj) | yañña tatra (s2, s3, pts1) | yaññaṃ tatra (mr)'>yaññatantaṃ</span>;<br>
Na cāpi te mūlaphalāni bhuñje,<br>
Yāva na passāmi taṃ brahmacāriṃ.</p>
<p><a class='ref sc' id='sc49' href='#sc49'>SC 49</a><a class='ref ms' id='ms23J_303' href='#ms23J_303'>Ms 23J_303</a><a class='ref msdiv' id='msdiv49' href='#msdiv49'>Msdiv 49</a>Addhā pajānāsi tuvampi tāta,<br>
Yassaṃ <span class='var' id='note241' title='disāyaṃ (bj, s2, s3, pts1, mr)' href='#note241' title='disāyaṃ (bj, s2, s3, pts1, mr)'>disaṃ</span> vasate brahmacārī;<br>
Taṃ maṃ disaṃ pāpaya tāta khippaṃ,<br>
Mā te ahaṃ amarimassamamhi.</p>
<p><a class='ref sc' id='sc50' href='#sc50'>SC 50</a><a class='ref ms' id='ms23J_304' href='#ms23J_304'>Ms 23J_304</a><a class='ref msdiv' id='msdiv50' href='#msdiv50'>Msdiv 50</a><span class='var' id='note242' title='vicitrapupphaṃ (bj, pts1)' href='#note242' title='vicitrapupphaṃ (bj, pts1)'>Vicitraphullaṃ</span> hi vanaṃ sutaṃ mayā,<br>
Dijābhighuṭṭhaṃ dijasaṅghasevitaṃ;<br>
Taṃ maṃ vanaṃ pāpaya tāta khippaṃ,<br>
Purā te pāṇaṃ vijahāmi assame”.</p>
<p><a class='ref sc' id='sc51' href='#sc51'>SC 51</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 5.207</a><a class='ref ms' id='ms23J_305' href='#ms23J_305'>Ms 23J_305</a><a class='ref msdiv' id='msdiv51' href='#msdiv51'>Msdiv 51</a>“Imasmāhaṃ jotirase vanamhi,<br>
Gandhabbadevaccharasaṅghasevite;<br>
Isīnamāvāse sanantanamhi,<br>
Netādisaṃ aratiṃ pāpuṇetha.</p>
<p><a class='ref sc' id='sc52' href='#sc52'>SC 52</a><a class='ref ms' id='ms23J_306' href='#ms23J_306'>Ms 23J_306</a><a class='ref msdiv' id='msdiv52' href='#msdiv52'>Msdiv 52</a>Bhavanti mittāni atho na honti,<br>
Ñātīsu mittesu karonti pemaṃ;<br>
Ayañca jammo kissa vā niviṭṭho,<br>
Yo neva jānāti kutomhi āgato.</p>
<p><a class='ref sc' id='sc53' href='#sc53'>SC 53</a><a class='ref ms' id='ms23J_307' href='#ms23J_307'>Ms 23J_307</a><a class='ref msdiv' id='msdiv53' href='#msdiv53'>Msdiv 53</a>Saṃvāsena hi mittāni,<br>
<span class='var' id='note243' title='sandhiyanti (s2, s3, c1)' href='#note243' title='sandhiyanti (s2, s3, c1)'>sandhīyanti</span> punappunaṃ;<br>
<span class='var' id='note244' title='sā ca metti (pts1)' href='#note244' title='sā ca metti (pts1)'>Sveva mitto</span> asaṅgantu,<br>
asaṃvāsena jīrati.</p>
<p><a class='ref sc' id='sc54' href='#sc54'>SC 54</a><a class='ref ms' id='ms23J_308' href='#ms23J_308'>Ms 23J_308</a><a class='ref msdiv' id='msdiv54' href='#msdiv54'>Msdiv 54</a>Sace tuvaṃ dakkhasi brahmacāriṃ,<br>
Sace tuvaṃ sallape brahmacārinā;<br>
Sampannasassaṃva mahodakena,<br>
Tapoguṇaṃ khippamimaṃ <span class='var' id='note245' title='pahassasi (bj, s2, s3, pts1)' href='#note245' title='pahassasi (bj, s2, s3, pts1)'>pahissasi</span>.</p>
<p><a class='ref sc' id='sc55' href='#sc55'>SC 55</a><a class='ref ms' id='ms23J_309' href='#ms23J_309'>Ms 23J_309</a><a class='ref msdiv' id='msdiv55' href='#msdiv55'>Msdiv 55</a><span class='var' id='note246' title='punappi (pts1)' href='#note246' title='punappi (pts1)'>Punapi</span> ce dakkhasi brahmacāriṃ,<br>
<span class='var' id='note247' title='punappi (pts1)' href='#note247' title='punappi (pts1)'>Punapi</span> ce sallape brahmacārinā;<br>
Sampannasassaṃva mahodakena,<br>
Usmāgataṃ khippamimaṃ pahissasi.</p>
<p><a class='ref sc' id='sc56' href='#sc56'>SC 56</a><a class='ref ms' id='ms23J_310' href='#ms23J_310'>Ms 23J_310</a><a class='ref msdiv' id='msdiv56' href='#msdiv56'>Msdiv 56</a>Bhūtāni <span class='var' id='note248' title='etāni (pts1)' href='#note248' title='etāni (pts1)'>hetāni</span> caranti tāta,<br>
Virūparūpena manussaloke;<br>
Na tāni sevetha naro sapañño,<br>
Āsajja naṃ nassati brahmacārī”ti.</p>
</blockquote>
<p class='endsutta'><a class='ref sc' id='sc57' href='#sc57'>SC 57</a><a class='ref ms' id='ms23J_311' href='#ms23J_311'>Ms 23J_311</a><span class='var' id='note249' title='nalinijātakaṃ (bj) | naḷinijātakaṃ (pts1)' href='#note249' title='nalinijātakaṃ (bj) | naḷinijātakaṃ (pts1)'>Niḷinikājātakaṃ</span> paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
