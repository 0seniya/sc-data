<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja304' lang='pli'>
<header>
<ul>
<li class='division'>Jātaka</li>
<li>Catukkanipāta</li>
<li>Kāliṅgavagga</li>
</ul>
<h1>304. Daddarajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3.16' href='#pts-vp-pli3.16'>PTS vp Pali 3.16</a><a class='ref ms' id='ms22J_898' href='#ms22J_898'>Ms 22J_898</a><a class='ref msdiv' id='msdiv13' href='#msdiv13'>Msdiv 13</a>“Imāni maṃ daddara tāpayanti,<br>
Vācāduruttāni manussaloke;<br>
Maṇḍūkabhakkhā udakantasevī,<br>
Āsīvisaṃ maṃ avisā sapanti”.</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli3.17' href='#pts-vp-pli3.17'>PTS vp Pali 3.17</a><a class='ref ms' id='ms22J_899' href='#ms22J_899'>Ms 22J_899</a><a class='ref msdiv' id='msdiv14' href='#msdiv14'>Msdiv 14</a>“Sakā raṭṭhā pabbājito,<br>
aññaṃ janapadaṃ gato;<br>
Mahantaṃ koṭṭhaṃ kayirātha,<br>
<span class='var' id='note490' title='duruttāni (mr)'>duruttānaṃ</span> nidhetave.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_900' href='#ms22J_900'>Ms 22J_900</a><a class='ref msdiv' id='msdiv15' href='#msdiv15'>Msdiv 15</a>Yattha posaṃ na jānanti,<br>
jātiyā vinayena vā;<br>
Na tattha mānaṃ kayirātha,<br>
vasamaññātake jane.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_901' href='#ms22J_901'>Ms 22J_901</a><a class='ref msdiv' id='msdiv16' href='#msdiv16'>Msdiv 16</a>Videsavāsaṃ vasato,<br>
<span class='var' id='note491' title='jātavedabhayenapi (mr)'>jātavedasamenapi</span>;<br>
Khamitabbaṃ sapaññena,<br>
api dāsassa tajjitan”ti.</p>
</blockquote>
<p class='endsutta'><a class='ref sc' id='sc5' href='#sc5'>SC 5</a><a class='ref ms' id='ms22J_902' href='#ms22J_902'>Ms 22J_902</a>Daddarajātakaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
