<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja381' lang='pli'>
<header>
<ul>
<li class='division'>Jātaka</li>
<li>Chakkanipāta</li>
<li>Avāriyavagga</li>
</ul>
<h1>381. Migālopajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts3.255' href='#pts3.255'></a><a class='ref ms' id='ms22J_1356' href='#ms22J_1356'>Ms 22J_1356</a><a class='ref msdiv' id='msdiv34' href='#msdiv34'>Msdiv 34</a>“Na me rucci migālopa,<br>
yassa te tādisī gatī;<br>
Atuccaṃ tāta patasi,<br>
abhūmiṃ tāta sevasi.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1357' href='#ms22J_1357'>Ms 22J_1357</a><a class='ref msdiv' id='msdiv35' href='#msdiv35'>Msdiv 35</a>Catukkaṇṇaṃva kedāraṃ,<br>
yadā te pathavī siyā;<br>
Tato tāta nivattassu,<br>
māssu etto paraṃ gami”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1358' href='#ms22J_1358'>Ms 22J_1358</a><a class='ref msdiv' id='msdiv36' href='#msdiv36'>Msdiv 36</a>“Santi aññepi sakuṇā,<br>
pattayānā vihaṅgamā;<br>
Akkhittā vātavegena,<br>
naṭṭhā te sassatīsamā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1359' href='#ms22J_1359'>Ms 22J_1359</a><a class='ref msdiv' id='msdiv37' href='#msdiv37'>Msdiv 37</a>Akatvā <span class='var' id='note779' title='aparaṇṇassa (bj, s2, s3, pts1)' href='#note779' title='aparaṇṇassa (bj, s2, s3, pts1)'>apanandassa</span>,<br>
pitu vuddhassa sāsanaṃ;<br>
Kālavāte atikkamma,<br>
verambhānaṃ vasaṃ <span class='var' id='note780' title='gato (bj)' href='#note780' title='gato (bj)'>agā</span>.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1360' href='#ms22J_1360'>Ms 22J_1360</a><a class='ref msdiv' id='msdiv38' href='#msdiv38'>Msdiv 38</a>Tassa puttā ca dārā ca,<br>
ye caññe anujīvino;<br>
Sabbe byasanamāpāduṃ,<br>
anovādakare dije.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1361' href='#ms22J_1361'>Ms 22J_1361</a><a class='ref msdiv' id='msdiv39' href='#msdiv39'>Msdiv 39</a>Evampi idha vuddhānaṃ,<br>
yo vākyaṃ nāvabujjhati;<br>
<span class='var' id='note781' title='atisīmaṃ caro (bj, s2, s3, mr)' href='#note781' title='atisīmaṃ caro (bj, s2, s3, mr)'>Atisīmacaro</span> ditto,<br>
gijjhovātītasāsano;<br>
Sabbe byasanaṃ papponti,<br>
akatvā vuddhasāsanan”ti.</p>
</blockquote>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms22J_1362' href='#ms22J_1362'>Ms 22J_1362</a>Migālopajātakaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
