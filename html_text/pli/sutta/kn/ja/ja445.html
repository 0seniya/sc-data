<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja445' lang='pli'>
<header>
<ul>
<li class='division'>Jātaka</li>
<li>Dasakanipāta</li>
<li>Catudvāravagga</li>
</ul>
<h1>445. Nigrodhajātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts4.41'></a><a class='ref ms' id='ms22J_1986'>Ms 22J_1986</a><a class='ref msdiv' id='msdiv72'>Msdiv 72</a>“<span class='var' id='note1166' title='na cāhametaṃ (bj)'>Na vāhametaṃ</span> jānāmi,<br>
ko vāyaṃ <span class='var' id='note1167' title='cāti vā (bj) | cāri vā (s2, s3)'>kassa vāti vā</span>;<br>
Yathā sākho <span class='var' id='note1168' title='vadī (bj, pts1) | vadi (s2, s3)'>cari</span> evaṃ,<br>
nigrodha kinti maññasi.</p>
<p><a class='ref sc' id='sc2'>SC 2</a><a class='ref ms' id='ms22J_1987'>Ms 22J_1987</a><a class='ref msdiv' id='msdiv73'>Msdiv 73</a>Tato galavinītena,<br>
purisā nīhariṃsu maṃ;<br>
Datvā mukhapahārāni,<br>
sākhassa vacanaṅkarā.</p>
<p><a class='ref sc' id='sc3'>SC 3</a><a class='ref ms' id='ms22J_1988'>Ms 22J_1988</a><a class='ref msdiv' id='msdiv74'>Msdiv 74</a>Etādisaṃ dummatinā,<br>
akataññuna dubbhinā;<br>
Kataṃ anariyaṃ sākhena,<br>
sakhinā te janādhipa”.</p>
<p><a class='ref sc' id='sc4'>SC 4</a><a class='pts' id='pts4.42'></a><a class='ref ms' id='ms22J_1989'>Ms 22J_1989</a><a class='ref msdiv' id='msdiv75'>Msdiv 75</a>“Na vāhametaṃ jānāmi,<br>
napi me koci saṃsati;<br>
Yaṃ me tvaṃ samma akkhāsi,<br>
sākhena <span class='var' id='note1169' title='kaḍḍhanaṃ (bj, s2, s3) | katanaṃ (pts1)'>kāraṇaṃ</span> kataṃ.</p>
<p><a class='ref sc' id='sc5'>SC 5</a><a class='ref ms' id='ms22J_1990'>Ms 22J_1990</a><a class='ref msdiv' id='msdiv76'>Msdiv 76</a>Sakhīnaṃ sājīvakaro,<br>
mama sākhassa cūbhayaṃ;<br>
Tvaṃ nosissariyaṃ dātā,<br>
manussesu mahantataṃ;<br>
Tayāmā labbhitā iddhī,<br>
ettha me natthi saṃsayo.</p>
<p><a class='ref sc' id='sc6'>SC 6</a><a class='ref ms' id='ms22J_1991'>Ms 22J_1991</a><a class='ref msdiv' id='msdiv77'>Msdiv 77</a>Yathāpi bījamaggimhi,<br>
ḍayhati na virūhati;<br>
Evaṃ kataṃ asappurise,<br>
nassati na virūhati.</p>
<p><a class='ref sc' id='sc7'>SC 7</a><a class='ref ms' id='ms22J_1992'>Ms 22J_1992</a><a class='ref msdiv' id='msdiv78'>Msdiv 78</a>Kataññumhi ca posamhi,<br>
Sīlavante ariyavuttine;<br>
Sukhette viya bījāni,<br>
Kataṃ tamhi na nassati”.</p>
<p><a class='ref sc' id='sc8'>SC 8</a><a class='ref ms' id='ms22J_1993'>Ms 22J_1993</a><a class='ref msdiv' id='msdiv79'>Msdiv 79</a>“Imaṃ jammaṃ nekatikaṃ,<br>
asappurisacintakaṃ;<br>
Hanantu sākhaṃ sattīhi,<br>
nāssa icchāmi jīvitaṃ”.</p>
<p><a class='ref sc' id='sc9'>SC 9</a><a class='pts' id='pts4.43'></a><a class='ref ms' id='ms22J_1994'>Ms 22J_1994</a><a class='ref msdiv' id='msdiv80'>Msdiv 80</a>“Khamatassa mahārāja,<br>
Pāṇā <span class='var' id='note1170' title='duppaṭiānayā (bj, s2, s3, pts1)'>na paṭiānayā</span>;<br>
Khama deva asappurisassa,<br>
Nāssa icchāmahaṃ vadhaṃ”.</p>
<p><a class='ref sc' id='sc10'>SC 10</a><a class='ref ms' id='ms22J_1995'>Ms 22J_1995</a><a class='ref msdiv' id='msdiv81'>Msdiv 81</a>“Nigrodhameva seveyya,<br>
na sākhamupasaṃvase;<br>
Nigrodhasmiṃ mataṃ seyyo,<br>
yañce sākhasmi jīvitan”ti.</p>
</blockquote>
<p class='endsutta'><a class='ref sc' id='sc11'>SC 11</a><a class='ref ms' id='ms22J_1996'>Ms 22J_1996</a>Nigrodhajātakaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
