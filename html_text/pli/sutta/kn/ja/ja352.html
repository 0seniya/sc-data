<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja352' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Maṇikuṇḍalavagga</li>
</ul>
<h1>352. Sujātajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3.156' href='#pts-vp-pli3.156'></a><a class='ref ms' id='ms22J_1152' href='#ms22J_1152'>Ms 22J_1152</a><a class='ref msdiv' id='msdiv6' href='#msdiv6'>Msdiv 6</a>“Kiṃ nu santaramānova,<br>
lāyitvā haritaṃ tiṇaṃ;<br>
Khāda khādāti lapasi,<br>
gatasattaṃ jaraggavaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1153' href='#ms22J_1153'>Ms 22J_1153</a><a class='ref msdiv' id='msdiv7' href='#msdiv7'>Msdiv 7</a>Na hi annena pānena,<br>
mato goṇo samuṭṭhahe;<br>
Tvañca tucchaṃ vilapasi,<br>
yathā taṃ dummatī tathā”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1154' href='#ms22J_1154'>Ms 22J_1154</a><a class='ref msdiv' id='msdiv8' href='#msdiv8'>Msdiv 8</a>“Tatheva tiṭṭhati sīsaṃ,<br>
hatthapādā ca vāladhi;<br>
Sotā <span class='var' id='note653' title='so tāta tatheva tiṭṭhati (mr)' href='#note653' title='so tāta tatheva tiṭṭhati (mr)'>tatheva tiṭṭhanti</span>,<br>
maññe goṇo samuṭṭhahe.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1155' href='#ms22J_1155'>Ms 22J_1155</a><a class='ref msdiv' id='msdiv9' href='#msdiv9'>Msdiv 9</a>Nevayyakassa <span class='var' id='note654' title='sīsaṃ vā (bj, s2, s3, pts1)' href='#note654' title='sīsaṃ vā (bj, s2, s3, pts1)'>sīsañca</span>,<br>
hatthapādā ca dissare;<br>
Rudaṃ mattikathūpasmiṃ,<br>
nanu tvaññeva dummati”.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli3.157' href='#pts-vp-pli3.157'></a><a class='ref ms' id='ms22J_1156' href='#ms22J_1156'>Ms 22J_1156</a><a class='ref msdiv' id='msdiv10' href='#msdiv10'>Msdiv 10</a>“Ādittaṃ vata maṃ santaṃ,<br>
ghatasittaṃva pāvakaṃ;<br>
Vārinā viya <span class='var' id='note656' title='osiñci (mr)' href='#note656' title='osiñci (mr)'>osiñcaṃ</span>,<br>
sabbaṃ nibbāpaye daraṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1157' href='#ms22J_1157'>Ms 22J_1157</a><a class='ref msdiv' id='msdiv11' href='#msdiv11'>Msdiv 11</a><span class='var' id='note657' title='abbūḷhaṃ (bj, s2, s3) | abbahi (pts1) | abbhūḷhaṃ (mr)' href='#note657' title='abbūḷhaṃ (bj, s2, s3) | abbahi (pts1) | abbhūḷhaṃ (mr)'>Abbahī</span> vata me sallaṃ,<br>
<span class='var' id='note658' title='sokaṃ hadayanissitaṃ (bj, s2, s3) | yamāsi hadayanissitaṃ (pts1)' href='#note658' title='sokaṃ hadayanissitaṃ (bj, s2, s3) | yamāsi hadayanissitaṃ (pts1)'>yamāsi hadayassitaṃ</span>;<br>
Yo me sokaparetassa,<br>
pitusokaṃ apānudi.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1158' href='#ms22J_1158'>Ms 22J_1158</a><a class='ref msdiv' id='msdiv12' href='#msdiv12'>Msdiv 12</a>Sohaṃ abbūḷhasallosmi,<br>
vītasoko anāvilo;<br>
Na socāmi na rodāmi,<br>
tava sutvāna māṇava.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_1159' href='#ms22J_1159'>Ms 22J_1159</a><a class='ref msdiv' id='msdiv13' href='#msdiv13'>Msdiv 13</a>Evaṃ karonti sappaññā,<br>
ye honti anukampakā;<br>
Vinivattenti sokamhā,<br>
sujāto pitaraṃ yathā”ti.</p>
</blockquote>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms22J_1160' href='#ms22J_1160'>Ms 22J_1160</a>Sujātajātakaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
