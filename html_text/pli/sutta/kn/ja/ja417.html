<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja417' lang='pli'>
<header>
<ul>
<li class='division'>Jātaka</li>
<li>Aṭṭhakanipāta</li>
<li>Kaccānivagga</li>
</ul>
<h1>417. Kaccānijātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.425</a><a class='ref ms' id='ms22J_1673' href='#ms22J_1673'>Ms 22J_1673</a><a class='ref msdiv' id='msdiv1' href='#msdiv1'>Msdiv 1</a>“Odātavatthā suci allakesā,<br>
Kaccāni kiṃ <span class='var' id='note973' title='kumbhimapassayitvā (pts1)' href='#note973' title='kumbhimapassayitvā (pts1)'>kumbhimadhissayitvā</span>;<br>
Piṭṭhā tilā dhovasi taṇḍulāni,<br>
Tilodano hehiti kissahetu”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1674' href='#ms22J_1674'>Ms 22J_1674</a><a class='ref msdiv' id='msdiv2' href='#msdiv2'>Msdiv 2</a>“Na kho ayaṃ brāhmaṇa <span class='var' id='note974' title='bhojanatthaṃ (s2, s3)' href='#note974' title='bhojanatthaṃ (s2, s3)'>bhojanatthā</span>,<br>
Tilodano hehiti sādhupakko;<br>
Dhammo mato tassa <span class='var' id='note975' title='pahūtamajja (bj) | pahūnamajja (s2, s3) | bahūtamajjā (pts1)' href='#note975' title='pahūtamajja (bj) | pahūnamajja (s2, s3) | bahūtamajjā (pts1)'>pahuttamajja</span>,<br>
Ahaṃ karissāmi susānamajjhe”.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.426</a><a class='ref ms' id='ms22J_1675' href='#ms22J_1675'>Ms 22J_1675</a><a class='ref msdiv' id='msdiv3' href='#msdiv3'>Msdiv 3</a>“Anuvicca kaccāni karohi kiccaṃ,<br>
Dhammo mato ko nu <span class='var' id='note976' title='taveta (bj, s2, s3, pts1)' href='#note976' title='taveta (bj, s2, s3, pts1)'>taveva</span> saṃsi;<br>
Sahassanetto atulānubhāvo,<br>
Na miyyatī dhammavaro kadāci”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1676' href='#ms22J_1676'>Ms 22J_1676</a><a class='ref msdiv' id='msdiv4' href='#msdiv4'>Msdiv 4</a>“Daḷhappamāṇaṃ mama ettha brahme,<br>
Dhammo mato natthi mamettha kaṅkhā;<br>
Yeyeva dāni pāpā bhavanti,<br>
Te teva dāni sukhitā bhavanti.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1677' href='#ms22J_1677'>Ms 22J_1677</a><a class='ref msdiv' id='msdiv5' href='#msdiv5'>Msdiv 5</a>Suṇisā hi mayhaṃ vañjhā ahosi,<br>
Sā maṃ vadhitvāna vijāyi puttaṃ;<br>
Sā dāni sabbassa kulassa issarā,<br>
Ahaṃ <span class='var' id='note977' title='vasāmi (s2, s3)' href='#note977' title='vasāmi (s2, s3)'>panamhi</span> apaviddhā ekikā”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1678' href='#ms22J_1678'>Ms 22J_1678</a><a class='ref msdiv' id='msdiv6' href='#msdiv6'>Msdiv 6</a>“Jīvāmi vohaṃ <span class='var' id='note978' title='nāhaṃ matosmi (bj, pts1)' href='#note978' title='nāhaṃ matosmi (bj, pts1)'>na matohamasmi</span>,<br>
Taveva atthāya idhāgatosmi;<br>
Yā taṃ vadhitvāna vijāyi puttaṃ,<br>
Sahāva puttena karomi bhasmaṃ”.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.427</a><a class='ref ms' id='ms22J_1679' href='#ms22J_1679'>Ms 22J_1679</a><a class='ref msdiv' id='msdiv7' href='#msdiv7'>Msdiv 7</a>“<span class='var' id='note979' title='etañca (bj, pts1)' href='#note979' title='etañca (bj, pts1)'>Evañca</span> te ruccati devarāja,<br>
Mameva atthāya idhāgatosi;<br>
Ahañca putto suṇisā ca nattā,<br>
Sammodamānā gharamāvasema”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_1680' href='#ms22J_1680'>Ms 22J_1680</a><a class='ref msdiv' id='msdiv8' href='#msdiv8'>Msdiv 8</a>“Evañca te ruccati kātiyāni,<br>
Hatāpi santā na jahāsi dhammaṃ;<br>
<span class='var' id='note980' title='tvañca (pts1, mr)' href='#note980' title='tvañca (pts1, mr)'>Tuvañca</span> putto suṇisā ca nattā,<br>
Sammodamānā gharamāvasetha.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_1681' href='#ms22J_1681'>Ms 22J_1681</a><a class='ref msdiv' id='msdiv9' href='#msdiv9'>Msdiv 9</a>Sā kātiyānī suṇisāya saddhiṃ,<br>
Sammodamānā gharamāvasittha;<br>
Putto ca nattā ca upaṭṭhahiṃsu,<br>
Devānamindena adhiggahītā”ti.</p>
</blockquote>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms22J_1682' href='#ms22J_1682'>Ms 22J_1682</a>Kaccānijātakaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
