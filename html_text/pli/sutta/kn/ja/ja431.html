<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja431' lang='pli'>
<header>
<ul>
<li class='division'>Jātaka</li>
<li>Navakanipāta</li>
<li>Gijjhavagga</li>
</ul>
<h1>431. Haritacajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts3.498' href='#pts3.498'></a><a class='ref ms' id='ms22J_1824' href='#ms22J_1824'>Ms 22J_1824</a><a class='ref msdiv' id='msdiv40' href='#msdiv40'>Msdiv 40</a>“Sutaṃ metaṃ mahābrahme,<br>
kāme bhuñjati hārito;<br>
Kaccetaṃ vacanaṃ tucchaṃ,<br>
kacci suddho iriyyasi”.</p>
<p><a class='ref sc' id='sc2' href='#sc2'>SC 2</a><a class='pts' id='pts3.499' href='#pts3.499'></a><a class='ref ms' id='ms22J_1825' href='#ms22J_1825'>Ms 22J_1825</a><a class='ref msdiv' id='msdiv41' href='#msdiv41'>Msdiv 41</a>“Evametaṃ mahārāja,<br>
yathā te vacanaṃ sutaṃ;<br>
Kummaggaṃ paṭipannosmi,<br>
mohaneyyesu mucchito”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1826' href='#ms22J_1826'>Ms 22J_1826</a><a class='ref msdiv' id='msdiv42' href='#msdiv42'>Msdiv 42</a>“<span class='var' id='note1055' title='ādu (bj, pts1)' href='#note1055' title='ādu (bj, pts1)'>Adu</span> paññā kimatthiyā,<br>
nipuṇā <span class='var' id='note1056' title='sādhu cintanī (bj, pts1)' href='#note1056' title='sādhu cintanī (bj, pts1)'>sādhucintinī</span>;<br>
Yāya uppatitaṃ rāgaṃ,<br>
kiṃ mano na vinodaye”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1827' href='#ms22J_1827'>Ms 22J_1827</a><a class='ref msdiv' id='msdiv43' href='#msdiv43'>Msdiv 43</a>“Cattārome mahārāja,<br>
loke atibalā bhusā;<br>
Rāgo doso mado moho,<br>
yattha paññā na gādhati”.</p>
<p><a class='ref sc' id='sc5' href='#sc5'>SC 5</a><a class='pts' id='pts3.500' href='#pts3.500'></a><a class='ref ms' id='ms22J_1828' href='#ms22J_1828'>Ms 22J_1828</a><a class='ref msdiv' id='msdiv44' href='#msdiv44'>Msdiv 44</a>“Arahā sīlasampanno,<br>
suddho carati hārito;<br>
Medhāvī paṇḍito ceva,<br>
iti no sammato bhavaṃ”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1829' href='#ms22J_1829'>Ms 22J_1829</a><a class='ref msdiv' id='msdiv45' href='#msdiv45'>Msdiv 45</a>“Medhāvīnampi hiṃsanti,<br>
isiṃ dhammaguṇe rataṃ;<br>
Vitakkā pāpakā rāja,<br>
subhā rāgūpasaṃhitā”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1830' href='#ms22J_1830'>Ms 22J_1830</a><a class='ref msdiv' id='msdiv46' href='#msdiv46'>Msdiv 46</a>“Uppannāyaṃ sarīrajo,<br>
Rāgo vaṇṇavidūsano tava;<br>
Taṃ pajaha bhaddamatthu te,<br>
Bahunnāsi medhāvisammato”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_1831' href='#ms22J_1831'>Ms 22J_1831</a><a class='ref msdiv' id='msdiv47' href='#msdiv47'>Msdiv 47</a>“Te <span class='var' id='note1057' title='andhakaraṇe (bj, s2, s3, pts1)' href='#note1057' title='andhakaraṇe (bj, s2, s3, pts1)'>andhakārake</span> kāme,<br>
Bahudukkhe mahāvise;<br>
Tesaṃ mūlaṃ gavesissaṃ,<br>
Checchaṃ rāgaṃ sabandhanaṃ”.</p>
<p><a class='ref sc' id='sc9' href='#sc9'>SC 9</a><a class='pts' id='pts3.501' href='#pts3.501'></a><a class='ref ms' id='ms22J_1832' href='#ms22J_1832'>Ms 22J_1832</a><a class='ref msdiv' id='msdiv48' href='#msdiv48'>Msdiv 48</a>“Idaṃ vatvāna hārito,<br>
isi saccaparakkamo;<br>
Kāmarāgaṃ virājetvā,<br>
brahmalokūpago ahū”ti.</p>
</blockquote>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms22J_1833' href='#ms22J_1833'>Ms 22J_1833</a><span class='var' id='note1058' title='hāritajātakaṃ (bj, pts1)' href='#note1058' title='hāritajātakaṃ (bj, pts1)'>Haritacajātakaṃ</span> pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
