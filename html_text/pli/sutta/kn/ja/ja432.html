<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja432' lang='pli'>
<header>
<ul>
<li class='division'>Jātaka</li>
<li>Navakanipāta</li>
<li>Gijjhavagga</li>
</ul>
<h1>432. Padakusalamāṇavajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3.507' href='#pts-vp-pli3.507'></a><a class='ref ms' id='ms22J_1834' href='#ms22J_1834'>Ms 22J_1834</a><a class='ref msdiv' id='msdiv49' href='#msdiv49'>Msdiv 49</a>“Bahussutaṃ <span class='var' id='note1059' title='cittakathaṃ (s2, s3, mr)' href='#note1059' title='cittakathaṃ (s2, s3, mr)'>cittakathiṃ</span>,<br>
gaṅgā vahati <span class='var' id='note1060' title='pāṭalaṃ (bj, pts1)' href='#note1060' title='pāṭalaṃ (bj, pts1)'>pāṭaliṃ</span>;<br>
Vuyhamānaka bhaddante,<br>
ekaṃ me <span class='var' id='note1061' title='gāhi (pts1)'>dehi</span> <span class='var' id='note1062' title='gītakaṃ (Ma-aka)' href='#note1061' title='gāhi (pts1)'>dehi</span> <span class='var' id='note1062' title='gītakaṃ (Ma-aka)'>gāthakaṃ</span>”.</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli3.508' href='#pts-vp-pli3.508'></a><a class='ref ms' id='ms22J_1835' href='#ms22J_1835'>Ms 22J_1835</a><a class='ref msdiv' id='msdiv50' href='#msdiv50'>Msdiv 50</a>“Yena siñcanti dukkhitaṃ,<br>
yena siñcanti āturaṃ;<br>
Tassa majjhe marissāmi,<br>
jātaṃ saraṇato bhayaṃ”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1836' href='#ms22J_1836'>Ms 22J_1836</a><a class='ref msdiv' id='msdiv51' href='#msdiv51'>Msdiv 51</a>“Yattha bījāni rūhanti,<br>
sattā yattha patiṭṭhitā;<br>
Sā me sīsaṃ nipīḷeti,<br>
jātaṃ saraṇato bhayaṃ”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1837' href='#ms22J_1837'>Ms 22J_1837</a><a class='ref msdiv' id='msdiv52' href='#msdiv52'>Msdiv 52</a>“Yena bhattāni paccanti,<br>
sītaṃ yena vihaññati;<br>
So maṃ <span class='var' id='note1063' title='dayhati (mr)' href='#note1063' title='dayhati (mr)'>ḍahati</span> gattāni,<br>
jātaṃ saraṇato bhayaṃ”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1838' href='#ms22J_1838'>Ms 22J_1838</a><a class='ref msdiv' id='msdiv53' href='#msdiv53'>Msdiv 53</a>“Yena <span class='var' id='note1064' title='bhattena (s2, s3, mr)' href='#note1064' title='bhattena (s2, s3, mr)'>bhuttena</span> yāpenti,<br>
puthū brāhmaṇakhattiyā;<br>
So maṃ bhutto byāpādeti,<br>
jātaṃ saraṇato bhayaṃ”.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli3.510' href='#pts-vp-pli3.510'></a><a class='ref ms' id='ms22J_1839' href='#ms22J_1839'>Ms 22J_1839</a><a class='ref msdiv' id='msdiv54' href='#msdiv54'>Msdiv 54</a>“Gimhānaṃ pacchime māse,<br>
vātamicchanti paṇḍitā;<br>
So <span class='var' id='note1065' title='so me (bj, pts1)' href='#note1065' title='so me (bj, pts1)'>maṃ</span> bhañjati gattāni,<br>
jātaṃ saraṇato bhayaṃ”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1840' href='#ms22J_1840'>Ms 22J_1840</a><a class='ref msdiv' id='msdiv55' href='#msdiv55'>Msdiv 55</a>“Yaṃ nissitā jagatiruhaṃ,<br>
svāyaṃ aggiṃ pamuñcati;<br>
Disā bhajatha vakkaṅgā,<br>
jātaṃ saraṇato bhayaṃ”.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli3.512' href='#pts-vp-pli3.512'></a><a class='ref ms' id='ms22J_1841' href='#ms22J_1841'>Ms 22J_1841</a><a class='ref msdiv' id='msdiv56' href='#msdiv56'>Msdiv 56</a>“Yamānayiṃ somanassaṃ,<br>
māliniṃ candanussadaṃ;<br>
Sā maṃ gharā <span class='var' id='note1066' title='nīharati (bj, s2, s3)' href='#note1066' title='nīharati (bj, s2, s3)'>nicchubhati</span>,<br>
jātaṃ saraṇato bhayaṃ”.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_1842' href='#ms22J_1842'>Ms 22J_1842</a><a class='ref msdiv' id='msdiv57' href='#msdiv57'>Msdiv 57</a>“Yena jātena nandissaṃ,<br>
yassa ca bhavamicchisaṃ;<br>
So maṃ gharā <span class='var' id='note1067' title='nīharati (s2, s3)' href='#note1067' title='nīharati (s2, s3)'>nicchubhati</span>,<br>
jātaṃ saraṇato bhayaṃ”.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_1843' href='#ms22J_1843'>Ms 22J_1843</a><a class='ref msdiv' id='msdiv58' href='#msdiv58'>Msdiv 58</a>“Suṇantu me jānapadā,<br>
negamā ca samāgatā;<br>
Yatodakaṃ tadādittaṃ,<br>
yato khemaṃ tato bhayaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_1844' href='#ms22J_1844'>Ms 22J_1844</a><a class='ref msdiv' id='msdiv59' href='#msdiv59'>Msdiv 59</a>Rājā vilumpate raṭṭhaṃ,<br>
brāhmaṇo ca purohito;<br>
Attaguttā viharatha,<br>
jātaṃ saraṇato bhayan”ti.</p>
</blockquote>
<p class='endsutta'><a class='ref sc' id='sc12' href='#sc12'>SC 12</a><a class='ref ms' id='ms22J_1845' href='#ms22J_1845'>Ms 22J_1845</a><span class='var' id='note1068' title='padamāṇavakajātakaṃ (bj)' href='#note1068' title='padamāṇavakajātakaṃ (bj)'>Padakusalamāṇavajātakaṃ</span> chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
