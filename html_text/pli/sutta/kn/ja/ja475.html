<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja475' lang='pli'>
<header>
<ul>
<li class='division'>Jātaka</li>
<li>Terasakanipāta</li>
<li>Ambavagga</li>
</ul>
<h1>475. Phandanajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.208</a><a class='ref ms' id='ms22J_2398' href='#ms22J_2398'>Ms 22J_2398</a><a class='ref msdiv' id='msdiv14' href='#msdiv14'>Msdiv 14</a>“<span class='var' id='note1438' title='kudhārihattho (mr)' href='#note1438' title='kudhārihattho (mr)'>Kuṭhārihattho</span> puriso,<br>
vanamogayha tiṭṭhasi;<br>
Puṭṭho me samma akkhāhi,<br>
kiṃ dāruṃ chetumicchasi”.</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.209</a><a class='ref ms' id='ms22J_2399' href='#ms22J_2399'>Ms 22J_2399</a><a class='ref msdiv' id='msdiv15' href='#msdiv15'>Msdiv 15</a>“<span class='var' id='note1439' title='iso (si) | īso (s2, s3, pts1)' href='#note1439' title='iso (si) | īso (s2, s3, pts1)'>Isso</span> vanāni carasi,<br>
samāni visamāni ca;<br>
Puṭṭho me samma akkhāhi,<br>
kiṃ dāruṃ nemiyā daḷhaṃ”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2400' href='#ms22J_2400'>Ms 22J_2400</a><a class='ref msdiv' id='msdiv16' href='#msdiv16'>Msdiv 16</a>“Neva sālo na khadiro,<br>
nāssakaṇṇo kuto dhavo;<br>
<span class='var' id='note1440' title='rukkhova (bj, pts1)' href='#note1440' title='rukkhova (bj, pts1)'>Rukkho ca</span> phandano nāma,<br>
taṃ dāruṃ nemiyā daḷhaṃ”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2401' href='#ms22J_2401'>Ms 22J_2401</a><a class='ref msdiv' id='msdiv17' href='#msdiv17'>Msdiv 17</a>“Kīdisānissa pattāni,<br>
khandho vā pana kīdiso;<br>
Puṭṭho me samma akkhāhi,<br>
yathā jānemu phandanaṃ”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2402' href='#ms22J_2402'>Ms 22J_2402</a><a class='ref msdiv' id='msdiv18' href='#msdiv18'>Msdiv 18</a>“Yassa sākhā palambanti,<br>
namanti na ca bhañjare;<br>
So rukkho phandano nāma,<br>
yassa mūle ahaṃ ṭhito.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2403' href='#ms22J_2403'>Ms 22J_2403</a><a class='ref msdiv' id='msdiv19' href='#msdiv19'>Msdiv 19</a>Arānaṃ cakkanābhīnaṃ,<br>
īsānemirathassa ca;<br>
Sabbassa te kammaniyo,<br>
ayaṃ hessati phandano”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2404' href='#ms22J_2404'>Ms 22J_2404</a><a class='ref msdiv' id='msdiv20' href='#msdiv20'>Msdiv 20</a>“Iti phandanarukkhopi,<br>
tāvade ajjhabhāsatha;<br>
Mayhampi vacanaṃ atthi,<br>
bhāradvāja suṇohi me.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2405' href='#ms22J_2405'>Ms 22J_2405</a><a class='ref msdiv' id='msdiv21' href='#msdiv21'>Msdiv 21</a><span class='var' id='note1442' title='imassa (si, mr)'>Issassa</span> <span class='var' id='note1443' title='upakhandhamhā (bj, pts1, mr)' href='#note1442' title='imassa (si, mr)'>Issassa</span> <span class='var' id='note1443' title='upakhandhamhā (bj, pts1, mr)'>upakkhandhamhā</span>,<br>
Ukkacca caturaṅgulaṃ;<br>
Tena nemiṃ <span class='var' id='note1444' title='pariharesi (bj, s2, s3, pts1)' href='#note1444' title='pariharesi (bj, s2, s3, pts1)'>pasāresi</span>,<br>
Evaṃ daḷhataraṃ siyā.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2406' href='#ms22J_2406'>Ms 22J_2406</a><a class='ref msdiv' id='msdiv22' href='#msdiv22'>Msdiv 22</a>Iti phandanarukkhopi,<br>
veraṃ appesi tāvade;<br>
Jātānañca ajātānaṃ,<br>
issānaṃ dukkhamāvahi.</p>
<p><a class='ref sc' id='sc10' href='#sc10'>SC 10</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.211</a><a class='ref ms' id='ms22J_2407' href='#ms22J_2407'>Ms 22J_2407</a><a class='ref msdiv' id='msdiv23' href='#msdiv23'>Msdiv 23</a><span class='var' id='note1445' title='icceva (bj, pts1)' href='#note1445' title='icceva (bj, pts1)'>Iccevaṃ</span> phandano issaṃ,<br>
isso ca pana phandanaṃ;<br>
Aññamaññaṃ vivādena,<br>
aññamaññamaghātayuṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2408' href='#ms22J_2408'>Ms 22J_2408</a><a class='ref msdiv' id='msdiv24' href='#msdiv24'>Msdiv 24</a>Evameva manussānaṃ,<br>
vivādo yattha jāyati;<br>
Mayūranaccaṃ naccanti,<br>
yathā te issaphandanā.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_2409' href='#ms22J_2409'>Ms 22J_2409</a><a class='ref msdiv' id='msdiv25' href='#msdiv25'>Msdiv 25</a>Taṃ vo vadāmi <span class='var' id='note1446' title='bhaddante (mr)' href='#note1446' title='bhaddante (mr)'>bhaddaṃ vo</span>,<br>
yāvantettha samāgatā;<br>
Sammodatha mā <span class='var' id='note1447' title='māvivadittha (bj, s2, s3, pts1)' href='#note1447' title='māvivadittha (bj, s2, s3, pts1)'>vivadatha</span>,<br>
mā hotha issaphandanā.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_2410' href='#ms22J_2410'>Ms 22J_2410</a><a class='ref msdiv' id='msdiv26' href='#msdiv26'>Msdiv 26</a><span class='var' id='note1448' title='sāmagyameva (s2, s3, mr)' href='#note1448' title='sāmagyameva (s2, s3, mr)'>Sāmaggimeva</span> sikkhetha,<br>
buddhehetaṃ pasaṃsitaṃ;<br>
Sāmaggirato dhammaṭṭho,<br>
yogakkhemā na dhaṃsatī”ti.</p>
</blockquote>
<p class='endsutta'><a class='ref sc' id='sc14' href='#sc14'>SC 14</a><a class='ref ms' id='ms22J_2411' href='#ms22J_2411'>Ms 22J_2411</a>Phandanajātakaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
