<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja413' lang='pli'>
<header>
<ul>
<li class='division'>Jātaka</li>
<li>Sattakanipāta</li>
<li>Gandhāravagga</li>
</ul>
<h1>413. Dhūmakārijātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3.401' href='#pts-vp-pli3.401'>PTS vp Pali 3.401</a><a class='ref ms' id='ms22J_1631' href='#ms22J_1631'>Ms 22J_1631</a><a class='ref msdiv' id='msdiv128' href='#msdiv128'>Msdiv 128</a>“Rājā apucchi vidhuraṃ,<br>
dhammakāmo yudhiṭṭhilo;<br>
Api brāhmaṇa jānāsi,<br>
ko eko bahu socati”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1632' href='#ms22J_1632'>Ms 22J_1632</a><a class='ref msdiv' id='msdiv129' href='#msdiv129'>Msdiv 129</a>“Brāhmaṇo ajayūthena,<br>
<span class='var' id='note958' title='bahutendo (s2, s3) | bahutejo (pts1) | bahūtejo (mr)'>pahūtedho</span> vane vasaṃ;<br>
Dhūmaṃ akāsi vāseṭṭho,<br>
rattindivamatandito.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1633' href='#ms22J_1633'>Ms 22J_1633</a><a class='ref msdiv' id='msdiv130' href='#msdiv130'>Msdiv 130</a>Tassa taṃ dhūmagandhena,<br>
sarabhā <span class='var' id='note959' title='makasadditā (bj, s2, s3) | makasaṭṭitā (pts1, mr)'>makasaḍḍitā</span>;<br>
Vassāvāsaṃ upāgacchuṃ,<br>
dhūmakārissa santike.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1634' href='#ms22J_1634'>Ms 22J_1634</a><a class='ref msdiv' id='msdiv131' href='#msdiv131'>Msdiv 131</a>Sarabhesu manaṃ katvā,<br>
ajā so nāvabujjhatha;<br>
<span class='var' id='note960' title='āgacchanti vajanti vā (s2, s3, pts1) | āgacchantiṃ vajantiṃ vā (mr)'>Āgacchantī vajantī vā</span>,<br>
tassa tā <span class='var' id='note961' title='vinassuṃ (bj)'>vinasuṃ</span> ajā.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli3.402' href='#pts-vp-pli3.402'>PTS vp Pali 3.402</a><a class='ref ms' id='ms22J_1635' href='#ms22J_1635'>Ms 22J_1635</a><a class='ref msdiv' id='msdiv132' href='#msdiv132'>Msdiv 132</a>Sarabhā sarade kāle,<br>
pahīnamakase vane;<br>
Pāvisuṃ giriduggāni,<br>
nadīnaṃ pabhavāni ca.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1636' href='#ms22J_1636'>Ms 22J_1636</a><a class='ref msdiv' id='msdiv133' href='#msdiv133'>Msdiv 133</a>Sarabhe ca gate disvā,<br>
<span class='var' id='note962' title='aje ca vibhavaṃ gate (mr)'>ajā ca vibhavaṃ gatā</span>;<br>
Kiso ca vivaṇṇo cāsi,<br>
paṇḍurogī ca brāhmaṇo.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1637' href='#ms22J_1637'>Ms 22J_1637</a><a class='ref msdiv' id='msdiv134' href='#msdiv134'>Msdiv 134</a>Evaṃ yo saṃ niraṃkatvā,<br>
āgantuṃ kurute piyaṃ;<br>
So eko bahu socati,<br>
dhūmakārīva brāhmaṇo”ti.</p>
</blockquote>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms22J_1638' href='#ms22J_1638'>Ms 22J_1638</a>Dhūmakārijātakaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
