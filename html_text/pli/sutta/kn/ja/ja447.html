<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja447' lang='pli'>
<header>
<ul>
<li class='division'>Jātaka</li>
<li>Dasakanipāta</li>
<li>Catudvāravagga</li>
</ul>
<h1>447. Mahādhammapālajātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts4.52'></a><a class='ref ms' id='ms22J_2008'>Ms 22J_2008</a><a class='ref msdiv' id='msdiv92'>Msdiv 92</a>“Kiṃ te vataṃ kiṃ pana brahmacariyaṃ,<br>
Kissa suciṇṇassa ayaṃ vipāko;<br>
Akkhāhi me brāhmaṇa etamatthaṃ,<br>
Kasmā nu tumhaṃ daharā na <span class='var' id='note1180' title='mīyare (bj, pts1)'>miyyare</span>”.</p>
<p><a class='ref sc' id='sc2'>SC 2</a><a class='pts' id='pts4.53'></a><a class='ref ms' id='ms22J_2009'>Ms 22J_2009</a><a class='ref msdiv' id='msdiv93'>Msdiv 93</a>“Dhammaṃ carāma na musā bhaṇāma,<br>
Pāpāni kammāni <span class='var' id='note1181' title='vivajjayāma (bj, s2, s3, pts1)'>parivajjayāma</span>;<br>
Anariyaṃ parivajjemu sabbaṃ,<br>
Tasmā hi amhaṃ daharā na miyyare.</p>
<p><a class='ref sc' id='sc3'>SC 3</a><a class='ref ms' id='ms22J_2010'>Ms 22J_2010</a><a class='ref msdiv' id='msdiv94'>Msdiv 94</a>Suṇoma dhammaṃ asataṃ satañca,<br>
Na cāpi dhammaṃ asataṃ rocayāma;<br>
Hitvā asante na jahāma sante,<br>
Tasmā hi amhaṃ daharā na miyyare.</p>
<p><a class='ref sc' id='sc4'>SC 4</a><a class='ref ms' id='ms22J_2011'>Ms 22J_2011</a><a class='ref msdiv' id='msdiv95'>Msdiv 95</a>Pubbeva dānā sumanā bhavāma,<br>
Dadampi ve attamanā bhavāma;<br>
Datvāpi ve nānutappāma pacchā,<br>
Tasmā hi amhaṃ daharā na miyyare.</p>
<p><a class='ref sc' id='sc5'>SC 5</a><a class='ref ms' id='ms22J_2012'>Ms 22J_2012</a><a class='ref msdiv' id='msdiv96'>Msdiv 96</a>Samaṇe mayaṃ brāhmaṇe addhike ca,<br>
Vanibbake yācanake dalidde;<br>
Annena pānena abhitappayāma,<br>
Tasmā hi amhaṃ daharā na miyyare.</p>
<p><a class='ref sc' id='sc6'>SC 6</a><a class='ref ms' id='ms22J_2013'>Ms 22J_2013</a><a class='ref msdiv' id='msdiv97'>Msdiv 97</a>Mayañca bhariyaṃ nātikkamāma,<br>
Amhe ca bhariyā nātikkamanti;<br>
Aññatra tāhi brahmacariyaṃ carāma,<br>
Tasmā hi amhaṃ daharā na miyyare.</p>
<p><a class='ref sc' id='sc7'>SC 7</a><a class='ref ms' id='ms22J_2014'>Ms 22J_2014</a><a class='ref msdiv' id='msdiv98'>Msdiv 98</a>Pāṇātipātā viramāma sabbe,<br>
Loke adinnaṃ parivajjayāma;<br>
Amajjapā nopi musā bhaṇāma,<br>
Tasmā hi amhaṃ daharā na miyyare.</p>
<p><a class='ref sc' id='sc8'>SC 8</a><a class='ref ms' id='ms22J_2015'>Ms 22J_2015</a><a class='ref msdiv' id='msdiv99'>Msdiv 99</a>Etāsu ve jāyare suttamāsu,<br>
Medhāvino honti pahūtapaññā;<br>
Bahussutā <span class='var' id='note1182' title='vedagunā (s2, s3) | vedaguṇā (mr)'>vedaguno</span> ca honti,<br>
Tasmā hi amhaṃ daharā na miyyare.</p>
<p><a class='ref sc' id='sc9'>SC 9</a><a class='ref ms' id='ms22J_2016'>Ms 22J_2016</a><a class='ref msdiv' id='msdiv100'>Msdiv 100</a>Mātā <span class='var' id='note1183' title='mātāpitaro (s2, s3) | mātā ca pitā (mr)'>pitā ca</span> bhaginī bhātaro ca,<br>
Puttā ca dārā ca mayañca sabbe;<br>
Dhammaṃ carāma paralokahetu,<br>
Tasmā hi amhaṃ daharā na miyyare.</p>
<p><a class='ref sc' id='sc10'>SC 10</a><a class='pts' id='pts4.54'></a><a class='ref ms' id='ms22J_2017'>Ms 22J_2017</a><a class='ref msdiv' id='msdiv101'>Msdiv 101</a>Dāsā ca <span class='var' id='note1184' title='dasso (bj, pts1) | dāsī (s2, s3)'>dāsyo</span> anujīvino ca,<br>
Paricārakā kammakarā ca sabbe;<br>
Dhammaṃ caranti paralokahetu,<br>
Tasmā hi amhaṃ daharā na miyyare”.</p>
<p><a class='ref sc' id='sc11'>SC 11</a><a class='ref ms' id='ms22J_2018'>Ms 22J_2018</a><a class='ref msdiv' id='msdiv102'>Msdiv 102</a>“Dhammo have rakkhati dhammacāriṃ,<br>
Dhammo suciṇṇo sukhamāvahāti;<br>
Esānisaṃso dhamme suciṇṇe,<br>
Na duggatiṃ gacchati dhammacārī.</p>
<p><a class='ref sc' id='sc12'>SC 12</a><a class='pts' id='pts4.55'></a><a class='ref ms' id='ms22J_2019'>Ms 22J_2019</a><a class='ref msdiv' id='msdiv103'>Msdiv 103</a>Dhammo have rakkhati dhammacāriṃ,<br>
Chattaṃ mahantaṃ viya vassakāle;<br>
Dhammena gutto mama dhammapālo,<br>
Aññassa aṭṭhīni sukhī kumāro”ti.</p>
</blockquote>
<p class='endsutta'><a class='ref sc' id='sc13'>SC 13</a><a class='ref ms' id='ms22J_2020'>Ms 22J_2020</a>Mahādhammapālajātakaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
