<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja400' lang='pli'>
<header>
<ul>
<li class='division'>Jātaka</li>
<li>Sattakanipāta</li>
<li>Kukkuvagga</li>
</ul>
<h1>400. Dabbhapupphajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts3.333' href='#pts3.333'></a><a class='ref ms' id='ms22J_1517' href='#ms22J_1517'>Ms 22J_1517</a><a class='ref msdiv' id='msdiv29' href='#msdiv29'>Msdiv 29</a>“Anutīracārī bhaddante,<br>
sahāyamanudhāva maṃ;<br>
Mahā me <span class='var' id='note883' title='rohito (mr)' href='#note883' title='rohito (mr)'>gahito</span> maccho,<br>
so maṃ harati vegasā”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1518' href='#ms22J_1518'>Ms 22J_1518</a><a class='ref msdiv' id='msdiv30' href='#msdiv30'>Msdiv 30</a>“Gambhīracārī bhaddante,<br>
daḷhaṃ gaṇhāhi thāmasā;<br>
Ahaṃ taṃ uddharissāmi,<br>
supaṇṇo <span class='var' id='note884' title='uragammiva (bj, s2, s3, pts1)' href='#note884' title='uragammiva (bj, s2, s3, pts1)'>uragāmiva</span>”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1519' href='#ms22J_1519'>Ms 22J_1519</a><a class='ref msdiv' id='msdiv31' href='#msdiv31'>Msdiv 31</a>“Vivādo no samuppanno,<br>
dabbhapuppha suṇohi me;<br>
Samehi <span class='var' id='note885' title='medhakaṃ (pts1)' href='#note885' title='medhakaṃ (pts1)'>medhagaṃ</span> samma,<br>
vivādo vūpasammataṃ”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1520' href='#ms22J_1520'>Ms 22J_1520</a><a class='ref msdiv' id='msdiv32' href='#msdiv32'>Msdiv 32</a>“Dhammaṭṭhohaṃ pure āsiṃ,<br>
<span class='var' id='note886' title='bahu aṭṭaṃ me tīritaṃ (bj) | bahuaṭṭaṃva tīritaṃ (s2, s3) | bahu atthaṃ me tīritaṃ (pts1)' href='#note886' title='bahu aṭṭaṃ me tīritaṃ (bj) | bahuaṭṭaṃva tīritaṃ (s2, s3) | bahu atthaṃ me tīritaṃ (pts1)'>bahū aḍḍā me tīritā</span>;<br>
Samemi medhagaṃ samma,<br>
vivādo vūpasammataṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1521' href='#ms22J_1521'>Ms 22J_1521</a><a class='ref msdiv' id='msdiv33' href='#msdiv33'>Msdiv 33</a>Anutīracāri naṅguṭṭhaṃ,<br>
sīsaṃ gambhīracārino;<br>
<span class='var' id='note887' title='athāyaṃ (bj, pts1)' href='#note887' title='athāyaṃ (bj, pts1)'>Accāyaṃ</span> majjhimo khaṇḍo,<br>
dhammaṭṭhassa bhavissati”.</p>
<p><a class='ref sc' id='sc6' href='#sc6'>SC 6</a><a class='pts' id='pts3.335' href='#pts3.335'></a><a class='ref ms' id='ms22J_1522' href='#ms22J_1522'>Ms 22J_1522</a><a class='ref msdiv' id='msdiv34' href='#msdiv34'>Msdiv 34</a>“Cirampi bhakkho abhavissa,<br>
sace na vivademase;<br>
Asīsakaṃ anaṅguṭṭhaṃ,<br>
siṅgālo harati rohitaṃ”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1523' href='#ms22J_1523'>Ms 22J_1523</a><a class='ref msdiv' id='msdiv35' href='#msdiv35'>Msdiv 35</a>“Yathāpi rājā nandeyya,<br>
rajjaṃ laddhāna khattiyo;<br>
Evāhamajja nandāmi,<br>
disvā puṇṇamukhaṃ patiṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_1524' href='#ms22J_1524'>Ms 22J_1524</a><a class='ref msdiv' id='msdiv36' href='#msdiv36'>Msdiv 36</a>Kathaṃ nu thalajo santo,<br>
udake macchaṃ parāmasi;<br>
Puṭṭho me samma akkhāhi,<br>
kathaṃ adhigataṃ tayā”.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_1525' href='#ms22J_1525'>Ms 22J_1525</a><a class='ref msdiv' id='msdiv37' href='#msdiv37'>Msdiv 37</a>“Vivādena kisā honti,<br>
vivādena dhanakkhayā;<br>
Jīnā uddā vivādena,<br>
bhuñja māyāvi rohitaṃ.</p>
<p><a class='ref sc' id='sc10' href='#sc10'>SC 10</a><a class='pts' id='pts3.336' href='#pts3.336'></a><a class='ref ms' id='ms22J_1526' href='#ms22J_1526'>Ms 22J_1526</a><a class='ref msdiv' id='msdiv38' href='#msdiv38'>Msdiv 38</a>Evameva manussesu,<br>
vivādo yattha jāyati;<br>
Dhammaṭṭhaṃ paṭidhāvanti,<br>
so hi nesaṃ vināyako;<br>
Dhanāpi tattha jīyanti,<br>
rājakoso <span class='var' id='note888' title='ca vaḍḍhati (pts1)' href='#note888' title='ca vaḍḍhati (pts1)'>pavaḍḍhatī”ti</span>.</p>
</blockquote>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms22J_1527' href='#ms22J_1527'>Ms 22J_1527</a><span class='var' id='note889' title='dabbapupphajātakaṃ (s2, s3)' href='#note889' title='dabbapupphajātakaṃ (s2, s3)'>Dabbhapupphajātakaṃ</span> pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
