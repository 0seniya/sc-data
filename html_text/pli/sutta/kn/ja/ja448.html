<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja448' lang='pli'>
<header>
<ul>
<li class='division'>Jātaka</li>
<li>Dasakanipāta</li>
<li>Catudvāravagga</li>
</ul>
<h1>448. Kukkuṭajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli4.56' href='#pts-vp-pli4.56'>PTS vp Pali 4.56</a><a class='ref ms' id='ms22J_2021' href='#ms22J_2021'>Ms 22J_2021</a><a class='ref msdiv' id='msdiv104' href='#msdiv104'>Msdiv 104</a>“Nāsmase katapāpamhi,<br>
nāsmase alikavādine;<br>
Nāsmase attatthapaññamhi,<br>
atisantepi nāsmase.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2022' href='#ms22J_2022'>Ms 22J_2022</a><a class='ref msdiv' id='msdiv105' href='#msdiv105'>Msdiv 105</a>Bhavanti heke purisā,<br>
<span class='var' id='note1186' title='gopipāsakajātikā (bj, pts1)' href='#note1186' title='gopipāsakajātikā (bj, pts1)'>gopipāsikajātikā</span>;<br>
Ghasanti maññe mittāni,<br>
vācāya na ca kammunā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2023' href='#ms22J_2023'>Ms 22J_2023</a><a class='ref msdiv' id='msdiv106' href='#msdiv106'>Msdiv 106</a>Sukkhañjalipaggahitā,<br>
vācāya paliguṇṭhitā;<br>
Manussapheggū nāsīde,<br>
yasmiṃ natthi kataññutā.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli4.57' href='#pts-vp-pli4.57'>PTS vp Pali 4.57</a><a class='ref ms' id='ms22J_2024' href='#ms22J_2024'>Ms 22J_2024</a><a class='ref msdiv' id='msdiv107' href='#msdiv107'>Msdiv 107</a>Na hi aññaññacittānaṃ,<br>
itthīnaṃ purisāna vā;<br>
<span class='var' id='note1187' title='nānāva katvā (bj, pts1)' href='#note1187' title='nānāva katvā (bj, pts1)'>Nānāvikatvā</span> saṃsaggaṃ,<br>
<span class='var' id='note1188' title='tādisampi na vissase (s2, s3)' href='#note1188' title='tādisampi na vissase (s2, s3)'>tādisampi ca nāsmase</span>.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2025' href='#ms22J_2025'>Ms 22J_2025</a><a class='ref msdiv' id='msdiv108' href='#msdiv108'>Msdiv 108</a>Anariyakammamokkantaṃ,<br>
<span class='var' id='note1189' title='atthetaṃ (bj, s2, s3, pts1)' href='#note1189' title='atthetaṃ (bj, s2, s3, pts1)'>athetaṃ</span> sabbaghātinaṃ;<br>
Nisitaṃva paṭicchannaṃ,<br>
tādisampi ca nāsmase.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2026' href='#ms22J_2026'>Ms 22J_2026</a><a class='ref msdiv' id='msdiv109' href='#msdiv109'>Msdiv 109</a>Mittarūpenidhekacce,<br>
sākhalyena acetasā;<br>
Vividhehi upāyanti,<br>
tādisampi ca nāsmase.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2027' href='#ms22J_2027'>Ms 22J_2027</a><a class='ref msdiv' id='msdiv110' href='#msdiv110'>Msdiv 110</a>Āmisaṃ vā dhanaṃ vāpi,<br>
yattha passati tādiso;<br>
Dubbhiṃ karoti dummedho,<br>
tañca <span class='var' id='note1190' title='jhatvāna (bj, pts1)' href='#note1190' title='jhatvāna (bj, pts1)'>hantvāna</span> gacchati”.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli4.58' href='#pts-vp-pli4.58'>PTS vp Pali 4.58</a><a class='ref ms' id='ms22J_2028' href='#ms22J_2028'>Ms 22J_2028</a><a class='ref msdiv' id='msdiv111' href='#msdiv111'>Msdiv 111</a>“Mittarūpena bahavo,<br>
channā sevanti sattavo;<br>
Jahe kāpurise hete,<br>
kukkuṭo viya senakaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2029' href='#ms22J_2029'>Ms 22J_2029</a><a class='ref msdiv' id='msdiv112' href='#msdiv112'>Msdiv 112</a>Yo <span class='var' id='note1191' title='yodha (^ja419#8 [Sulasājātaka] sulasājātake)' href='#note1191' title='yodha (^ja419#8 [Sulasājātaka] sulasājātake)'>ca</span> uppatitaṃ atthaṃ,<br>
na khippamanubujjhati;<br>
Amittavasamanveti,<br>
pacchā ca anutappati.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2030' href='#ms22J_2030'>Ms 22J_2030</a><a class='ref msdiv' id='msdiv113' href='#msdiv113'>Msdiv 113</a>Yo ca uppatitaṃ atthaṃ,<br>
khippameva nibodhati;<br>
Muccate sattusambādhā,<br>
kukkuṭo viya senakā.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2031' href='#ms22J_2031'>Ms 22J_2031</a><a class='ref msdiv' id='msdiv114' href='#msdiv114'>Msdiv 114</a>Taṃ tādisaṃ kūṭamivoḍḍitaṃ vane,<br>
Adhammikaṃ niccavidhaṃsakārinaṃ;<br>
Ārā vivajjeyya naro vicakkhaṇo,<br>
Senaṃ yathā kukkuṭo vaṃsakānane”ti.</p>
</blockquote>
<p class='endsutta'><a class='ref sc' id='sc12' href='#sc12'>SC 12</a><a class='ref ms' id='ms22J_2032' href='#ms22J_2032'>Ms 22J_2032</a>Kukkuṭajātakaṃ dasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
