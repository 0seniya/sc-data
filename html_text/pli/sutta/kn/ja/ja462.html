<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja462' lang='pli'>
<header>
<ul>
<li class='division'>Jātaka</li>
<li>Ekādasakanipāta</li>
<li>Mātuposakavagga</li>
</ul>
<h1>462. Saṃvarajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts4.134' href='#pts4.134'></a><a class='ref ms' id='ms22J_2210' href='#ms22J_2210'>Ms 22J_2210</a><a class='ref msdiv' id='msdiv97' href='#msdiv97'>Msdiv 97</a>“Jānanto no mahārāja,<br>
tava sīlaṃ janādhipo;<br>
Ime kumāre pūjento,<br>
na taṃ kenaci maññatha.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2211' href='#ms22J_2211'>Ms 22J_2211</a><a class='ref msdiv' id='msdiv98' href='#msdiv98'>Msdiv 98</a>Tiṭṭhante no mahārāje,<br>
<span class='var' id='note1315' title='ādu (bj, pts1) | ādū (s2, s3)' href='#note1315' title='ādu (bj, pts1) | ādū (s2, s3)'>adu</span> deve divaṅgate;<br>
Ñātī taṃ samanuññiṃsu,<br>
sampassaṃ atthamattano.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2212' href='#ms22J_2212'>Ms 22J_2212</a><a class='ref msdiv' id='msdiv99' href='#msdiv99'>Msdiv 99</a>Kena saṃvara vattena,<br>
sañjāte abhitiṭṭhasi;<br>
Kena taṃ nātivattanti,<br>
ñātisaṅghā samāgatā”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2213' href='#ms22J_2213'>Ms 22J_2213</a><a class='ref msdiv' id='msdiv100' href='#msdiv100'>Msdiv 100</a>“<span class='var' id='note1316' title='na rājaputta usuyyāmi (bj, pts1) | na rājaputta ussuyyāmi (s2, s3) | rājaputta nussuyyāmi (mr)' href='#note1316' title='na rājaputta usuyyāmi (bj, pts1) | na rājaputta ussuyyāmi (s2, s3) | rājaputta nussuyyāmi (mr)'>Na rājaputta usūyāmi</span>,<br>
samaṇānaṃ mahesinaṃ;<br>
Sakkaccaṃ te namassāmi,<br>
pāde vandāmi tādinaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2214' href='#ms22J_2214'>Ms 22J_2214</a><a class='ref msdiv' id='msdiv101' href='#msdiv101'>Msdiv 101</a>Te maṃ dhammaguṇe yuttaṃ,<br>
sussūsamanusūyakaṃ;<br>
Samaṇā <span class='var' id='note1317' title='samanusāsanti (bj) | samanussāsanti (s2, s3) | samaṇā anusāsanti (pts1)' href='#note1317' title='samanusāsanti (bj) | samanussāsanti (s2, s3) | samaṇā anusāsanti (pts1)'>manusāsanti</span>,<br>
isī dhammaguṇe ratā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2215' href='#ms22J_2215'>Ms 22J_2215</a><a class='ref msdiv' id='msdiv102' href='#msdiv102'>Msdiv 102</a>Tesāhaṃ vacanaṃ sutvā,<br>
samaṇānaṃ mahesinaṃ;<br>
Na kiñci atimaññāmi,<br>
dhamme me nirato mano.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2216' href='#ms22J_2216'>Ms 22J_2216</a><a class='ref msdiv' id='msdiv103' href='#msdiv103'>Msdiv 103</a>Hatthārohā anīkaṭṭhā,<br>
rathikā pattikārakā;<br>
<span class='var' id='note1318' title='tesu (pts1)' href='#note1318' title='tesu (pts1)'>Tesaṃ</span> nappaṭibandhāmi,<br>
<span class='var' id='note1319' title='nibaddhaṃ (bj, pts1)' href='#note1319' title='nibaddhaṃ (bj, pts1)'>niviṭṭhaṃ</span> bhattavetanaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2217' href='#ms22J_2217'>Ms 22J_2217</a><a class='ref msdiv' id='msdiv104' href='#msdiv104'>Msdiv 104</a>Mahāmattā ca me atthi,<br>
mantino paricārakā;<br>
Bārāṇasiṃ voharanti,<br>
bahumaṃsasurodakaṃ.</p>
<p><a class='ref sc' id='sc9' href='#sc9'>SC 9</a><a class='pts' id='pts4.135' href='#pts4.135'></a><a class='ref ms' id='ms22J_2218' href='#ms22J_2218'>Ms 22J_2218</a><a class='ref msdiv' id='msdiv105' href='#msdiv105'>Msdiv 105</a>Athopi vāṇijā phītā,<br>
nānāraṭṭhehi āgatā;<br>
Tesu me vihitā rakkhā,<br>
evaṃ jānāhuposatha”.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2219' href='#ms22J_2219'>Ms 22J_2219</a><a class='ref msdiv' id='msdiv106' href='#msdiv106'>Msdiv 106</a>“Dhammena kira ñātīnaṃ,<br>
rajjaṃ kārehi saṃvara;<br>
Medhāvī paṇḍito <span class='var' id='note1320' title='cāpi (bj, pts1)' href='#note1320' title='cāpi (bj, pts1)'>cāsi</span>,<br>
athopi <span class='var' id='note1321' title='ñātīnaṃ (bj, s2, s3)' href='#note1321' title='ñātīnaṃ (bj, s2, s3)'>ñātinaṃ</span> hito.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2220' href='#ms22J_2220'>Ms 22J_2220</a><a class='ref msdiv' id='msdiv107' href='#msdiv107'>Msdiv 107</a>Taṃ taṃ ñātiparibyūḷhaṃ,<br>
nānāratanamocitaṃ;<br>
Amittā nappasahanti,<br>
indaṃva asurādhipo”ti.</p>
</blockquote>
<p class='endsutta'><a class='ref sc' id='sc12' href='#sc12'>SC 12</a><a class='ref ms' id='ms22J_2221' href='#ms22J_2221'>Ms 22J_2221</a>Saṃvarajātakaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
