<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja531' lang='pli'>
<header>
<ul>
<li class='division'>Jātaka</li>
<li>Sattatinipāta</li>
<li>Kusavagga</li>
</ul>
<h1>531. Kusajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli5.289' href='#pts-vp-pli5.289'>PTS vp Pali 5.289</a><a class='ref ms' id='ms23J_582' href='#ms23J_582'>Ms 23J_582</a><a class='ref msdiv' id='msdiv1' href='#msdiv1'>Msdiv 1</a>“Idaṃ te raṭṭhaṃ sadhanaṃ sayoggaṃ,<br>
Sakāyuraṃ sabbakāmūpapannaṃ;<br>
Idaṃ te <span class='var' id='note423' title='raṭṭhaṃ (mr)'>rajjaṃ</span> anusāsa amma,<br>
Gacchāmahaṃ yattha piyā pabhāvatī”.</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli5.293' href='#pts-vp-pli5.293'>PTS vp Pali 5.293</a><a class='ref ms' id='ms23J_583' href='#ms23J_583'>Ms 23J_583</a><a class='ref msdiv' id='msdiv2' href='#msdiv2'>Msdiv 2</a>“Anujjubhūtena haraṃ mahantaṃ,<br>
Divā ca ratto ca <span class='var' id='note424' title='nisīda kāle (mr)'>nisīthakāle</span>;<br>
Paṭigaccha tvaṃ khippaṃ <span class='var' id='note425' title='kusāvatiṃ (s2, s3, mr)'>kusāvatiṃ kusa</span>,<br>
Nicchāmi dubbaṇṇamahaṃ vasantaṃ”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms23J_584' href='#ms23J_584'>Ms 23J_584</a><a class='ref msdiv' id='msdiv3' href='#msdiv3'>Msdiv 3</a>“Nāhaṃ gamissāmi ito kusāvatiṃ,<br>
Pabhāvatī vaṇṇapalobhito tava;<br>
Ramāmi maddassa niketaramme,<br>
Hitvāna raṭṭhaṃ tava dassane rato.</p>
<p><a class='ref sc' id='sc4' href='#sc4'>SC 4</a><a class='ref ms' id='ms23J_585' href='#ms23J_585'>Ms 23J_585</a><a class='ref msdiv' id='msdiv4' href='#msdiv4'>Msdiv 4</a>Pabhāvatī vaṇṇapalobhito tava,<br>
Sammūḷharūpo vicarāmi <span class='var' id='note426' title='medaniṃ (s2, s3, mr)'>mediniṃ</span>;<br>
Disaṃ na jānāmi kutomhi āgato,<br>
Tayamhi matto migamandalocane.</p>
<p><a class='ref sc' id='sc5' href='#sc5'>SC 5</a><a class='ref ms' id='ms23J_586' href='#ms23J_586'>Ms 23J_586</a><a class='ref msdiv' id='msdiv5' href='#msdiv5'>Msdiv 5</a>Suvaṇṇacīravasane,<br>
jātarūpasumekhale;<br>
Sussoṇi tava kāmā hi,<br>
nāhaṃ rajjena matthiko”.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli5.295' href='#pts-vp-pli5.295'>PTS vp Pali 5.295</a><a class='ref ms' id='ms23J_587' href='#ms23J_587'>Ms 23J_587</a><a class='ref msdiv' id='msdiv6' href='#msdiv6'>Msdiv 6</a>“<span class='var' id='note427' title='abbhū hi (bj) | abhūti (s2, s3) | abbhu hi (pts1)'>Abbhūti</span> tassa bho hoti,<br>
yo anicchantamicchati;<br>
Akāmaṃ rāja <span class='var' id='note428' title='kāmehi (bj, s2, s3, pts1)'>kāmesi</span>,<br>
<span class='var' id='note429' title='akanto kantamicchasi (bj, s2, s3, pts1)'>akantaṃ kantumicchasi</span>”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms23J_588' href='#ms23J_588'>Ms 23J_588</a><a class='ref msdiv' id='msdiv7' href='#msdiv7'>Msdiv 7</a>“Akāmaṃ vā sakāmaṃ vā,<br>
yo naro labhate piyaṃ;<br>
Lābhamettha pasaṃsāma,<br>
alābho tattha pāpako”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms23J_589' href='#ms23J_589'>Ms 23J_589</a><a class='ref msdiv' id='msdiv8' href='#msdiv8'>Msdiv 8</a>“Pāsāṇasāraṃ khaṇasi,<br>
kaṇikārassa dārunā;<br>
Vātaṃ jālena bādhesi,<br>
yo anicchantamicchasi”.</p>
<p><a class='ref sc' id='sc9' href='#sc9'>SC 9</a><a class='ref ms' id='ms23J_590' href='#ms23J_590'>Ms 23J_590</a><a class='ref msdiv' id='msdiv9' href='#msdiv9'>Msdiv 9</a>“Pāsāṇo nūna te hadaye,<br>
ohito mudulakkhaṇe;<br>
Yo te sātaṃ na vindāmi,<br>
tirojanapadāgato.</p>
<p><a class='ref sc' id='sc10' href='#sc10'>SC 10</a><a class='ref pts-vp-pli' id='pts-vp-pli5.296' href='#pts-vp-pli5.296'>PTS vp Pali 5.296</a><a class='ref ms' id='ms23J_591' href='#ms23J_591'>Ms 23J_591</a><a class='ref msdiv' id='msdiv10' href='#msdiv10'>Msdiv 10</a>Yadā maṃ <span class='var' id='note430' title='bhūkuṭiṃ (bj, pts1)'>bhakuṭiṃ</span> katvā,<br>
<span class='var' id='note431' title='rājaputti udikkhasi (bj, pts1)'>rājaputtī udikkhati</span>;<br>
Āḷāriko tadā homi,<br>
rañño <span class='var' id='note432' title='maddassa thīpure (bj, pts1)'>maddassantepure</span>.</p>
<p><a class='ref sc' id='sc11' href='#sc11'>SC 11</a><a class='ref ms' id='ms23J_592' href='#ms23J_592'>Ms 23J_592</a><a class='ref msdiv' id='msdiv11' href='#msdiv11'>Msdiv 11</a>Yadā umhayamānā maṃ,<br>
<span class='var' id='note433' title='rājaputti udikkhasi (bj, pts1)'>rājaputtī udikkhati</span>;<br>
Nāḷāriko tadā homi,<br>
rājā homi tadā kuso”.</p>
<p><a class='ref sc' id='sc12' href='#sc12'>SC 12</a><a class='ref ms' id='ms23J_593' href='#ms23J_593'>Ms 23J_593</a><a class='ref msdiv' id='msdiv12' href='#msdiv12'>Msdiv 12</a>“Sace hi vacanaṃ saccaṃ,<br>
nemittānaṃ bhavissati;<br>
Neva me tvaṃ patī assa,<br>
kāmaṃ chindantu sattadhā”.</p>
<p><a class='ref sc' id='sc13' href='#sc13'>SC 13</a><a class='ref ms' id='ms23J_594' href='#ms23J_594'>Ms 23J_594</a><a class='ref msdiv' id='msdiv13' href='#msdiv13'>Msdiv 13</a>“Sace hi vacanaṃ saccaṃ,<br>
aññesaṃ yadi vā mamaṃ;<br>
Neva tuyhaṃ patī atthi,<br>
añño sīhassarā kusā”.</p>
<p><a class='ref sc' id='sc14' href='#sc14'>SC 14</a><a class='ref pts-vp-pli' id='pts-vp-pli5.297' href='#pts-vp-pli5.297'>PTS vp Pali 5.297</a><a class='ref ms' id='ms23J_595' href='#ms23J_595'>Ms 23J_595</a><a class='ref msdiv' id='msdiv14' href='#msdiv14'>Msdiv 14</a>“Nekkhaṃ gīvaṃ te kāressaṃ,<br>
patvā khujje kusāvatiṃ;<br>
Sace maṃ nāganāsūrū,<br>
olokeyya pabhāvatī.</p>
<p><a class='ref sc' id='sc15' href='#sc15'>SC 15</a><a class='ref ms' id='ms23J_596' href='#ms23J_596'>Ms 23J_596</a><a class='ref msdiv' id='msdiv15' href='#msdiv15'>Msdiv 15</a>Nekkhaṃ gīvaṃ te kāressaṃ,<br>
patvā khujje kusāvatiṃ;<br>
Sace maṃ nāganāsūrū,<br>
ālapeyya pabhāvatī.</p>
<p><a class='ref sc' id='sc16' href='#sc16'>SC 16</a><a class='ref ms' id='ms23J_597' href='#ms23J_597'>Ms 23J_597</a><a class='ref msdiv' id='msdiv16' href='#msdiv16'>Msdiv 16</a>Nekkhaṃ gīvaṃ te kāressaṃ,<br>
patvā khujje kusāvatiṃ;<br>
Sace maṃ nāganāsūrū,<br>
umhāyeyya pabhāvatī.</p>
<p><a class='ref sc' id='sc17' href='#sc17'>SC 17</a><a class='ref ms' id='ms23J_598' href='#ms23J_598'>Ms 23J_598</a><a class='ref msdiv' id='msdiv17' href='#msdiv17'>Msdiv 17</a>Nekkhaṃ gīvaṃ te kāressaṃ,<br>
patvā khujje kusāvatiṃ;<br>
Sace maṃ nāganāsūrū,<br>
pamhāyeyya pabhāvatī.</p>
<p><a class='ref sc' id='sc18' href='#sc18'>SC 18</a><a class='ref ms' id='ms23J_599' href='#ms23J_599'>Ms 23J_599</a><a class='ref msdiv' id='msdiv18' href='#msdiv18'>Msdiv 18</a>Nekkhaṃ gīvaṃ te kāressaṃ,<br>
patvā khujje kusāvatiṃ;<br>
Sace maṃ nāganāsūrū,<br>
pāṇīhi upasamphuse”.</p>
<p><a class='ref sc' id='sc19' href='#sc19'>SC 19</a><a class='ref pts-vp-pli' id='pts-vp-pli5.298' href='#pts-vp-pli5.298'>PTS vp Pali 5.298</a><a class='ref ms' id='ms23J_600' href='#ms23J_600'>Ms 23J_600</a><a class='ref msdiv' id='msdiv19' href='#msdiv19'>Msdiv 19</a>“Na hi nūnāyaṃ rājaputtī,<br>
kuse sātampi vindati;<br>
Āḷārike bhate pose,<br>
vetanena anatthike”.</p>
<p><a class='ref sc' id='sc20' href='#sc20'>SC 20</a><a class='ref ms' id='ms23J_601' href='#ms23J_601'>Ms 23J_601</a><a class='ref msdiv' id='msdiv20' href='#msdiv20'>Msdiv 20</a>“Na hi <span class='var' id='note434' title='nūna ayaṃ (bj, s2, s3)'>nūnāyaṃ sā</span> khujjā,<br>
labhati jivhāya chedanaṃ;<br>
Sunisitena satthena,<br>
evaṃ dubbhāsitaṃ bhaṇaṃ”.</p>
<p><a class='ref sc' id='sc21' href='#sc21'>SC 21</a><a class='ref ms' id='ms23J_602' href='#ms23J_602'>Ms 23J_602</a><a class='ref msdiv' id='msdiv21' href='#msdiv21'>Msdiv 21</a>“Mā naṃ rūpena pāmesi,<br>
ārohena pabhāvati;<br>
Mahāyasoti katvāna,<br>
karassu rucire piyaṃ.</p>
<p><a class='ref sc' id='sc22' href='#sc22'>SC 22</a><a class='ref ms' id='ms23J_603' href='#ms23J_603'>Ms 23J_603</a><a class='ref msdiv' id='msdiv22' href='#msdiv22'>Msdiv 22</a>Mā naṃ rūpena pāmesi,<br>
ārohena pabhāvati;<br>
Mahaddhanoti katvāna,<br>
karassu rucire piyaṃ.</p>
<p><a class='ref sc' id='sc23' href='#sc23'>SC 23</a><a class='ref ms' id='ms23J_604' href='#ms23J_604'>Ms 23J_604</a><a class='ref msdiv' id='msdiv23' href='#msdiv23'>Msdiv 23</a>Mā naṃ rūpena pāmesi,<br>
ārohena pabhāvati;<br>
Mahabbaloti katvāna,<br>
karassu rucire piyaṃ.</p>
<p><a class='ref sc' id='sc24' href='#sc24'>SC 24</a><a class='ref ms' id='ms23J_605' href='#ms23J_605'>Ms 23J_605</a><a class='ref msdiv' id='msdiv24' href='#msdiv24'>Msdiv 24</a>Mā naṃ rūpena pāmesi,<br>
ārohena pabhāvati;<br>
Mahāraṭṭhoti katvāna,<br>
karassu rucire piyaṃ.</p>
<p><a class='ref sc' id='sc25' href='#sc25'>SC 25</a><a class='ref ms' id='ms23J_606' href='#ms23J_606'>Ms 23J_606</a><a class='ref msdiv' id='msdiv25' href='#msdiv25'>Msdiv 25</a>Mā naṃ rūpena pāmesi,<br>
ārohena pabhāvati;<br>
Mahārājāti katvāna,<br>
karassu rucire piyaṃ.</p>
<p><a class='ref sc' id='sc26' href='#sc26'>SC 26</a><a class='ref ms' id='ms23J_607' href='#ms23J_607'>Ms 23J_607</a><a class='ref msdiv' id='msdiv26' href='#msdiv26'>Msdiv 26</a>Mā naṃ rūpena pāmesi,<br>
ārohena pabhāvati;<br>
Sīhassaroti katvāna,<br>
karassu rucire piyaṃ.</p>
<p><a class='ref sc' id='sc27' href='#sc27'>SC 27</a><a class='ref ms' id='ms23J_608' href='#ms23J_608'>Ms 23J_608</a><a class='ref msdiv' id='msdiv27' href='#msdiv27'>Msdiv 27</a>Mā naṃ rūpena pāmesi,<br>
ārohena pabhāvati;<br>
Vaggussaroti katvāna,<br>
karassu rucire piyaṃ.</p>
<p><a class='ref sc' id='sc28' href='#sc28'>SC 28</a><a class='ref ms' id='ms23J_609' href='#ms23J_609'>Ms 23J_609</a><a class='ref msdiv' id='msdiv28' href='#msdiv28'>Msdiv 28</a>Mā naṃ rūpena pāmesi,<br>
ārohena pabhāvati;<br>
Bindussaroti katvāna,<br>
karassu rucire piyaṃ.</p>
<p><a class='ref sc' id='sc29' href='#sc29'>SC 29</a><a class='ref ms' id='ms23J_610' href='#ms23J_610'>Ms 23J_610</a><a class='ref msdiv' id='msdiv29' href='#msdiv29'>Msdiv 29</a>Mā naṃ rūpena pāmesi,<br>
ārohena pabhāvati;<br>
Mañjussaroti katvāna,<br>
karassu rucire piyaṃ.</p>
<p><a class='ref sc' id='sc30' href='#sc30'>SC 30</a><a class='ref ms' id='ms23J_611' href='#ms23J_611'>Ms 23J_611</a><a class='ref msdiv' id='msdiv30' href='#msdiv30'>Msdiv 30</a>Mā naṃ rūpena pāmesi,<br>
ārohena pabhāvati;<br>
<span class='var' id='note435' title='madhurassaroti (bj, s2, s3)'>Madhussaroti</span> katvāna,<br>
karassu rucire piyaṃ.</p>
<p><a class='ref sc' id='sc31' href='#sc31'>SC 31</a><a class='ref ms' id='ms23J_612' href='#ms23J_612'>Ms 23J_612</a><a class='ref msdiv' id='msdiv31' href='#msdiv31'>Msdiv 31</a>Mā naṃ rūpena pāmesi,<br>
ārohena pabhāvati;<br>
Satasippoti katvāna,<br>
karassu rucire piyaṃ.</p>
<p><a class='ref sc' id='sc32' href='#sc32'>SC 32</a><a class='ref ms' id='ms23J_613' href='#ms23J_613'>Ms 23J_613</a><a class='ref msdiv' id='msdiv32' href='#msdiv32'>Msdiv 32</a>Mā naṃ rūpena pāmesi,<br>
ārohena pabhāvati;<br>
Khattiyotipi <span class='var' id='note436' title='karitvāna (bj)'>katvāna</span>,<br>
karassu rucire piyaṃ.</p>
<p><a class='ref sc' id='sc33' href='#sc33'>SC 33</a><a class='ref ms' id='ms23J_614' href='#ms23J_614'>Ms 23J_614</a><a class='ref msdiv' id='msdiv33' href='#msdiv33'>Msdiv 33</a>Mā naṃ rūpena pāmesi,<br>
ārohena pabhāvati;<br>
Kusarājāti katvāna,<br>
karassu rucire piyaṃ”.</p>
<p><a class='ref sc' id='sc34' href='#sc34'>SC 34</a><a class='ref pts-vp-pli' id='pts-vp-pli5.301' href='#pts-vp-pli5.301'>PTS vp Pali 5.301</a><a class='ref ms' id='ms23J_615' href='#ms23J_615'>Ms 23J_615</a><a class='ref msdiv' id='msdiv34' href='#msdiv34'>Msdiv 34</a>“Ete nāgā upatthaddhā,<br>
sabbe tiṭṭhanti <span class='var' id='note437' title='vammikā (s2, s3)'>vammitā</span>;<br>
Purā maddanti pākāraṃ,<br>
ānentetaṃ pabhāvatiṃ”.</p>
<p><a class='ref sc' id='sc35' href='#sc35'>SC 35</a><a class='ref ms' id='ms23J_616' href='#ms23J_616'>Ms 23J_616</a><a class='ref msdiv' id='msdiv35' href='#msdiv35'>Msdiv 35</a>“Satta <span class='var' id='note438' title='khaṇḍe (bj, pts1)'>bile</span> karitvāna,<br>
ahametaṃ pabhāvatiṃ;<br>
Khattiyānaṃ padassāmi,<br>
ye maṃ hantuṃ idhāgatā”.</p>
<p><a class='ref sc' id='sc36' href='#sc36'>SC 36</a><a class='ref ms' id='ms23J_617' href='#ms23J_617'>Ms 23J_617</a><a class='ref msdiv' id='msdiv36' href='#msdiv36'>Msdiv 36</a>“Avuṭṭhahi rājaputtī,<br>
sāmā koseyyavāsinī;<br>
Assupuṇṇehi nettehi,<br>
dāsīgaṇapurakkhatā”.</p>
<p><a class='ref sc' id='sc37' href='#sc37'>SC 37</a><a class='ref pts-vp-pli' id='pts-vp-pli5.302' href='#pts-vp-pli5.302'>PTS vp Pali 5.302</a><a class='ref ms' id='ms23J_618' href='#ms23J_618'>Ms 23J_618</a><a class='ref msdiv' id='msdiv37' href='#msdiv37'>Msdiv 37</a>“Taṃ nūna kakkūpanisevitaṃ mukhaṃ,<br>
Ādāsadantātharupaccavekkhitaṃ;<br>
Subhaṃ sunettaṃ virajaṃ anaṅgaṇaṃ,<br>
Chuddhaṃ vane ṭhassati khattiyehi.</p>
<p><a class='ref sc' id='sc38' href='#sc38'>SC 38</a><a class='ref ms' id='ms23J_619' href='#ms23J_619'>Ms 23J_619</a><a class='ref msdiv' id='msdiv38' href='#msdiv38'>Msdiv 38</a>Te nūna me asite vellitagge,<br>
Kese mudū candanasāralitte;<br>
Samākule sīvathikāya majjhe,<br>
Pādehi gijjhā <span class='var' id='note439' title='parikaḍḍhayanti (bj, s2, s3, pts1)'>parikaḍḍhissanti</span>.</p>
<p><a class='ref sc' id='sc39' href='#sc39'>SC 39</a><a class='ref ms' id='ms23J_620' href='#ms23J_620'>Ms 23J_620</a><a class='ref msdiv' id='msdiv39' href='#msdiv39'>Msdiv 39</a>Tā nūna me tambanakhā sulomā,<br>
Bāhā mudū candanasāralittā;<br>
Chinnā vane ujjhitā khattiyehi,<br>
Gayha <span class='var' id='note440' title='vako (pts1)'>dhaṅko</span> gacchati yenakāmaṃ.</p>
<p><a class='ref sc' id='sc40' href='#sc40'>SC 40</a><a class='ref ms' id='ms23J_621' href='#ms23J_621'>Ms 23J_621</a><a class='ref msdiv' id='msdiv40' href='#msdiv40'>Msdiv 40</a>Te nūna tālūpanibhe alambe,<br>
Nisevite kāsikacandanena;<br>
Thanesu me <span class='var' id='note441' title='lambahīti (pts1)'>lambissati</span> <span class='var' id='note442' title='sigālo (bj, s2, s3, pts1)'>lambissati</span> <span class='var' id='note442' title='sigālo (bj, s2, s3, pts1)'>siṅgālo</span>,<br>
Mātūva putto taruṇo tanūjo.</p>
<p><a class='ref sc' id='sc41' href='#sc41'>SC 41</a><a class='ref ms' id='ms23J_622' href='#ms23J_622'>Ms 23J_622</a><a class='ref msdiv' id='msdiv41' href='#msdiv41'>Msdiv 41</a>Taṃ nūna soṇiṃ puthulaṃ sukoṭṭitaṃ,<br>
Nisevitaṃ kañcanamekhalāhi;<br>
Chinnaṃ vane khattiyehī avatthaṃ,<br>
<span class='var' id='note443' title='siṅgālasaṅghā parikaḍḍhayanti (bj) | sigālasaṅghā parikaḍḍhayanti (s2, s3) | gayhā vako gacchati yenakāmaṃ (pts1)'>Siṅgālasaṅghā parikaḍḍhissanti</span>.</p>
<p><a class='ref sc' id='sc42' href='#sc42'>SC 42</a><a class='ref ms' id='ms23J_623' href='#ms23J_623'>Ms 23J_623</a><a class='ref msdiv' id='msdiv42' href='#msdiv42'>Msdiv 42</a>Soṇā <span class='var' id='note444' title='vakā (pts1)'>dhaṅkā</span> siṅgālā ca,<br>
ye caññe santi dāṭhino;<br>
Ajarā nūna hessanti,<br>
bhakkhayitvā pabhāvatiṃ.</p>
<p><a class='ref sc' id='sc43' href='#sc43'>SC 43</a><a class='ref ms' id='ms23J_624' href='#ms23J_624'>Ms 23J_624</a><a class='ref msdiv' id='msdiv43' href='#msdiv43'>Msdiv 43</a>Sace maṃsāni hariṃsu,<br>
khattiyā dūragāmino;<br>
Aṭṭhīni amma yācitvā,<br>
anupathe dahātha naṃ.</p>
<p><a class='ref sc' id='sc44' href='#sc44'>SC 44</a><a class='ref ms' id='ms23J_625' href='#ms23J_625'>Ms 23J_625</a><a class='ref msdiv' id='msdiv44' href='#msdiv44'>Msdiv 44</a>Khettāni amma kāretvā,<br>
kaṇikārettha <span class='var' id='note445' title='ropaye (s2, s3, mr)'>ropaya</span>;<br>
Yadā te pupphitā assu,<br>
hemantānaṃ himaccaye;<br>
Sareyyātha <span class='var' id='note446' title='mama (pts1)'>mamaṃ</span> amma,<br>
evaṃvaṇṇā pabhāvatī”.</p>
<p><a class='ref sc' id='sc45' href='#sc45'>SC 45</a><a class='ref pts-vp-pli' id='pts-vp-pli5.303' href='#pts-vp-pli5.303'>PTS vp Pali 5.303</a><a class='ref ms' id='ms23J_626' href='#ms23J_626'>Ms 23J_626</a><a class='ref msdiv' id='msdiv45' href='#msdiv45'>Msdiv 45</a>“Tassā mātā udaṭṭhāsi,<br>
khattiyā devavaṇṇinī;<br>
Disvā asiñca sūnañca,<br>
rañño maddassantepure”.</p>
<p><a class='ref sc' id='sc46' href='#sc46'>SC 46</a><a class='ref ms' id='ms23J_627' href='#ms23J_627'>Ms 23J_627</a><a class='ref msdiv' id='msdiv46' href='#msdiv46'>Msdiv 46</a>“Iminā nūna asinā,<br>
susaññaṃ tanumajjhimaṃ;<br>
Dhītaraṃ <span class='var' id='note447' title='mama (bj) | maddo (pts1)'>madda</span> hantvāna,<br>
khattiyānaṃ <span class='var' id='note448' title='padassatīti (pts1) | padassati (mr)'>padassasi</span>.</p>
<p><a class='ref sc' id='sc47' href='#sc47'>SC 47</a><a class='ref ms' id='ms23J_628' href='#ms23J_628'>Ms 23J_628</a><a class='ref msdiv' id='msdiv47' href='#msdiv47'>Msdiv 47</a>Na me akāsi vacanaṃ,<br>
atthakāmāya puttike;<br>
Sājja lohitasañchannā,<br>
<span class='var' id='note449' title='gañchisi (bj, pts1)'>gacchasi</span> yamasādhanaṃ.</p>
<p><a class='ref sc' id='sc48' href='#sc48'>SC 48</a><a class='ref ms' id='ms23J_629' href='#ms23J_629'>Ms 23J_629</a><a class='ref msdiv' id='msdiv48' href='#msdiv48'>Msdiv 48</a>Evamāpajjatī poso,<br>
pāpiyañca nigacchati;<br>
Yo ve hitānaṃ vacanaṃ,<br>
<span class='var' id='note450' title='na karaṃ (bj)'>na karoti</span> atthadassinaṃ.</p>
<p><a class='ref sc' id='sc49' href='#sc49'>SC 49</a><a class='ref ms' id='ms23J_630' href='#ms23J_630'>Ms 23J_630</a><a class='ref msdiv' id='msdiv49' href='#msdiv49'>Msdiv 49</a><span class='var' id='note451' title='tvaṃ amma (bj) | saceva ajja (s2, s3) | tvaṃ ajja (pts1)'>Sace ca ajja</span> <span class='var' id='note452' title='vāresi (pts1)'>Sace ca ajja</span> <span class='var' id='note452' title='vāresi (pts1)'>dhāresi</span>,<br>
kumāraṃ cārudassanaṃ;<br>
Kusena jātaṃ khattiyaṃ,<br>
suvaṇṇamaṇimekhalaṃ;<br>
<span class='var' id='note453' title='pūjitā (pts1)'>Pūjitaṃ</span> ñātisaṅghehi,<br>
na <span class='var' id='note454' title='gañchisi (bj, pts1)'>gacchasi</span> yamakkhayaṃ.</p>
<p><a class='ref sc' id='sc50' href='#sc50'>SC 50</a><a class='ref ms' id='ms23J_631' href='#ms23J_631'>Ms 23J_631</a><a class='ref msdiv' id='msdiv50' href='#msdiv50'>Msdiv 50</a>Yatthassu bherī nadati,<br>
kuñjaro ca <span class='var' id='note455' title='paṭikujjati (bj) | nikuñjati (pts1)'>nikūjati</span>;<br>
Khattiyānaṃ kule bhadde,<br>
kiṃ nu sukhataraṃ tato.</p>
<p><a class='ref sc' id='sc51' href='#sc51'>SC 51</a><a class='ref ms' id='ms23J_632' href='#ms23J_632'>Ms 23J_632</a><a class='ref msdiv' id='msdiv51' href='#msdiv51'>Msdiv 51</a>Asso <span class='var' id='note456' title='asso hasisati (bj) | asso hasiyati (s2, s3) | asso ca siṃsati (pts1)'>ca sisati</span> dvāre,<br>
kumāro uparodati;<br>
Khattiyānaṃ kule bhadde,<br>
kiṃ nu sukhataraṃ tato.</p>
<p><a class='ref sc' id='sc52' href='#sc52'>SC 52</a><a class='ref ms' id='ms23J_633' href='#ms23J_633'>Ms 23J_633</a><a class='ref msdiv' id='msdiv52' href='#msdiv52'>Msdiv 52</a>Mayūrakoñcābhirude,<br>
kokilābhinikūjite;<br>
Khattiyānaṃ kule bhadde,<br>
kiṃ nu sukhataraṃ tato”.</p>
<p><a class='ref sc' id='sc53' href='#sc53'>SC 53</a><a class='ref pts-vp-pli' id='pts-vp-pli5.305' href='#pts-vp-pli5.305'>PTS vp Pali 5.305</a><a class='ref ms' id='ms23J_634' href='#ms23J_634'>Ms 23J_634</a><a class='ref msdiv' id='msdiv53' href='#msdiv53'>Msdiv 53</a>“Kahaṃ nu so sattumaddano,<br>
pararaṭṭhappamaddano;<br>
Kuso soḷārapaññāṇo,<br>
yo no dukkhā pamocaye”.</p>
<p><a class='ref sc' id='sc54' href='#sc54'>SC 54</a><a class='ref ms' id='ms23J_635' href='#ms23J_635'>Ms 23J_635</a><a class='ref msdiv' id='msdiv54' href='#msdiv54'>Msdiv 54</a>“Idheva so sattumaddano,<br>
pararaṭṭhappamaddano;<br>
Kuso soḷārapaññāṇo,<br>
yo te <span class='var' id='note457' title='yo no dukkhā pamocaye (bj) | yo ne sabbe vadhissati (s2, s3) | so no sabbe vadhissatīti (pts1)'>sabbe vadhissati</span>”.</p>
<p><a class='ref sc' id='sc55' href='#sc55'>SC 55</a><a class='ref ms' id='ms23J_636' href='#ms23J_636'>Ms 23J_636</a><a class='ref msdiv' id='msdiv55' href='#msdiv55'>Msdiv 55</a>“Ummattikā nu bhaṇasi,<br>
<span class='var' id='note458' title='ādu bālāva bhāsasi (bj, pts1)'>Andhabālā pabhāsasi</span>;<br>
Kuso ce āgato assa,<br>
Kiṃ <span class='var' id='note459' title='kiṃ nu (s2, s3, mr)'>na</span> jānemu taṃ mayaṃ”.</p>
<p><a class='ref sc' id='sc56' href='#sc56'>SC 56</a><a class='ref pts-vp-pli' id='pts-vp-pli5.306' href='#pts-vp-pli5.306'>PTS vp Pali 5.306</a><a class='ref ms' id='ms23J_637' href='#ms23J_637'>Ms 23J_637</a><a class='ref msdiv' id='msdiv56' href='#msdiv56'>Msdiv 56</a>“Eso āḷāriko poso,<br>
kumārīpuramantare;<br>
Daḷhaṃ katvāna saṃvelliṃ,<br>
kumbhiṃ dhovati oṇato”.</p>
<p><a class='ref sc' id='sc57' href='#sc57'>SC 57</a><a class='ref ms' id='ms23J_638' href='#ms23J_638'>Ms 23J_638</a><a class='ref msdiv' id='msdiv57' href='#msdiv57'>Msdiv 57</a>“Veṇī tvamasi caṇḍālī,<br>
adūsi kulagandhinī;<br>
Kathaṃ maddakule jātā,<br>
dāsaṃ kayirāsi kāmukaṃ”.</p>
<p><a class='ref sc' id='sc58' href='#sc58'>SC 58</a><a class='ref ms' id='ms23J_639' href='#ms23J_639'>Ms 23J_639</a><a class='ref msdiv' id='msdiv58' href='#msdiv58'>Msdiv 58</a>“Namhi veṇī na caṇḍālī,<br>
na camhi kulagandhinī;<br>
Okkākaputto bhaddante,<br>
tvaṃ nu dāsoti maññasi”.</p>
<p><a class='ref sc' id='sc59' href='#sc59'>SC 59</a><a class='ref ms' id='ms23J_640' href='#ms23J_640'>Ms 23J_640</a><a class='ref msdiv' id='msdiv59' href='#msdiv59'>Msdiv 59</a>“Yo brāhmaṇasahassāni,<br>
sadā bhojeti vīsatiṃ;<br>
Okkākaputto bhaddante,<br>
tvaṃ nu dāsoti maññasi.</p>
<p><a class='ref sc' id='sc60' href='#sc60'>SC 60</a><a class='ref pts-vp-pli' id='pts-vp-pli5.307' href='#pts-vp-pli5.307'>PTS vp Pali 5.307</a><a class='ref ms' id='ms23J_641' href='#ms23J_641'>Ms 23J_641</a><a class='ref msdiv' id='msdiv60' href='#msdiv60'>Msdiv 60</a>Yassa nāgasahassāni,<br>
sadā yojenti vīsatiṃ;<br>
Okkākaputto bhaddante,<br>
tvaṃ nu dāsoti maññasi.</p>
<p><a class='ref sc' id='sc61' href='#sc61'>SC 61</a><a class='ref ms' id='ms23J_642' href='#ms23J_642'>Ms 23J_642</a><a class='ref msdiv' id='msdiv61' href='#msdiv61'>Msdiv 61</a>Yassa assasahassāni,<br>
sadā yojenti vīsatiṃ;<br>
Okkākaputto bhaddante,<br>
tvaṃ nu dāsoti maññasi.</p>
<p><a class='ref sc' id='sc62' href='#sc62'>SC 62</a><a class='ref ms' id='ms23J_643' href='#ms23J_643'>Ms 23J_643</a><a class='ref msdiv' id='msdiv62' href='#msdiv62'>Msdiv 62</a>Yassa rathasahassāni,<br>
sadā yojenti vīsatiṃ;<br>
Okkākaputto bhaddante,<br>
tvaṃ nu dāsoti maññasi.</p>
<p><a class='ref sc' id='sc63' href='#sc63'>SC 63</a><a class='ref ms' id='ms23J_644' href='#ms23J_644'>Ms 23J_644</a><span class='var' id='note460' title=' ayaṃ gāthā pā1 potthakeyeva'>Yassa usabhasahassāni,<br>
sadā yojenti vīsatiṃ;<br>
Okkākaputto bhaddante,<br>
tvaṃ nu dāsoti maññasi</span>.</p>
<p><a class='ref sc' id='sc64' href='#sc64'>SC 64</a><a class='ref ms' id='ms23J_645' href='#ms23J_645'>Ms 23J_645</a><a class='ref msdiv' id='msdiv63' href='#msdiv63'>Msdiv 63</a>Yassa dhenusahassāni,<br>
sadā <span class='var' id='note462' title='duyhanti vīsati (bj, pts1) | dūhanti vīsati (s2, s3)'>duhanti vīsatiṃ</span>;<br>
Okkākaputto bhaddante,<br>
tvaṃ nu dāsoti maññasi”.</p>
<p><a class='ref sc' id='sc65' href='#sc65'>SC 65</a><a class='ref ms' id='ms23J_646' href='#ms23J_646'>Ms 23J_646</a><a class='ref msdiv' id='msdiv64' href='#msdiv64'>Msdiv 64</a>“Taggha te dukkaṭaṃ bāle,<br>
yaṃ khattiyaṃ mahabbalaṃ;<br>
Nāgaṃ maṇḍūkavaṇṇena,<br>
<span class='var' id='note463' title='na taṃ (bj, pts1)'>na naṃ</span> <span class='var' id='note464' title='akkhāsi āgataṃ (bj) | akkhāsi māgataṃ (s2, s3)'>na naṃ</span> <span class='var' id='note464' title='akkhāsi āgataṃ (bj) | akkhāsi māgataṃ (s2, s3)'>akkhāsidhāgataṃ</span>”.</p>
<p><a class='ref sc' id='sc66' href='#sc66'>SC 66</a><a class='ref ms' id='ms23J_647' href='#ms23J_647'>Ms 23J_647</a><a class='ref msdiv' id='msdiv65' href='#msdiv65'>Msdiv 65</a>“Aparādhaṃ mahārāja,<br>
tvaṃ no khama rathesabha;<br>
Yaṃ taṃ aññātavesena,<br>
nāññāsimhā idhāgataṃ”.</p>
<p><a class='ref sc' id='sc67' href='#sc67'>SC 67</a><a class='ref ms' id='ms23J_648' href='#ms23J_648'>Ms 23J_648</a><a class='ref msdiv' id='msdiv66' href='#msdiv66'>Msdiv 66</a>“Mādisassa na taṃ channaṃ,<br>
yohaṃ āḷāriko bhave;<br>
Tvaññeva me pasīdassu,<br>
natthi te deva dukkaṭaṃ”.</p>
<p><a class='ref sc' id='sc68' href='#sc68'>SC 68</a><a class='ref pts-vp-pli' id='pts-vp-pli5.308' href='#pts-vp-pli5.308'>PTS vp Pali 5.308</a><a class='ref ms' id='ms23J_649' href='#ms23J_649'>Ms 23J_649</a><a class='ref msdiv' id='msdiv67' href='#msdiv67'>Msdiv 67</a>“Gaccha bāle khamāpehi,<br>
kusarājaṃ mahabbalaṃ;<br>
Khamāpito kuso <span class='var' id='note465' title='kusarājā (sabbattha)'>rājā</span>,<br>
so te dassati jīvitaṃ”.</p>
<p><a class='ref sc' id='sc69' href='#sc69'>SC 69</a><a class='ref ms' id='ms23J_650' href='#ms23J_650'>Ms 23J_650</a><a class='ref msdiv' id='msdiv68' href='#msdiv68'>Msdiv 68</a>“Pitussa vacanaṃ sutvā,<br>
devavaṇṇī pabhāvatī;<br>
Sirasā aggahī pāde,<br>
kusarājaṃ mahabbalaṃ”.</p>
<p><a class='ref sc' id='sc70' href='#sc70'>SC 70</a><a class='ref ms' id='ms23J_651' href='#ms23J_651'>Ms 23J_651</a><a class='ref msdiv' id='msdiv69' href='#msdiv69'>Msdiv 69</a>“Yāmā ratyo atikkantā,<br>
tāmā deva tayā vinā;<br>
Vande te sirasā pāde,<br>
mā me kujjha rathesabha.</p>
<p><a class='ref sc' id='sc71' href='#sc71'>SC 71</a><a class='ref ms' id='ms23J_652' href='#ms23J_652'>Ms 23J_652</a><a class='ref msdiv' id='msdiv70' href='#msdiv70'>Msdiv 70</a><span class='var' id='note466' title='saccan (bj, s2, s3) | sacaṃ (pts1)'>Sabbaṃ</span> te paṭijānāmi,<br>
mahārāja suṇohi me;<br>
Na cāpi appiyaṃ tuyhaṃ,<br>
kareyyāmi ahaṃ puna.</p>
<p><a class='ref sc' id='sc72' href='#sc72'>SC 72</a><a class='ref ms' id='ms23J_653' href='#ms23J_653'>Ms 23J_653</a><a class='ref msdiv' id='msdiv71' href='#msdiv71'>Msdiv 71</a>Evañce yācamānāya,<br>
vacanaṃ me na kāhasi;<br>
Idāni maṃ tāto hantvā,<br>
khattiyānaṃ padassati”.</p>
<p><a class='ref sc' id='sc73' href='#sc73'>SC 73</a><a class='ref ms' id='ms23J_654' href='#ms23J_654'>Ms 23J_654</a><a class='ref msdiv' id='msdiv72' href='#msdiv72'>Msdiv 72</a>“Evaṃ te yācamānāya,<br>
kiṃ na kāhāmi te vaco;<br>
Vikuddho tyasmi kalyāṇi,<br>
mā tvaṃ bhāyi pabhāvati.</p>
<p><a class='ref sc' id='sc74' href='#sc74'>SC 74</a><a class='ref pts-vp-pli' id='pts-vp-pli5.309' href='#pts-vp-pli5.309'>PTS vp Pali 5.309</a><a class='ref ms' id='ms23J_655' href='#ms23J_655'>Ms 23J_655</a><a class='ref msdiv' id='msdiv73' href='#msdiv73'>Msdiv 73</a><span class='var' id='note467' title='saccan (bj, s2, s3) | sacaṃ (pts1)'>Sabbaṃ</span> te paṭijānāmi,<br>
rājaputti suṇohi me;<br>
Na cāpi appiyaṃ tuyhaṃ,<br>
kareyyāmi ahaṃ puna.</p>
<p><a class='ref sc' id='sc75' href='#sc75'>SC 75</a><a class='ref ms' id='ms23J_656' href='#ms23J_656'>Ms 23J_656</a><a class='ref msdiv' id='msdiv74' href='#msdiv74'>Msdiv 74</a>Tava kāmā hi sussoṇi,<br>
<span class='var' id='note468' title='bahuṃ (bj, pts1, mr) | bahu (s2, s3)'>pahu</span> dukkhaṃ <span class='var' id='note469' title='titikkhissaṃ (pts1)'>pahu</span> dukkhaṃ <span class='var' id='note469' title='titikkhissaṃ (pts1)'>titikkhisaṃ</span>;<br>
Bahuṃ maddakulaṃ hantvā,<br>
nayituṃ taṃ pabhāvati”.</p>
<p><a class='ref sc' id='sc76' href='#sc76'>SC 76</a><a class='ref ms' id='ms23J_657' href='#ms23J_657'>Ms 23J_657</a><a class='ref msdiv' id='msdiv75' href='#msdiv75'>Msdiv 75</a>“Yojayantu rathe asse,<br>
nānācitte samāhite;<br>
Atha dakkhatha me vegaṃ,<br>
<span class='var' id='note470' title='vidhamentassa (sabbattha)'>vidhamantassa</span> sattavo”.</p>
<p><a class='ref sc' id='sc77' href='#sc77'>SC 77</a><a class='ref ms' id='ms23J_658' href='#ms23J_658'>Ms 23J_658</a><a class='ref msdiv' id='msdiv76' href='#msdiv76'>Msdiv 76</a>“Tañca tattha udikkhiṃsu,<br>
rañño maddassantepure;<br>
Vijambhamānaṃ sīhaṃva,<br>
phoṭentaṃ diguṇaṃ bhujaṃ.</p>
<p><a class='ref sc' id='sc78' href='#sc78'>SC 78</a><a class='ref pts-vp-pli' id='pts-vp-pli5.310' href='#pts-vp-pli5.310'>PTS vp Pali 5.310</a><a class='ref ms' id='ms23J_659' href='#ms23J_659'>Ms 23J_659</a><a class='ref msdiv' id='msdiv77' href='#msdiv77'>Msdiv 77</a>Hatthikkhandhañca āruyha,<br>
āropetvā pabhāvatiṃ;<br>
Saṅgāmaṃ otaritvāna,<br>
sīhanādaṃ nadī kuso.</p>
<p><a class='ref sc' id='sc79' href='#sc79'>SC 79</a><a class='ref ms' id='ms23J_660' href='#ms23J_660'>Ms 23J_660</a><a class='ref msdiv' id='msdiv78' href='#msdiv78'>Msdiv 78</a>Tassa taṃ nadato sutvā,<br>
sīhassevitare migā;<br>
Khattiyā vipalāyiṃsu,<br>
<span class='var' id='note471' title='kusaddasabhayaṭṭitā (bj) | kusasaddabhayaṭṭhitā (pts1)'>kusasaddabhayaṭṭitā</span>.</p>
<p><a class='ref sc' id='sc80' href='#sc80'>SC 80</a><a class='ref ms' id='ms23J_661' href='#ms23J_661'>Ms 23J_661</a><a class='ref msdiv' id='msdiv79' href='#msdiv79'>Msdiv 79</a>Hatthārohā anīkaṭṭhā,<br>
rathikā pattikārakā;<br>
Aññamaññassa chindanti,<br>
kusasaddabhayaṭṭitā.</p>
<p><a class='ref sc' id='sc81' href='#sc81'>SC 81</a><a class='ref ms' id='ms23J_662' href='#ms23J_662'>Ms 23J_662</a><a class='ref msdiv' id='msdiv80' href='#msdiv80'>Msdiv 80</a>Tasmiṃ saṅgāmasīsasmiṃ,<br>
passitvā <span class='var' id='note472' title='tuṭṭhamānaso (bj)'>haṭṭhamānaso</span>;<br>
Kusassa rañño devindo,<br>
adā verocanaṃ maṇiṃ.</p>
<p><a class='ref sc' id='sc82' href='#sc82'>SC 82</a><a class='ref ms' id='ms23J_663' href='#ms23J_663'>Ms 23J_663</a><a class='ref msdiv' id='msdiv81' href='#msdiv81'>Msdiv 81</a>So taṃ vijitvā saṅgāmaṃ,<br>
laddhā verocanaṃ maṇiṃ;<br>
Hatthikkhandhagato rājā,<br>
pāvekkhi nagaraṃ puraṃ.</p>
<p><a class='ref sc' id='sc83' href='#sc83'>SC 83</a><a class='ref ms' id='ms23J_664' href='#ms23J_664'>Ms 23J_664</a><a class='ref msdiv' id='msdiv82' href='#msdiv82'>Msdiv 82</a><span class='var' id='note473' title='jīvagāhaṃ (bj, pts1)'>Jīvaggāhaṃ</span> gahetvāna,<br>
bandhitvā satta khattiye;<br>
Sasurassupanāmesi,<br>
ime te deva sattavo.</p>
<p><a class='ref sc' id='sc84' href='#sc84'>SC 84</a><a class='ref ms' id='ms23J_665' href='#ms23J_665'>Ms 23J_665</a><a class='ref msdiv' id='msdiv83' href='#msdiv83'>Msdiv 83</a>Sabbeva te vasaṃ gatā,<br>
amittā vihatā tava;<br>
Kāmaṃ karohi te tayā,<br>
muñca vā te hanassu vā”.</p>
<p><a class='ref sc' id='sc85' href='#sc85'>SC 85</a><a class='ref pts-vp-pli' id='pts-vp-pli5.311' href='#pts-vp-pli5.311'>PTS vp Pali 5.311</a><a class='ref ms' id='ms23J_666' href='#ms23J_666'>Ms 23J_666</a><a class='ref msdiv' id='msdiv84' href='#msdiv84'>Msdiv 84</a>“Tuyheva sattavo ete,<br>
na hi te mayha sattavo;<br>
Tvaññeva no mahārāja,<br>
muñca vā te hanassu vā”.</p>
<p><a class='ref sc' id='sc86' href='#sc86'>SC 86</a><a class='ref ms' id='ms23J_667' href='#ms23J_667'>Ms 23J_667</a><a class='ref msdiv' id='msdiv85' href='#msdiv85'>Msdiv 85</a>“Imā te dhītaro satta,<br>
devakaññūpamā subhā;<br>
Dadāhi nesaṃ ekekaṃ,<br>
hontu jāmātaro tava”.</p>
<p><a class='ref sc' id='sc87' href='#sc87'>SC 87</a><a class='ref ms' id='ms23J_668' href='#ms23J_668'>Ms 23J_668</a><a class='ref msdiv' id='msdiv86' href='#msdiv86'>Msdiv 86</a>“Amhākañceva tāsañca,<br>
tvaṃ no sabbesamissaro;<br>
Tvaññeva no mahārāja,<br>
dehi nesaṃ yadicchasi”.</p>
<p><a class='ref sc' id='sc88' href='#sc88'>SC 88</a><a class='ref ms' id='ms23J_669' href='#ms23J_669'>Ms 23J_669</a><a class='ref msdiv' id='msdiv87' href='#msdiv87'>Msdiv 87</a>Ekamekassa ekekaṃ,<br>
adā sīhassaro kuso;<br>
Khattiyānaṃ tadā tesaṃ,<br>
rañño maddassa dhītaro.</p>
<p><a class='ref sc' id='sc89' href='#sc89'>SC 89</a><a class='ref ms' id='ms23J_670' href='#ms23J_670'>Ms 23J_670</a><a class='ref msdiv' id='msdiv88' href='#msdiv88'>Msdiv 88</a>Pīṇitā tena lābhena,<br>
tuṭṭhā sīhassare kuse;<br>
Sakaraṭṭhāni pāyiṃsu,<br>
khattiyā satta tāvade.</p>
<p><a class='ref sc' id='sc90' href='#sc90'>SC 90</a><a class='ref ms' id='ms23J_671' href='#ms23J_671'>Ms 23J_671</a><a class='ref msdiv' id='msdiv89' href='#msdiv89'>Msdiv 89</a>Pabhāvatiñca ādāya,<br>
maṇiṃ verocanaṃ <span class='var' id='note474' title='tadā (pts1)'>subhaṃ</span>;<br>
Kusāvatiṃ kuso rājā,<br>
agamāsi mahabbalo.</p>
<p><a class='ref sc' id='sc91' href='#sc91'>SC 91</a><a class='ref ms' id='ms23J_672' href='#ms23J_672'>Ms 23J_672</a><a class='ref msdiv' id='msdiv90' href='#msdiv90'>Msdiv 90</a>Tyassu ekarathe yantā,<br>
pavisantā kusāvatiṃ;<br>
Samānā vaṇṇarūpena,<br>
<span class='var' id='note475' title='nāññamaññamatirocayuṃ (bj)'>nāññamaññātirocisuṃ</span>.</p>
<p><a class='ref sc' id='sc92' href='#sc92'>SC 92</a><a class='ref ms' id='ms23J_673' href='#ms23J_673'>Ms 23J_673</a><a class='ref msdiv' id='msdiv91' href='#msdiv91'>Msdiv 91</a>Mātā puttena <span class='var' id='note476' title='saṅgañchi (bj, s2, s3, pts1)'>saṅgacchi</span>,<br>
ubhayo ca jayampatī;<br>
Samaggā te tadā āsuṃ,<br>
phītaṃ dharaṇimāvasunti.</p>
</blockquote>
<p class='endsutta'><a class='ref sc' id='sc93' href='#sc93'>SC 93</a><a class='ref ms' id='ms23J_674' href='#ms23J_674'>Ms 23J_674</a>Kusajātakaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
