<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja454' lang='pli'>
<header>
<ul>
<li class='division'>Jātaka</li>
<li>Dasakanipāta</li>
<li>Catudvāravagga</li>
</ul>
<h1>454. Ghaṭapaṇḍitajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts4.84' href='#pts4.84'></a><a class='ref ms' id='ms22J_2088' href='#ms22J_2088'>Ms 22J_2088</a><a class='ref msdiv' id='msdiv165' href='#msdiv165'>Msdiv 165</a>“Uṭṭhehi kaṇha kiṃ sesi,<br>
Ko attho supanena te;<br>
Yopi <span class='var' id='note1237' title='tāyaṃ (pts1)' href='#note1237' title='tāyaṃ (pts1)'>tuyhaṃ</span> sako bhātā,<br>
Hadayaṃ <span class='var' id='note1238' title='cakkhuñca (bj) | cakkhu (s2, s3) | cakkhuṃva (pts1)' href='#note1238' title='cakkhuñca (bj) | cakkhu (s2, s3) | cakkhuṃva (pts1)'>cakkhu ca</span> dakkhiṇaṃ;<br>
Tassa vātā balīyanti,<br>
<span class='var' id='note1239' title='sasaṃ jappati (?)' href='#note1239' title='sasaṃ jappati (?)'>Ghaṭo jappati</span> kesava”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2089' href='#ms22J_2089'>Ms 22J_2089</a><a class='ref msdiv' id='msdiv166' href='#msdiv166'>Msdiv 166</a>“Tassa taṃ vacanaṃ sutvā,<br>
rohiṇeyyassa kesavo;<br>
Taramānarūpo vuṭṭhāsi,<br>
bhātusokena aṭṭito”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2090' href='#ms22J_2090'>Ms 22J_2090</a><a class='ref msdiv' id='msdiv167' href='#msdiv167'>Msdiv 167</a>“Kiṃ nu ummattarūpova,<br>
kevalaṃ dvārakaṃ imaṃ;<br>
Saso sasoti lapasi,<br>
ko nu te sasamāhari”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2091' href='#ms22J_2091'>Ms 22J_2091</a><a class='ref msdiv' id='msdiv168' href='#msdiv168'>Msdiv 168</a>“Sovaṇṇamayaṃ maṇīmayaṃ,<br>
Lohamayaṃ atha rūpiyāmayaṃ;<br>
Saṅkhasilāpavāḷamayaṃ,<br>
Kārayissāmi te sasaṃ”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2092' href='#ms22J_2092'>Ms 22J_2092</a><a class='ref msdiv' id='msdiv169' href='#msdiv169'>Msdiv 169</a>“Santi aññepi sasakā,<br>
araññe vanagocarā;<br>
Tepi te ānayissāmi,<br>
kīdisaṃ sasamicchasi”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2093' href='#ms22J_2093'>Ms 22J_2093</a><a class='ref msdiv' id='msdiv170' href='#msdiv170'>Msdiv 170</a>“<span class='var' id='note1240' title='na cāhametaṃ (bj) | na vāhamete (s2, s3) | na vāhametaṃ (pts1)' href='#note1240' title='na cāhametaṃ (bj) | na vāhamete (s2, s3) | na vāhametaṃ (pts1)'>Na cāhamete</span> icchāmi,<br>
ye sasā <span class='var' id='note1241' title='paṭhaviṃsitā (bj, s2, s3, pts1)' href='#note1241' title='paṭhaviṃsitā (bj, s2, s3, pts1)'>pathavissitā</span>;<br>
Candato sasamicchāmi,<br>
taṃ me ohara kesava”.</p>
<p><a class='ref sc' id='sc7' href='#sc7'>SC 7</a><a class='pts' id='pts4.86' href='#pts4.86'></a><a class='ref ms' id='ms22J_2094' href='#ms22J_2094'>Ms 22J_2094</a><a class='ref msdiv' id='msdiv171' href='#msdiv171'>Msdiv 171</a>“So nūna madhuraṃ ñāti,<br>
jīvitaṃ vijahissasi;<br>
Apatthiyaṃ yo patthayasi,<br>
candato sasamicchasi”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2095' href='#ms22J_2095'>Ms 22J_2095</a><a class='ref msdiv' id='msdiv172' href='#msdiv172'>Msdiv 172</a>“Evañce kaṇha jānāsi,<br>
yadaññamanusāsasi;<br>
Kasmā pure mataṃ puttaṃ,<br>
ajjāpi manusocasi”.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2096' href='#ms22J_2096'>Ms 22J_2096</a><a class='ref msdiv' id='msdiv173' href='#msdiv173'>Msdiv 173</a>“Yaṃ na labbhā manussena,<br>
amanussena vā <span class='var' id='note1242' title='pana (^pv18#9 [Kaṇhapetavatthu])' href='#note1242' title='pana (^pv18#9 [Kaṇhapetavatthu])'>puna</span>;<br>
Jāto me mā marī putto,<br>
kuto labbhā alabbhiyaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2097' href='#ms22J_2097'>Ms 22J_2097</a><a class='ref msdiv' id='msdiv174' href='#msdiv174'>Msdiv 174</a>Na mantā mūlabhesajjā,<br>
osadhehi dhanena vā;<br>
Sakkā ānayituṃ kaṇha,<br>
yaṃ petamanusocasi”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2098' href='#ms22J_2098'>Ms 22J_2098</a><a class='ref msdiv' id='msdiv175' href='#msdiv175'>Msdiv 175</a>“Yassa etādisā assu,<br>
amaccā purisapaṇḍitā;<br>
Yathā nijjhāpaye ajja,<br>
ghaṭo purisapaṇḍito.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_2099' href='#ms22J_2099'>Ms 22J_2099</a><a class='ref msdiv' id='msdiv176' href='#msdiv176'>Msdiv 176</a>Ādittaṃ vata maṃ santaṃ,<br>
ghatasittaṃva pāvakaṃ;<br>
Vārinā viya osiñcaṃ,<br>
sabbaṃ nibbāpaye daraṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_2100' href='#ms22J_2100'>Ms 22J_2100</a><a class='ref msdiv' id='msdiv177' href='#msdiv177'>Msdiv 177</a>Abbahī vata me sallaṃ,<br>
yamāsi hadayassitaṃ;<br>
Yo me sokaparetassa,<br>
puttasokaṃ apānudi.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_2101' href='#ms22J_2101'>Ms 22J_2101</a><a class='ref msdiv' id='msdiv178' href='#msdiv178'>Msdiv 178</a>Sohaṃ abbūḷhasallosmi,<br>
vītasoko anāvilo;<br>
Na socāmi na rodāmi,<br>
tava sutvāna <span class='var' id='note1243' title='bhātika (^pv18#18 [Kaṇhapetavatthu])' href='#note1243' title='bhātika (^pv18#18 [Kaṇhapetavatthu])'>māṇava</span>”.</p>
<p><a class='ref sc' id='sc15' href='#sc15'>SC 15</a><a class='ref ms' id='ms22J_2102' href='#ms22J_2102'>Ms 22J_2102</a><a class='ref msdiv' id='msdiv179' href='#msdiv179'>Msdiv 179</a>“Evaṃ karonti sappaññā,<br>
Ye honti anukampakā;<br>
Nivattayanti sokamhā,<br>
Ghaṭo jeṭṭhaṃva bhātaran”ti. (1527)</p>
</blockquote>
<p class='endsutta'><a class='ref sc' id='sc16' href='#sc16'>SC 16</a><a class='ref ms' id='ms22J_2103' href='#ms22J_2103'>Ms 22J_2103</a><span class='var' id='note1244' title='ghatapaṇḍitajātakaṃ (s2, s3) | ghatajātakaṃ (pts1)' href='#note1244' title='ghatapaṇḍitajātakaṃ (s2, s3) | ghatajātakaṃ (pts1)'>Ghaṭapaṇḍitajātakaṃ</span> soḷasamaṃ.</p>
<p class='endsection'><a class='ref sc' id='sc17' href='#sc17'>SC 17</a><a class='ref ms' id='ms22J_2104' href='#ms22J_2104'>Ms 22J_2104</a>Dasakanipātaṃ niṭṭhitaṃ.</p>
<p class='uddana-intro'><a class='ref sc' id='sc18' href='#sc18'>SC 18</a><a class='ref ms' id='ms22J_2105' href='#ms22J_2105'>Ms 22J_2105</a>Tassuddānaṃ</p>
<blockquote class='uddanagatha'>
<p><a class='ref sc' id='sc19' href='#sc19'>SC 19</a><a class='ref ms' id='ms22J_2106' href='#ms22J_2106'>Ms 22J_2106</a>Daḷha kaṇha dhanañjaya saṅkhavaro,<br>
Raja <span class='var' id='note1245' title='sattāha sasakha (bj) | sattāha sasākha (s2, s3)' href='#note1245' title='sattāha sasakha (bj) | sattāha sasākha (s2, s3)'>sattaha kassa ca</span> takkalinā;<br>
Dhammaṃ kukkuṭa kuṇḍali bhojanadā,<br>
Cakkavāka subhūrisa sotthi ghaṭoti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
