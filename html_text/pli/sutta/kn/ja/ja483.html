<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja483' lang='pli'>
<header>
<ul>
<li class='division'>Jātaka</li>
<li>Terasakanipāta</li>
<li>Ambavagga</li>
</ul>
<h1>483. Sarabhamigajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli4.269' href='#pts-vp-pli4.269'>PTS vp Pali 4.269</a><a class='ref ms' id='ms22J_2526' href='#ms22J_2526'>Ms 22J_2526</a><a class='ref msdiv' id='msdiv134' href='#msdiv134'>Msdiv 134</a>“<span class='var' id='note1550' title='āsiṃsetheva (bj, s2, s3, pts1)'>Āsīsetheva</span> puriso,<br>
na nibbindeyya paṇḍito;<br>
Passāmi vohaṃ attānaṃ,<br>
yathā icchiṃ tathā ahu.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2527' href='#ms22J_2527'>Ms 22J_2527</a><a class='ref msdiv' id='msdiv135' href='#msdiv135'>Msdiv 135</a>Āsīsetheva puriso,<br>
na nibbindeyya paṇḍito;<br>
Passāmi vohaṃ attānaṃ,<br>
udakā thalamubbhataṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2528' href='#ms22J_2528'>Ms 22J_2528</a><a class='ref msdiv' id='msdiv136' href='#msdiv136'>Msdiv 136</a>Vāyametheva puriso,<br>
na nibbindeyya paṇḍito;<br>
Passāmi vohaṃ attānaṃ,<br>
yathā icchiṃ tathā ahu.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2529' href='#ms22J_2529'>Ms 22J_2529</a><a class='ref msdiv' id='msdiv137' href='#msdiv137'>Msdiv 137</a>Vāyametheva puriso,<br>
na nibbindeyya paṇḍito;<br>
Passāmi vohaṃ attānaṃ,<br>
udakā thalamubbhataṃ.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli4.270' href='#pts-vp-pli4.270'>PTS vp Pali 4.270</a><a class='ref ms' id='ms22J_2530' href='#ms22J_2530'>Ms 22J_2530</a><a class='ref msdiv' id='msdiv138' href='#msdiv138'>Msdiv 138</a>Dukkhūpanītopi naro sapañño,<br>
Āsaṃ na chindeyya sukhāgamāya;<br>
Bahū hi phassā ahitā hitā ca,<br>
Avitakkitā <span class='var' id='note1551' title='maccumupabbajanti (bj, pts1) | maccumupapajjanti (s2, s3, mr)'>maccamupabbajanti</span>.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2531' href='#ms22J_2531'>Ms 22J_2531</a><a class='ref msdiv' id='msdiv139' href='#msdiv139'>Msdiv 139</a>Acintitampi bhavati,<br>
cintitampi vinassati;<br>
Na hi cintāmayā bhogā,<br>
itthiyā purisassa vā”.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli4.271' href='#pts-vp-pli4.271'>PTS vp Pali 4.271</a><a class='ref ms' id='ms22J_2532' href='#ms22J_2532'>Ms 22J_2532</a><a class='ref msdiv' id='msdiv140' href='#msdiv140'>Msdiv 140</a>“Sarabhaṃ giriduggasmiṃ,<br>
yaṃ tvaṃ anusarī pure;<br>
Alīnacittassa tuvaṃ,<br>
<span class='var' id='note1552' title='vikkantaṃ jīvitaṃ labhi (mr)'>vikkantamanujīvasi</span>.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2533' href='#ms22J_2533'>Ms 22J_2533</a><a class='ref msdiv' id='msdiv141' href='#msdiv141'>Msdiv 141</a>Yo taṃ viduggā narakā samuddhari,<br>
Silāya yoggaṃ sarabho karitvā;<br>
Dukkhūpanītaṃ maccumukhā pamocayi,<br>
Alīnacittaṃ <span class='var' id='note1553' title='tameva (s2, s3, mr)'>ta migaṃ</span> vadesi”.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2534' href='#ms22J_2534'>Ms 22J_2534</a><a class='ref msdiv' id='msdiv142' href='#msdiv142'>Msdiv 142</a>“Kiṃ tvaṃ nu tattheva tadā ahosi,<br>
Udāhu te koci <span class='var' id='note1554' title='taṃ (s2, s3, mr)'>naṃ</span> etadakkhā;<br>
Vivaṭṭacchaddo nusi sabbadassī,<br>
Ñāṇaṃ nu te brāhmaṇa bhiṃsarūpaṃ”.</p>
<p><a class='ref sc' id='sc10' href='#sc10'>SC 10</a><a class='ref pts-vp-pli' id='pts-vp-pli4.272' href='#pts-vp-pli4.272'>PTS vp Pali 4.272</a><a class='ref ms' id='ms22J_2535' href='#ms22J_2535'>Ms 22J_2535</a><a class='ref msdiv' id='msdiv143' href='#msdiv143'>Msdiv 143</a>“Na cevahaṃ tattha tadā ahosiṃ,<br>
Na cāpi me koci <span class='var' id='note1555' title='taṃ (mr)'>naṃ</span> etadakkhā;<br>
Gāthāpadānañca subhāsitānaṃ,<br>
Atthaṃ tadānenti janinda dhīrā”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2536' href='#ms22J_2536'>Ms 22J_2536</a><a class='ref msdiv' id='msdiv144' href='#msdiv144'>Msdiv 144</a>“Ādāya <span class='var' id='note1556' title='pattaṃ (s2, s3) | paṭṭiṃ (mr)'>pattiṃ</span> paraviriyaghātiṃ,<br>
Cāpe saraṃ kiṃ vicikicchase tuvaṃ;<br>
<span class='var' id='note1557' title='nuṇṇo (bj, s2, s3) | tuṇṇo (mr)'>Nunno</span> saro sarabhaṃ hantu khippaṃ,<br>
Annañhi etaṃ varapañña rañño”.</p>
<p><a class='ref sc' id='sc12' href='#sc12'>SC 12</a><a class='ref pts-vp-pli' id='pts-vp-pli4.273' href='#pts-vp-pli4.273'>PTS vp Pali 4.273</a><a class='ref ms' id='ms22J_2537' href='#ms22J_2537'>Ms 22J_2537</a><a class='ref msdiv' id='msdiv145' href='#msdiv145'>Msdiv 145</a>“Addhā pajānāmi ahampi etaṃ,<br>
Annaṃ migo brāhmaṇa khattiyassa;<br>
Pubbe <span class='var' id='note1558' title='pubbe ca kataṃ (mr)'>katañca</span> apacāyamāno,<br>
Tasmā migaṃ sarabhaṃ no hanāmi”.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_2538' href='#ms22J_2538'>Ms 22J_2538</a><a class='ref msdiv' id='msdiv146' href='#msdiv146'>Msdiv 146</a>“Neso migo mahārāja,<br>
asureso disampati;<br>
Etaṃ hantvā manussinda,<br>
bhavassu amarādhipo.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_2539' href='#ms22J_2539'>Ms 22J_2539</a><a class='ref msdiv' id='msdiv147' href='#msdiv147'>Msdiv 147</a>Sace ca <span class='var' id='note1559' title='rāja (bj, s2, s3, pts1)'>rājā</span> vicikicchase tuvaṃ,<br>
Hantuṃ migaṃ sarabhaṃ <span class='var' id='note1560' title='sahāyakaṃ me (bj, pts1)'>sahāyakaṃ</span>;<br>
Saputtadāro <span class='var' id='note1561' title='naraviriyaseṭṭha (bj, pts1)'>naravīraseṭṭha</span>,<br>
<span class='var' id='note1562' title='gantvā (s2, s3, mr)'>Gantā</span> tuvaṃ vetaraṇiṃ yamassa”.</p>
<p><a class='ref sc' id='sc15' href='#sc15'>SC 15</a><a class='ref ms' id='ms22J_2540' href='#ms22J_2540'>Ms 22J_2540</a><a class='ref msdiv' id='msdiv148' href='#msdiv148'>Msdiv 148</a>“Kāmaṃ ahaṃ jānapadā ca sabbe,<br>
Puttā ca dārā ca sahāyasaṅghā;<br>
Gacchemu taṃ vetaraṇiṃ yamassa,<br>
Na tveva <span class='var' id='note1563' title='hañño yo mamapāṇadassa (bj, pts1) | haññe mama pāṇadassa (s2, s3)'>hañño mama pāṇado yo</span>.</p>
<p><a class='ref sc' id='sc16' href='#sc16'>SC 16</a><a class='ref pts-vp-pli' id='pts-vp-pli4.274' href='#pts-vp-pli4.274'>PTS vp Pali 4.274</a><a class='ref ms' id='ms22J_2541' href='#ms22J_2541'>Ms 22J_2541</a><a class='ref msdiv' id='msdiv149' href='#msdiv149'>Msdiv 149</a>Ayaṃ migo kicchagatassa mayhaṃ,<br>
Ekassa kattā vivanasmi ghore;<br>
Taṃ tādisaṃ pubbakiccaṃ saranto,<br>
Jānaṃ mahābrahme kathaṃ haneyyaṃ”.</p>
<p><a class='ref sc' id='sc17' href='#sc17'>SC 17</a><a class='ref ms' id='ms22J_2542' href='#ms22J_2542'>Ms 22J_2542</a><a class='ref msdiv' id='msdiv150' href='#msdiv150'>Msdiv 150</a>“Mittābhirādhī cirameva jīva,<br>
<span class='var' id='note1564' title='rajjampimaṃ cassa gaṇe (mr)'>Rajjaṃ imaṃ dhammaguṇe</span> pasāsa;<br>
Nārīgaṇehi paricāriyanto,<br>
Modassu raṭṭhe tidiveva vāsavo.</p>
<p><a class='ref sc' id='sc18' href='#sc18'>SC 18</a><a class='ref ms' id='ms22J_2543' href='#ms22J_2543'>Ms 22J_2543</a><a class='ref msdiv' id='msdiv151' href='#msdiv151'>Msdiv 151</a>Akkodhano niccapasannacitto,<br>
Sabbātithī <span class='var' id='note1565' title='pāhunake karitvā (s2, s3) | yācayogo viditvā (mr)'>yācayogo bhavitvā</span>;<br>
Datvā ca bhutvā ca yathānubhāvaṃ,<br>
Anindito saggamupehi ṭhānan”ti. (1930)</p>
</blockquote>
<p class='endsutta'><a class='ref sc' id='sc19' href='#sc19'>SC 19</a><a class='ref ms' id='ms22J_2544' href='#ms22J_2544'>Ms 22J_2544</a><span class='var' id='note1566' title='sarabhajātakaṃ (s2, s3)'>Sarabhamigajātakaṃ</span> dasamaṃ.</p>
<p class='endsection'><a class='ref sc' id='sc20' href='#sc20'>SC 20</a><a class='ref ms' id='ms22J_2545' href='#ms22J_2545'>Ms 22J_2545</a>Terasakanipātaṃ niṭṭhitaṃ.</p>
<p class='uddana-intro'><a class='ref sc' id='sc21' href='#sc21'>SC 21</a><a class='ref ms' id='ms22J_2546' href='#ms22J_2546'>Ms 22J_2546</a>Tassuddānaṃ</p>
<blockquote class='uddanagatha'>
<p><a class='ref sc' id='sc22' href='#sc22'>SC 22</a><a class='ref ms' id='ms22J_2547' href='#ms22J_2547'>Ms 22J_2547</a>Varaamba kuṭhāri sahaṃsavaro,<br>
Atharaññasmiṃ dūtakapañcamako;<br>
Atha bodhi akitti sutakkarinā,<br>
Atha rurumigenaparo sarabhoti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
