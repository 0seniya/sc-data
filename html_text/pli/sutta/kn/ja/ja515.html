<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja515' lang='pli'>
<header>
<ul>
<li class='division'>Jātaka</li>
<li>Tiṃsanipāta</li>
<li>Kiṃchandavagga</li>
</ul>
<h1>515. Sambhavajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts5.57' href='#pts5.57'></a><a class='ref ms' id='ms22J_3397' href='#ms22J_3397'>Ms 22J_3397</a><a class='ref msdiv' id='msdiv138' href='#msdiv138'>Msdiv 138</a>“Rajjañca paṭipannāsma,<br>
ādhipaccaṃ sucīrata;<br>
Mahattaṃ pattumicchāmi,<br>
vijetuṃ pathaviṃ imaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_3398' href='#ms22J_3398'>Ms 22J_3398</a><a class='ref msdiv' id='msdiv139' href='#msdiv139'>Msdiv 139</a>Dhammena no adhammena,<br>
adhammo me na ruccati;<br>
Kiccova dhammo carito,<br>
rañño hoti sucīrata.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_3399' href='#ms22J_3399'>Ms 22J_3399</a><a class='ref msdiv' id='msdiv140' href='#msdiv140'>Msdiv 140</a>Idha cevāninditā yena,<br>
pecca yena aninditā;<br>
Yasaṃ devamanussesu,<br>
yena <span class='var' id='note2150' title='pappemu (bj)' href='#note2150' title='pappemu (bj)'>pappomu</span> brāhmaṇa.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_3400' href='#ms22J_3400'>Ms 22J_3400</a><a class='ref msdiv' id='msdiv141' href='#msdiv141'>Msdiv 141</a>Yohaṃ atthañca dhammañca,<br>
kattumicchāmi brāhmaṇa;<br>
Taṃ tvaṃ atthañca dhammañca,<br>
brāhmaṇakkhāhi pucchito”.</p>
<p><a class='ref sc' id='sc5' href='#sc5'>SC 5</a><a class='pts' id='pts5.58' href='#pts5.58'></a><a class='ref ms' id='ms22J_3401' href='#ms22J_3401'>Ms 22J_3401</a><a class='ref msdiv' id='msdiv142' href='#msdiv142'>Msdiv 142</a>“Nāññatra vidhurā rāja,<br>
etadakkhātumarahati;<br>
Yaṃ tvaṃ atthañca dhammañca,<br>
kattumicchasi khattiya”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_3402' href='#ms22J_3402'>Ms 22J_3402</a><a class='ref msdiv' id='msdiv143' href='#msdiv143'>Msdiv 143</a>“Ehi kho pahito gaccha,<br>
vidhurassa upantikaṃ;<br>
<span class='var' id='note2151' title='nikkhaṃ ratta (bj) | nikkhamimaṃ (pts1)' href='#note2151' title='nikkhaṃ ratta (bj) | nikkhamimaṃ (pts1)'>Nikkhañcimaṃ</span> suvaṇṇassa,<br>
haraṃ gaccha sucīrata;<br>
Abhihāraṃ imaṃ dajjā,<br>
atthadhammānusiṭṭhiyā”.</p>
<p><a class='ref sc' id='sc7' href='#sc7'>SC 7</a><a class='pts' id='pts5.59' href='#pts5.59'></a><a class='ref ms' id='ms22J_3403' href='#ms22J_3403'>Ms 22J_3403</a><a class='ref msdiv' id='msdiv144' href='#msdiv144'>Msdiv 144</a>Svādhippāgā bhāradvājo,<br>
vidhurassa upantikaṃ;<br>
Tamaddasa mahābrahmā,<br>
asamānaṃ sake ghare.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_3404' href='#ms22J_3404'>Ms 22J_3404</a><a class='ref msdiv' id='msdiv145' href='#msdiv145'>Msdiv 145</a>“Raññohaṃ pahito dūto,<br>
korabyassa yasassino;<br>
‘Atthaṃ dhammañca pucchesi’,<br>
iccabravi yudhiṭṭhilo;<br>
Taṃ tvaṃ atthañca dhammañca,<br>
vidhurakkhāhi pucchito”.</p>
<p><a class='ref sc' id='sc9' href='#sc9'>SC 9</a><a class='pts' id='pts5.60' href='#pts5.60'></a><a class='ref ms' id='ms22J_3405' href='#ms22J_3405'>Ms 22J_3405</a><a class='ref msdiv' id='msdiv146' href='#msdiv146'>Msdiv 146</a>“Gaṅgaṃ me pidahissanti,<br>
na taṃ sakkomi brāhmaṇa;<br>
Apidhetuṃ mahāsindhuṃ,<br>
taṃ kathaṃ so bhavissati;<br>
Na te sakkomi akkhātuṃ,<br>
atthaṃ dhammañca pucchito.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_3406' href='#ms22J_3406'>Ms 22J_3406</a><a class='ref msdiv' id='msdiv147' href='#msdiv147'>Msdiv 147</a>Bhadrakāro ca me putto,<br>
oraso mama atrajo;<br>
Taṃ tvaṃ atthañca dhammañca,<br>
gantvā pucchassu brāhmaṇa”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_3407' href='#ms22J_3407'>Ms 22J_3407</a><a class='ref msdiv' id='msdiv148' href='#msdiv148'>Msdiv 148</a>Svādhippāgā bhāradvājo,<br>
<span class='var' id='note2152' title='bhadrakārassa santikaṃ (bj, s2, s3)' href='#note2152' title='bhadrakārassa santikaṃ (bj, s2, s3)'>bhadrakārassupantikaṃ</span>;<br>
Tamaddasa mahābrahmā,<br>
nisinnaṃ samhi vesmani.</p>
<p><a class='ref sc' id='sc12' href='#sc12'>SC 12</a><a class='pts' id='pts5.61' href='#pts5.61'></a><a class='ref ms' id='ms22J_3408' href='#ms22J_3408'>Ms 22J_3408</a><a class='ref msdiv' id='msdiv149' href='#msdiv149'>Msdiv 149</a>“Raññohaṃ pahito dūto,<br>
korabyassa yasassino;<br>
‘Atthaṃ dhammañca pucchesi’,<br>
iccabravi yudhiṭṭhilo;<br>
Taṃ tvaṃ atthañca dhammañca,<br>
bhadrakāra <span class='var' id='note2153' title='bravīhi (bj, pts1)' href='#note2153' title='bravīhi (bj, pts1)'>pabrūhi</span> me”.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_3409' href='#ms22J_3409'>Ms 22J_3409</a><a class='ref msdiv' id='msdiv150' href='#msdiv150'>Msdiv 150</a>“<span class='var' id='note2154' title='maṃsakācaṃ (pts1)' href='#note2154' title='maṃsakācaṃ (pts1)'>Maṃsakājaṃ</span> avahāya,<br>
godhaṃ anupatāmahaṃ;<br>
Na te sakkomi akkhātuṃ,<br>
atthaṃ dhammañca pucchito.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_3410' href='#ms22J_3410'>Ms 22J_3410</a><a class='ref msdiv' id='msdiv151' href='#msdiv151'>Msdiv 151</a><span class='var' id='note2155' title='sañjayo (bj, s2, s3, pts1)' href='#note2155' title='sañjayo (bj, s2, s3, pts1)'>Sañcayo</span> nāma me bhātā,<br>
kaniṭṭho me sucīrata;<br>
Taṃ tvaṃ atthañca dhammañca,<br>
gantvā pucchassu brāhmaṇa”.</p>
<p><a class='ref sc' id='sc15' href='#sc15'>SC 15</a><a class='ref ms' id='ms22J_3411' href='#ms22J_3411'>Ms 22J_3411</a><a class='ref msdiv' id='msdiv152' href='#msdiv152'>Msdiv 152</a>Svādhippāgā bhāradvājo,<br>
sañcayassa upantikaṃ;<br>
Tamaddasa mahābrahmā,<br>
nisinnaṃ samhi <span class='var' id='note2156' title='parisati (s2, s3) | parīsati (pts1)' href='#note2156' title='parisati (s2, s3) | parīsati (pts1)'>vesmani</span>.</p>
<p><a class='ref sc' id='sc16' href='#sc16'>SC 16</a><a class='ref ms' id='ms22J_3412' href='#ms22J_3412'>Ms 22J_3412</a><a class='ref msdiv' id='msdiv153' href='#msdiv153'>Msdiv 153</a>“Raññohaṃ pahito dūto,<br>
korabyassa yasassino;<br>
‘Atthaṃ dhammañca pucchesi’,<br>
iccabravi yudhiṭṭhilo;<br>
Taṃ tvaṃ atthañca dhammañca,<br>
sañcayakkhāhi pucchito”.</p>
<p><a class='ref sc' id='sc17' href='#sc17'>SC 17</a><a class='pts' id='pts5.62' href='#pts5.62'></a><a class='ref ms' id='ms22J_3413' href='#ms22J_3413'>Ms 22J_3413</a><a class='ref msdiv' id='msdiv154' href='#msdiv154'>Msdiv 154</a>“Sadā maṃ <span class='var' id='note2157' title='gilatī (bj) | gilati (pts1)' href='#note2157' title='gilatī (bj) | gilati (pts1)'>gilate</span> maccu,<br>
sāyaṃ pāto sucīrata;<br>
Na te sakkomi akkhātuṃ,<br>
atthaṃ dhammañca pucchito.</p>
<p><a class='ref sc' id='sc18' href='#sc18'>SC 18</a><a class='ref ms' id='ms22J_3414' href='#ms22J_3414'>Ms 22J_3414</a><a class='ref msdiv' id='msdiv155' href='#msdiv155'>Msdiv 155</a>Sambhavo nāma me bhātā,<br>
kaniṭṭho me sucīrata;<br>
Taṃ tvaṃ atthañca dhammañca,<br>
gantvā pucchassu brāhmaṇa”.</p>
<p><a class='ref sc' id='sc19' href='#sc19'>SC 19</a><a class='ref ms' id='ms22J_3415' href='#ms22J_3415'>Ms 22J_3415</a><a class='ref msdiv' id='msdiv156' href='#msdiv156'>Msdiv 156</a>“Abbhuto vata bho dhammo,<br>
nāyaṃ asmāka ruccati;<br>
Tayo janā pitāputtā,<br>
te su paññāya no vidū.</p>
<p><a class='ref sc' id='sc20' href='#sc20'>SC 20</a><a class='ref ms' id='ms22J_3416' href='#ms22J_3416'>Ms 22J_3416</a><a class='ref msdiv' id='msdiv157' href='#msdiv157'>Msdiv 157</a>Na taṃ sakkotha akkhātuṃ,<br>
atthaṃ dhammañca pucchitā;<br>
Kathaṃ nu daharo jaññā,<br>
atthaṃ dhammañca pucchito”.</p>
<p><a class='ref sc' id='sc21' href='#sc21'>SC 21</a><a class='pts' id='pts5.63' href='#pts5.63'></a><a class='ref ms' id='ms22J_3417' href='#ms22J_3417'>Ms 22J_3417</a><a class='ref msdiv' id='msdiv158' href='#msdiv158'>Msdiv 158</a>“Mā naṃ daharoti <span class='var' id='note2158' title='maññāsi (s2, s3, mr)' href='#note2158' title='maññāsi (s2, s3, mr)'>uññāsi</span>,<br>
apucchitvāna sambhavaṃ;<br>
Pucchitvā sambhavaṃ jaññā,<br>
atthaṃ dhammañca brāhmaṇa.</p>
<p><a class='ref sc' id='sc22' href='#sc22'>SC 22</a><a class='ref ms' id='ms22J_3418' href='#ms22J_3418'>Ms 22J_3418</a><a class='ref msdiv' id='msdiv159' href='#msdiv159'>Msdiv 159</a>Yathāpi cando vimalo,<br>
gacchaṃ ākāsadhātuyā;<br>
Sabbe tārāgaṇe loke,<br>
ābhāya atirocati.</p>
<p><a class='ref sc' id='sc23' href='#sc23'>SC 23</a><a class='ref ms' id='ms22J_3419' href='#ms22J_3419'>Ms 22J_3419</a><a class='ref msdiv' id='msdiv160' href='#msdiv160'>Msdiv 160</a>Evampi daharūpeto,<br>
paññāyogena sambhavo;<br>
Mā naṃ daharoti uññāsi,<br>
apucchitvāna sambhavaṃ;<br>
Pucchitvā sambhavaṃ jaññā,<br>
atthaṃ dhammañca brāhmaṇa.</p>
<p><a class='ref sc' id='sc24' href='#sc24'>SC 24</a><a class='ref ms' id='ms22J_3420' href='#ms22J_3420'>Ms 22J_3420</a><a class='ref msdiv' id='msdiv161' href='#msdiv161'>Msdiv 161</a>Yathāpi rammako māso,<br>
gimhānaṃ hoti brāhmaṇa;<br>
Atevaññehi māsehi,<br>
dumapupphehi sobhati.</p>
<p><a class='ref sc' id='sc25' href='#sc25'>SC 25</a><a class='ref ms' id='ms22J_3421' href='#ms22J_3421'>Ms 22J_3421</a><a class='ref msdiv' id='msdiv162' href='#msdiv162'>Msdiv 162</a>Evampi daharūpeto,<br>
paññāyogena sambhavo;<br>
Mā naṃ daharoti uññāsi,<br>
apucchitvāna sambhavaṃ;<br>
Pucchitvā sambhavaṃ jaññā,<br>
atthaṃ dhammañca brāhmaṇa.</p>
<p><a class='ref sc' id='sc26' href='#sc26'>SC 26</a><a class='ref ms' id='ms22J_3422' href='#ms22J_3422'>Ms 22J_3422</a><a class='ref msdiv' id='msdiv163' href='#msdiv163'>Msdiv 163</a>Yathāpi himavā brahme,<br>
pabbato gandhamādano;<br>
Nānārukkhehi sañchanno,<br>
mahābhūtagaṇālayo;<br>
Osadhehi ca dibbehi,<br>
disā bhāti pavāti ca.</p>
<p><a class='ref sc' id='sc27' href='#sc27'>SC 27</a><a class='ref ms' id='ms22J_3423' href='#ms22J_3423'>Ms 22J_3423</a><a class='ref msdiv' id='msdiv164' href='#msdiv164'>Msdiv 164</a>Evampi daharūpeto,<br>
paññāyogena sambhavo;<br>
Mā naṃ daharoti uññāsi,<br>
apucchitvāna sambhavaṃ;<br>
Pucchitvā sambhavaṃ jaññā,<br>
atthaṃ dhammañca brāhmaṇa.</p>
<p><a class='ref sc' id='sc28' href='#sc28'>SC 28</a><a class='ref ms' id='ms22J_3424' href='#ms22J_3424'>Ms 22J_3424</a><a class='ref msdiv' id='msdiv165' href='#msdiv165'>Msdiv 165</a>Yathāpi pāvako brahme,<br>
accimālī yasassimā;<br>
Jalamāno <span class='var' id='note2159' title='caraṃ kacche (pts1)' href='#note2159' title='caraṃ kacche (pts1)'>vane gacche</span>,<br>
analo kaṇhavattanī.</p>
<p><a class='ref sc' id='sc29' href='#sc29'>SC 29</a><a class='ref ms' id='ms22J_3425' href='#ms22J_3425'>Ms 22J_3425</a><a class='ref msdiv' id='msdiv166' href='#msdiv166'>Msdiv 166</a>Ghatāsano dhūmaketu,<br>
uttamāhevanandaho;<br>
<span class='var' id='note2160' title='nissive (s2, s3) | nisive (mr)' href='#note2160' title='nissive (s2, s3) | nisive (mr)'>Nisīthe</span> pabbataggasmiṃ,<br>
<span class='var' id='note2161' title='bahutejo (s2, s3, mr)' href='#note2161' title='bahutejo (s2, s3, mr)'>pahūtedho</span> virocati.</p>
<p><a class='ref sc' id='sc30' href='#sc30'>SC 30</a><a class='ref ms' id='ms22J_3426' href='#ms22J_3426'>Ms 22J_3426</a><a class='ref msdiv' id='msdiv167' href='#msdiv167'>Msdiv 167</a>Evampi daharūpeto,<br>
paññāyogena sambhavo;<br>
Mā naṃ daharoti uññāsi,<br>
apucchitvāna sambhavaṃ;<br>
Pucchitvā sambhavaṃ jaññā,<br>
atthaṃ dhammañca brāhmaṇa.</p>
<p><a class='ref sc' id='sc31' href='#sc31'>SC 31</a><a class='ref ms' id='ms22J_3427' href='#ms22J_3427'>Ms 22J_3427</a><a class='ref msdiv' id='msdiv168' href='#msdiv168'>Msdiv 168</a>Javena bhadraṃ jānanti,<br>
<span class='var' id='note2162' title='balivaddañca (bj, pts1) | balibaddhañca (s2, s3)' href='#note2162' title='balivaddañca (bj, pts1) | balibaddhañca (s2, s3)'>balībaddañca</span> vāhiye;<br>
Dohena dhenuṃ jānanti,<br>
bhāsamānañca paṇḍitaṃ.</p>
<p><a class='ref sc' id='sc32' href='#sc32'>SC 32</a><a class='ref ms' id='ms22J_3428' href='#ms22J_3428'>Ms 22J_3428</a><a class='ref msdiv' id='msdiv169' href='#msdiv169'>Msdiv 169</a>Evampi daharūpeto,<br>
paññāyogena sambhavo;<br>
Mā naṃ daharoti uññāsi,<br>
apucchitvāna sambhavaṃ;<br>
Pucchitvā sambhavaṃ jaññā,<br>
atthaṃ dhammañca brāhmaṇa”.</p>
<p><a class='ref sc' id='sc33' href='#sc33'>SC 33</a><a class='pts' id='pts5.65' href='#pts5.65'></a><a class='ref ms' id='ms22J_3429' href='#ms22J_3429'>Ms 22J_3429</a><a class='ref msdiv' id='msdiv170' href='#msdiv170'>Msdiv 170</a>Svādhippāgā bhāradvājo,<br>
sambhavassa upantikaṃ;<br>
Tamaddasa mahābrahmā,<br>
kīḷamānaṃ bahīpure.</p>
<p><a class='ref sc' id='sc34' href='#sc34'>SC 34</a><a class='ref ms' id='ms22J_3430' href='#ms22J_3430'>Ms 22J_3430</a><a class='ref msdiv' id='msdiv171' href='#msdiv171'>Msdiv 171</a>“Raññohaṃ pahito dūto,<br>
korabyassa yasassino;<br>
‘Atthaṃ dhammañca pucchesi’,<br>
iccabravi yudhiṭṭhilo;<br>
Taṃ tvaṃ atthañca dhammañca,<br>
sambhavakkhāhi pucchito”.</p>
<p><a class='ref sc' id='sc35' href='#sc35'>SC 35</a><a class='ref ms' id='ms22J_3431' href='#ms22J_3431'>Ms 22J_3431</a><a class='ref msdiv' id='msdiv172' href='#msdiv172'>Msdiv 172</a>“Taggha te ahamakkhissaṃ,<br>
yathāpi kusalo tathā;<br>
Rājā ca kho taṃ jānāti,<br>
yadi kāhati vā na vā.</p>
<p><a class='ref sc' id='sc36' href='#sc36'>SC 36</a><a class='pts' id='pts5.66' href='#pts5.66'></a><a class='ref ms' id='ms22J_3432' href='#ms22J_3432'>Ms 22J_3432</a><a class='ref msdiv' id='msdiv173' href='#msdiv173'>Msdiv 173</a>‘Ajja suve’ti saṃseyya,<br>
raññā puṭṭho sucīrata;<br>
Mā katvā avasī rājā,<br>
atthe jāte yudhiṭṭhilo.</p>
<p><a class='ref sc' id='sc37' href='#sc37'>SC 37</a><a class='ref ms' id='ms22J_3433' href='#ms22J_3433'>Ms 22J_3433</a><a class='ref msdiv' id='msdiv174' href='#msdiv174'>Msdiv 174</a>Ajjhattaññeva saṃseyya,<br>
raññā puṭṭho sucīrata;<br>
Kummaggaṃ na niveseyya,<br>
yathā mūḷho <span class='var' id='note2163' title='acetano (mr)' href='#note2163' title='acetano (mr)'>acetaso</span>.</p>
<p><a class='ref sc' id='sc38' href='#sc38'>SC 38</a><a class='ref ms' id='ms22J_3434' href='#ms22J_3434'>Ms 22J_3434</a><a class='ref msdiv' id='msdiv175' href='#msdiv175'>Msdiv 175</a>Attānaṃ nātivatteyya,<br>
adhammaṃ na samācare;<br>
Atitthe nappatāreyya,<br>
anatthe na yuto siyā.</p>
<p><a class='ref sc' id='sc39' href='#sc39'>SC 39</a><a class='ref ms' id='ms22J_3435' href='#ms22J_3435'>Ms 22J_3435</a><a class='ref msdiv' id='msdiv176' href='#msdiv176'>Msdiv 176</a>Yo ca etāni ṭhānāni,<br>
kattuṃ jānāti khattiyo;<br>
Sadā so vaḍḍhate rājā,<br>
sukkapakkheva candimā.</p>
<p><a class='ref sc' id='sc40' href='#sc40'>SC 40</a><a class='ref ms' id='ms22J_3436' href='#ms22J_3436'>Ms 22J_3436</a><a class='ref msdiv' id='msdiv177' href='#msdiv177'>Msdiv 177</a>Ñātīnañca piyo hoti,<br>
mittesu ca virocati;<br>
Kāyassa bhedā sappañño,<br>
saggaṃ so upapajjatī”ti.</p>
</blockquote>
<p class='endsutta'><a class='ref sc' id='sc41' href='#sc41'>SC 41</a><a class='ref ms' id='ms22J_3437' href='#ms22J_3437'>Ms 22J_3437</a>Sambhavajātakaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
