<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja422' lang='pli'>
<header>
<ul>
<li class='division'>Jātaka</li>
<li>Aṭṭhakanipāta</li>
<li>Kaccānivagga</li>
</ul>
<h1>422. Cetiyajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms22J_1722' href='#ms22J_1722'>Ms 22J_1722</a><a class='ref msdiv' id='msdiv45' href='#msdiv45'>Msdiv 45</a>“Dhammo have hato hanti,<br>
Nāhato hanti <span class='var' id='note1004' title='kiñcinaṃ (s2, s3) | kañcinaṃ (pts1)' href='#note1004' title='kiñcinaṃ (s2, s3) | kañcinaṃ (pts1)'>kiñcanaṃ</span>;<br>
Tasmā hi dhammaṃ na hane,<br>
Mā <span class='var' id='note1005' title='taṃ (bj, s2, s3, pts1)' href='#note1005' title='taṃ (bj, s2, s3, pts1)'>tvaṃ</span> dhammo hato hani. (1)</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli3.457' href='#pts-vp-pli3.457'></a><a class='ref ms' id='ms22J_1723' href='#ms22J_1723'>Ms 22J_1723</a><a class='ref msdiv' id='msdiv46' href='#msdiv46'>Msdiv 46</a>Alikaṃ bhāsamānassa,<br>
apakkamanti devatā;<br>
Pūtikañca mukhaṃ vāti,<br>
sakaṭṭhānā ca dhaṃsati;<br>
Yo jānaṃ pucchito pañhaṃ,<br>
aññathā naṃ viyākare.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1724' href='#ms22J_1724'>Ms 22J_1724</a><a class='ref msdiv' id='msdiv47' href='#msdiv47'>Msdiv 47</a>Sace hi saccaṃ bhaṇasi,<br>
hohi rāja yathā pure;<br>
Musā ce bhāsase rāja,<br>
bhūmiyaṃ tiṭṭha cetiya. (2)</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli3.458' href='#pts-vp-pli3.458'></a><a class='ref ms' id='ms22J_1725' href='#ms22J_1725'>Ms 22J_1725</a><a class='ref msdiv' id='msdiv48' href='#msdiv48'>Msdiv 48</a>Akāle vassatī tassa,<br>
kāle tassa na vassati;<br>
Yo jānaṃ pucchito pañhaṃ,<br>
aññathā naṃ viyākare.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1726' href='#ms22J_1726'>Ms 22J_1726</a><a class='ref msdiv' id='msdiv49' href='#msdiv49'>Msdiv 49</a>Sace hi saccaṃ bhaṇasi,<br>
hohi rāja yathā pure;<br>
Musā ce bhāsase rāja,<br>
bhūmiṃ pavisa cetiya. (3)</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1727' href='#ms22J_1727'>Ms 22J_1727</a><a class='ref msdiv' id='msdiv50' href='#msdiv50'>Msdiv 50</a>Jivhā tassa dvidhā hoti,<br>
uragasseva disampati;<br>
Yo jānaṃ pucchito pañhaṃ,<br>
aññathā naṃ viyākare.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1728' href='#ms22J_1728'>Ms 22J_1728</a><a class='ref msdiv' id='msdiv51' href='#msdiv51'>Msdiv 51</a>Sace hi saccaṃ bhaṇasi,<br>
hohi rāja yathā pure;<br>
Musā ce bhāsase rāja,<br>
bhiyyo pavisa cetiya. (4)</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_1729' href='#ms22J_1729'>Ms 22J_1729</a><a class='ref msdiv' id='msdiv52' href='#msdiv52'>Msdiv 52</a>Jivhā tassa na bhavati,<br>
macchasseva disampati;<br>
Yo jānaṃ pucchito pañhaṃ,<br>
aññathā naṃ viyākare.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_1730' href='#ms22J_1730'>Ms 22J_1730</a><a class='ref msdiv' id='msdiv53' href='#msdiv53'>Msdiv 53</a>Sace hi saccaṃ bhaṇasi,<br>
hohi rāja yathā pure;<br>
Musā ce bhāsase rāja,<br>
bhiyyo pavisa cetiya. (5)</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_1731' href='#ms22J_1731'>Ms 22J_1731</a><a class='ref msdiv' id='msdiv54' href='#msdiv54'>Msdiv 54</a><span class='var' id='note1006' title='thiyo tassa pajāyanti (pts1, mr)' href='#note1006' title='thiyo tassa pajāyanti (pts1, mr)'>Thiyova tassa jāyanti</span>,<br>
na pumā jāyare kule;<br>
Yo jānaṃ pucchito pañhaṃ,<br>
aññathā naṃ viyākare.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_1732' href='#ms22J_1732'>Ms 22J_1732</a><a class='ref msdiv' id='msdiv55' href='#msdiv55'>Msdiv 55</a>Sace hi saccaṃ bhaṇasi,<br>
hohi rāja yathā pure;<br>
Musā ce bhāsase rāja,<br>
bhiyyo pavisa cetiya. (6)</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_1733' href='#ms22J_1733'>Ms 22J_1733</a><a class='ref msdiv' id='msdiv56' href='#msdiv56'>Msdiv 56</a>Puttā tassa na bhavanti,<br>
pakkamanti disodisaṃ;<br>
Yo jānaṃ pucchito pañhaṃ,<br>
aññathā naṃ viyākare.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_1734' href='#ms22J_1734'>Ms 22J_1734</a><a class='ref msdiv' id='msdiv57' href='#msdiv57'>Msdiv 57</a>Sace hi saccaṃ bhaṇasi,<br>
hohi rāja yathā pure;<br>
Musā ce bhāsase rāja,<br>
bhiyyo pavisa cetiya”. (7)</p>
<p><a class='ref sc' id='sc14' href='#sc14'>SC 14</a><a class='ref pts-vp-pli' id='pts-vp-pli3.460' href='#pts-vp-pli3.460'></a><a class='ref ms' id='ms22J_1735' href='#ms22J_1735'>Ms 22J_1735</a><a class='ref msdiv' id='msdiv58' href='#msdiv58'>Msdiv 58</a>“Sa rājā isinā satto,<br>
antalikkhacaro pure;<br>
Pāvekkhi pathaviṃ cecco,<br>
hīnatto <span class='var' id='note1007' title='attapariyāyaṃ (bj, s2, s3) | pattapariyāyaṃ (si -nissya)' href='#note1007' title='attapariyāyaṃ (bj, s2, s3) | pattapariyāyaṃ (si -nissya)'>patva pariyāyaṃ</span>.</p>
<p><a class='ref sc' id='sc15' href='#sc15'>SC 15</a><a class='ref ms' id='ms22J_1736' href='#ms22J_1736'>Ms 22J_1736</a><a class='ref msdiv' id='msdiv59' href='#msdiv59'>Msdiv 59</a>Tasmā hi chandāgamanaṃ,<br>
Nappasaṃsanti paṇḍitā;<br>
Aduṭṭhacitto bhāseyya,<br>
Giraṃ saccūpasaṃhitanti”. (8)</p>
</blockquote>
<p class='endsutta'><a class='ref sc' id='sc16' href='#sc16'>SC 16</a><a class='ref ms' id='ms22J_1737' href='#ms22J_1737'>Ms 22J_1737</a><span class='var' id='note1008' title='cetiyarājajātakaṃ (s2, s3)' href='#note1008' title='cetiyarājajātakaṃ (s2, s3)'>Cetiyajātakaṃ</span> chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
