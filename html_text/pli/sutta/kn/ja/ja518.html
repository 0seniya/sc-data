<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja518' lang='pli'>
<header>
<ul>
<li class='division'>Jātaka</li>
<li>Tiṃsanipāta</li>
<li>Kiṃchandavagga</li>
</ul>
<h1>518. Paṇḍaranāgarājajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli5.77' href='#pts-vp-pli5.77'>PTS vp Pali 5.77</a><a class='ref ms' id='ms22J_3520' href='#ms22J_3520'>Ms 22J_3520</a><a class='ref msdiv' id='msdiv258' href='#msdiv258'>Msdiv 258</a>“Vikiṇṇavācaṃ <span class='var' id='note2227' title='anigūḷha (pts1)'>aniguyha</span> mantaṃ,<br>
Asaññataṃ <span class='var' id='note2228' title='aparirakkhitāraṃ (mr)'>aparicakkhitāraṃ</span>;<br>
Bhayaṃ tamanveti sayaṃ abodhaṃ,<br>
Nāgaṃ yathā paṇḍarakaṃ <span class='var' id='note2229' title='suvaṇṇo (mr)'>supaṇṇo</span>.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_3521' href='#ms22J_3521'>Ms 22J_3521</a><a class='ref msdiv' id='msdiv259' href='#msdiv259'>Msdiv 259</a>Yo guyhamantaṃ parirakkhaṇeyyaṃ,<br>
Mohā naro saṃsati <span class='var' id='note2230' title='bhāsamāno (pts1)'>hāsamāno</span>;<br>
Taṃ bhinnamantaṃ bhayamanveti khippaṃ,<br>
Nāgaṃ yathā paṇḍarakaṃ supaṇṇo.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_3522' href='#ms22J_3522'>Ms 22J_3522</a><a class='ref msdiv' id='msdiv260' href='#msdiv260'>Msdiv 260</a>Nānumitto garuṃ atthaṃ,<br>
guyhaṃ veditumarahati;<br>
Sumitto ca asambuddhaṃ,<br>
sambuddhaṃ vā anatthavā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_3523' href='#ms22J_3523'>Ms 22J_3523</a><a class='ref msdiv' id='msdiv261' href='#msdiv261'>Msdiv 261</a>Vissāsamāpajjimahaṃ <span class='var' id='note2231' title='acelo (bj, pts1)'>acelaṃ</span>,<br>
Samaṇo ayaṃ sammato bhāvitatto;<br>
Tassāhamakkhiṃ <span class='var' id='note2232' title='vivaraṃ (bj)'>vivariṃ</span> guyhamatthaṃ,<br>
Atītamattho <span class='var' id='note2233' title='kapaṇo (pts1)'>kapaṇaṃ</span> rudāmi.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_3524' href='#ms22J_3524'>Ms 22J_3524</a><a class='ref msdiv' id='msdiv262' href='#msdiv262'>Msdiv 262</a>Tassāhaṃ <span class='var' id='note2234' title='purimaṃ (bj)'>paramaṃ</span> brahme guyhaṃ,<br>
Vācañhi maṃ <span class='var' id='note2235' title='nāsakkhi (pts1)'>nāsakkhiṃ</span> saṃyametuṃ;<br>
Tappakkhato hi bhayamāgataṃ mamaṃ,<br>
Atītamattho kapaṇaṃ rudāmi.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli5.78' href='#pts-vp-pli5.78'>PTS vp Pali 5.78</a><a class='ref ms' id='ms22J_3525' href='#ms22J_3525'>Ms 22J_3525</a><a class='ref msdiv' id='msdiv263' href='#msdiv263'>Msdiv 263</a>Yo ve naro suhadaṃ maññamāno,<br>
Guyhamatthaṃ saṃsati dukkulīne;<br>
Dosā bhayā athavā <span class='var' id='note2236' title='rāgaratto (bj, s2, s3, pts1)'>rāgarattā</span>,<br>
<span class='var' id='note2237' title='pallitthito (s2, s3) | pallittho (pts1) | pallattito (mr)'>Pallatthito</span> bālo asaṃsayaṃ so.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_3526' href='#ms22J_3526'>Ms 22J_3526</a><a class='ref msdiv' id='msdiv264' href='#msdiv264'>Msdiv 264</a>Tirokkhavāco asataṃ paviṭṭho,<br>
Yo saṅgatīsu mudīreti vākyaṃ;<br>
Āsīviso dummukhotyāhu taṃ naraṃ,<br>
Ārā <span class='var' id='note2238' title='ārā arā (pts1)'>ārā</span> saṃyame tādisamhā.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_3527' href='#ms22J_3527'>Ms 22J_3527</a><a class='ref msdiv' id='msdiv265' href='#msdiv265'>Msdiv 265</a>Annaṃ pānaṃ <span class='var' id='note2239' title='kāsikaṃ cadanañ ca (pts1)'>kāsikacandanañca</span>,<br>
Manāpitthiyo mālamucchādanañca;<br>
Ohāya gacchāmase sabbakāme,<br>
Supaṇṇa pāṇūpagatāva tyamhā”.</p>
<p><a class='ref sc' id='sc9' href='#sc9'>SC 9</a><a class='ref pts-vp-pli' id='pts-vp-pli5.79' href='#pts-vp-pli5.79'>PTS vp Pali 5.79</a><a class='ref ms' id='ms22J_3528' href='#ms22J_3528'>Ms 22J_3528</a><a class='ref msdiv' id='msdiv266' href='#msdiv266'>Msdiv 266</a>“Ko nīdha tiṇṇaṃ garahaṃ upeti,<br>
Asmiṃdhaloke pāṇabhū nāgarāja;<br>
Samaṇo supaṇṇo athavā tvameva,<br>
Kiṃ kāraṇā paṇḍarakaggahīto”.</p>
<p><a class='ref sc' id='sc10' href='#sc10'>SC 10</a><a class='ref pts-vp-pli' id='pts-vp-pli5.80' href='#pts-vp-pli5.80'>PTS vp Pali 5.80</a><a class='ref ms' id='ms22J_3529' href='#ms22J_3529'>Ms 22J_3529</a><a class='ref msdiv' id='msdiv267' href='#msdiv267'>Msdiv 267</a>“Samaṇoti me sammatatto ahosi,<br>
Piyo ca me manasā bhāvitatto;<br>
Tassāhamakkhiṃ vivariṃ guyhamatthaṃ,<br>
Atītamattho kapaṇaṃ rudāmi”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_3530' href='#ms22J_3530'>Ms 22J_3530</a><a class='ref msdiv' id='msdiv268' href='#msdiv268'>Msdiv 268</a>“Na catthi satto amaro pathabyā,<br>
Paññāvidhā natthi na ninditabbā;<br>
Saccena dhammena <span class='var' id='note2240' title='dhiyā (bj, pts1)'>dhitiyā</span> damena,<br>
Alabbhamabyāharatī naro idha.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_3531' href='#ms22J_3531'>Ms 22J_3531</a><a class='ref msdiv' id='msdiv269' href='#msdiv269'>Msdiv 269</a>Mātāpitā paramā bandhavānaṃ,<br>
Nāssa tatiyo anukampakatthi;<br>
Tesampi guyhaṃ paramaṃ na saṃse,<br>
Mantassa bhedaṃ parisaṅkamāno.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_3532' href='#ms22J_3532'>Ms 22J_3532</a><a class='ref msdiv' id='msdiv270' href='#msdiv270'>Msdiv 270</a>Mātāpitā bhaginī bhātaro ca,<br>
Sahāyā vā yassa honti sapakkhā;<br>
Tesampi guyhaṃ paramaṃ na saṃse,<br>
Mantassa bhedaṃ parisaṅkamāno.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_3533' href='#ms22J_3533'>Ms 22J_3533</a><a class='ref msdiv' id='msdiv271' href='#msdiv271'>Msdiv 271</a>Bhariyā ce purisaṃ vajjā,<br>
Komārī piyabhāṇinī;<br>
Puttarūpayasūpetā,<br>
Ñātisaṅghapurakkhatā;<br>
Tassāpi guyhaṃ paramaṃ na saṃse,<br>
Mantassa bhedaṃ parisaṅkamāno.</p>
<p><a class='ref sc' id='sc15' href='#sc15'>SC 15</a><a class='ref pts-vp-pli' id='pts-vp-pli5.81' href='#pts-vp-pli5.81'>PTS vp Pali 5.81</a><a class='ref ms' id='ms22J_3534' href='#ms22J_3534'>Ms 22J_3534</a><a class='ref msdiv' id='msdiv272' href='#msdiv272'>Msdiv 272</a>Na <span class='var' id='note2241' title='guyhatthaṃ (mr)'>guyhamatthaṃ</span> vivareyya,<br>
Rakkheyya naṃ yathā nidhiṃ;<br>
Na hi pātukato sādhu,<br>
Guyho attho pajānatā.</p>
<p><a class='ref sc' id='sc16' href='#sc16'>SC 16</a><a class='ref ms' id='ms22J_3535' href='#ms22J_3535'>Ms 22J_3535</a><a class='ref msdiv' id='msdiv273' href='#msdiv273'>Msdiv 273</a>Thiyā guyhaṃ na saṃseyya,<br>
amittassa ca paṇḍito;<br>
Yo cāmisena saṃhīro,<br>
hadayattheno ca yo naro.</p>
<p><a class='ref sc' id='sc17' href='#sc17'>SC 17</a><a class='ref ms' id='ms22J_3536' href='#ms22J_3536'>Ms 22J_3536</a><a class='ref msdiv' id='msdiv274' href='#msdiv274'>Msdiv 274</a>Guyhamatthaṃ asambuddhaṃ,<br>
sambodhayati yo naro;<br>
Mantabhedabhayā tassa,<br>
dāsabhūto titikkhati.</p>
<p><a class='ref sc' id='sc18' href='#sc18'>SC 18</a><a class='ref ms' id='ms22J_3537' href='#ms22J_3537'>Ms 22J_3537</a><a class='ref msdiv' id='msdiv275' href='#msdiv275'>Msdiv 275</a>Yāvanto purisassatthaṃ,<br>
guyhaṃ jānanti mantinaṃ;<br>
Tāvanto tassa ubbegā,<br>
tasmā guyhaṃ na vissaje.</p>
<p><a class='ref sc' id='sc19' href='#sc19'>SC 19</a><a class='ref ms' id='ms22J_3538' href='#ms22J_3538'>Ms 22J_3538</a><a class='ref msdiv' id='msdiv276' href='#msdiv276'>Msdiv 276</a>Vivicca bhāseyya divā rahassaṃ,<br>
Rattiṃ giraṃ nātivelaṃ pamuñce;<br>
Upassutikā hi suṇanti mantaṃ,<br>
Tasmā manto khippamupeti bhedaṃ.</p>
<p><a class='ref sc' id='sc20' href='#sc20'>SC 20</a><a class='ref pts-vp-pli' id='pts-vp-pli5.82' href='#pts-vp-pli5.82'>PTS vp Pali 5.82</a><a class='ref ms' id='ms22J_3539' href='#ms22J_3539'>Ms 22J_3539</a><a class='ref msdiv' id='msdiv277' href='#msdiv277'>Msdiv 277</a>Yathāpi <span class='var' id='note2242' title='ayo (s2, s3) | aya (mr)'>assa</span> nagaraṃ mahantaṃ,<br>
<span class='var' id='note2243' title='āḷārakaṃ (pts1)'>Advārakaṃ</span> āyasaṃ bhaddasālaṃ;<br>
Samantakhātāparikhāupetaṃ,<br>
Evampi me te idha guyhamantā.</p>
<p><a class='ref sc' id='sc21' href='#sc21'>SC 21</a><a class='ref ms' id='ms22J_3540' href='#ms22J_3540'>Ms 22J_3540</a><a class='ref msdiv' id='msdiv278' href='#msdiv278'>Msdiv 278</a>Ye guyhamantā avikiṇṇavācā,<br>
Daḷhā sadatthesu narā <span class='var' id='note2244' title='dujivhā (s2, s3, pts1)'>dujivha</span>;<br>
Ārā amittā byavajanti tehi,<br>
Āsīvisā vā riva <span class='var' id='note2245' title='sattasaṅghā (bj, s2, s3)'>sattusaṅghā</span>”.</p>
<p><a class='ref sc' id='sc22' href='#sc22'>SC 22</a><a class='ref ms' id='ms22J_3541' href='#ms22J_3541'>Ms 22J_3541</a><a class='ref msdiv' id='msdiv279' href='#msdiv279'>Msdiv 279</a>“Hitvā gharaṃ pabbajito acelo,<br>
Naggo muṇḍo carati ghāsahetu;<br>
<span class='var' id='note2246' title='tamhī (pts1)'>Tamhi</span> nu kho vivariṃ guyhamatthaṃ,<br>
Atthā ca dhammā ca <span class='var' id='note2247' title='apāgatamhā (bj) | apagatamhā (s2, s3) | avāgatamhā (pts1)'>apaggatamhā</span>.</p>
<p><a class='ref sc' id='sc23' href='#sc23'>SC 23</a><a class='ref ms' id='ms22J_3542' href='#ms22J_3542'>Ms 22J_3542</a><a class='ref msdiv' id='msdiv280' href='#msdiv280'>Msdiv 280</a>Kathaṃkaro hoti supaṇṇarāja,<br>
Kiṃsīlo kena vatena vattaṃ;<br>
Samaṇo caraṃ hitvā mamāyitāni,<br>
Kathaṃkaro saggamupeti ṭhānaṃ”.</p>
<p><a class='ref sc' id='sc24' href='#sc24'>SC 24</a><a class='ref pts-vp-pli' id='pts-vp-pli5.83' href='#pts-vp-pli5.83'>PTS vp Pali 5.83</a><a class='ref ms' id='ms22J_3543' href='#ms22J_3543'>Ms 22J_3543</a><a class='ref msdiv' id='msdiv281' href='#msdiv281'>Msdiv 281</a>“Hiriyā titikkhāya <span class='var' id='note2248' title='damena khantiyā (bj, s2, s3, pts1)'>damenupeto</span>,<br>
Akkodhano pesuṇiyaṃ pahāya;<br>
Samaṇo caraṃ hitvā mamāyitāni,<br>
Evaṃkaro saggamupeti ṭhānaṃ”.</p>
<p><a class='ref sc' id='sc25' href='#sc25'>SC 25</a><a class='ref ms' id='ms22J_3544' href='#ms22J_3544'>Ms 22J_3544</a><a class='ref msdiv' id='msdiv282' href='#msdiv282'>Msdiv 282</a>“Mātāva puttaṃ taruṇaṃ <span class='var' id='note2249' title='tanūjaṃ (bj)'>tanujjaṃ</span>,<br>
<span class='var' id='note2250' title='sampassa taṃ (bj, pts1)'>Samphassatā</span> sabbagattaṃ phareti;<br>
Evampi me tvaṃ pāturahu dijinda,<br>
Mātāva puttaṃ anukampamāno”.</p>
<p><a class='ref sc' id='sc26' href='#sc26'>SC 26</a><a class='ref pts-vp-pli' id='pts-vp-pli5.84' href='#pts-vp-pli5.84'>PTS vp Pali 5.84</a><a class='ref ms' id='ms22J_3545' href='#ms22J_3545'>Ms 22J_3545</a><a class='ref msdiv' id='msdiv283' href='#msdiv283'>Msdiv 283</a>“Handajja tvaṃ <span class='var' id='note2251' title='mucca (bj, s2, s3)'>muñca</span> vadhā dujivha,<br>
Tayo hi puttā na hi añño atthi;<br>
Antevāsī dinnako atrajo ca,<br>
<span class='var' id='note2252' title='rajassu (bj, s2, s3, pts1)'>Rajjassu</span> puttaññataro me ahosi”.</p>
<p><a class='ref sc' id='sc27' href='#sc27'>SC 27</a><a class='ref ms' id='ms22J_3546' href='#ms22J_3546'>Ms 22J_3546</a><a class='ref msdiv' id='msdiv284' href='#msdiv284'>Msdiv 284</a>Icceva vākyaṃ visajjī supaṇṇo,<br>
Bhumyaṃ patiṭṭhāya dijo dujivhaṃ;<br>
“Muttajja tvaṃ sabbabhayātivatto,<br>
Thalūdake hohi mayābhigutto.</p>
<p><a class='ref sc' id='sc28' href='#sc28'>SC 28</a><a class='ref ms' id='ms22J_3547' href='#ms22J_3547'>Ms 22J_3547</a><a class='ref msdiv' id='msdiv285' href='#msdiv285'>Msdiv 285</a>Ātaṅkinaṃ yathā kusalo bhisakko,<br>
Pipāsitānaṃ rahadova sīto;<br>
Vesmaṃ yathā <span class='var' id='note2253' title='himasisiraṭṭitānaṃ (pts1)'>himasītaṭṭitānaṃ</span>,<br>
Evampi te saraṇamahaṃ bhavāmi”.</p>
<p><a class='ref sc' id='sc29' href='#sc29'>SC 29</a><a class='ref pts-vp-pli' id='pts-vp-pli5.85' href='#pts-vp-pli5.85'>PTS vp Pali 5.85</a><a class='ref ms' id='ms22J_3548' href='#ms22J_3548'>Ms 22J_3548</a><a class='ref msdiv' id='msdiv286' href='#msdiv286'>Msdiv 286</a>“Sandhiṃ katvā amittena,<br>
aṇḍajena jalābuja;<br>
Vivariya dāṭhaṃ sesi,<br>
kuto taṃ bhayamāgataṃ”.</p>
<p><a class='ref sc' id='sc30' href='#sc30'>SC 30</a><a class='ref ms' id='ms22J_3549' href='#ms22J_3549'>Ms 22J_3549</a><a class='ref msdiv' id='msdiv287' href='#msdiv287'>Msdiv 287</a>“Saṅketheva amittasmiṃ,<br>
mittasmimpi na vissase;<br>
Abhayā bhayamuppannaṃ,<br>
api mūlāni kantati.</p>
<p><a class='ref sc' id='sc31' href='#sc31'>SC 31</a><a class='ref ms' id='ms22J_3550' href='#ms22J_3550'>Ms 22J_3550</a><a class='ref msdiv' id='msdiv288' href='#msdiv288'>Msdiv 288</a>Kathaṃ nu vissase tyamhi,<br>
yenāsi kalaho kato;<br>
Niccayattena ṭhātabbaṃ,<br>
so <span class='var' id='note2254' title='so disamhi (pts1)'>disabbhi</span> na rajjati.</p>
<p><a class='ref sc' id='sc32' href='#sc32'>SC 32</a><a class='ref ms' id='ms22J_3551' href='#ms22J_3551'>Ms 22J_3551</a><a class='ref msdiv' id='msdiv289' href='#msdiv289'>Msdiv 289</a>Vissāsaye na ca <span class='var' id='note2255' title='naṃ (bj, s2, s3, pts1)'>taṃ</span> vissayeyya,<br>
<span class='var' id='note2256' title='asaṅkito ca saṅkito (bj, pts1)'>Asaṅkito saṅkito ca</span> bhaveyya;<br>
Tathā tathā viññū parakkameyya,<br>
Yathā yathā bhāvaṃ paro na jaññā”.</p>
<p><a class='ref sc' id='sc33' href='#sc33'>SC 33</a><a class='ref pts-vp-pli' id='pts-vp-pli5.86' href='#pts-vp-pli5.86'>PTS vp Pali 5.86</a><a class='ref ms' id='ms22J_3552' href='#ms22J_3552'>Ms 22J_3552</a><a class='ref msdiv' id='msdiv290' href='#msdiv290'>Msdiv 290</a>Te <span class='var' id='note2257' title='devavaṇṇī (pts1)'>devavaṇṇā</span> sukhumālarūpā,<br>
Ubho samā <span class='var' id='note2258' title='sujayo (bj, pts1)'>sujayā</span> <span class='var' id='note2259' title='puññakkhandhā (bj, s2, s3) | puññagandhā (pts1)'>sujayā</span> <span class='var' id='note2259' title='puññakkhandhā (bj, s2, s3) | puññagandhā (pts1)'>puññakhandhā</span>;<br>
Upāgamuṃ <span class='var' id='note2260' title='kādambiyaṃ (bj) | kārambiyaṃ (pts1)'>karampiyaṃ</span> acelaṃ,<br>
Missībhūtā assavāhāva nāgā.</p>
<p><a class='ref sc' id='sc34' href='#sc34'>SC 34</a><a class='ref ms' id='ms22J_3553' href='#ms22J_3553'>Ms 22J_3553</a><a class='ref msdiv' id='msdiv291' href='#msdiv291'>Msdiv 291</a>Tato have paṇḍarako acelaṃ,<br>
Sayamevupāgamma idaṃ avoca;<br>
“Muttajjahaṃ sabbabhayātivatto,<br>
Na <span class='var' id='note2261' title='ha (pts1)'>hi</span> nūna tuyhaṃ manaso piyamhā”.</p>
<p><a class='ref sc' id='sc35' href='#sc35'>SC 35</a><a class='ref ms' id='ms22J_3554' href='#ms22J_3554'>Ms 22J_3554</a><a class='ref msdiv' id='msdiv292' href='#msdiv292'>Msdiv 292</a>“Piyo hi me āsi supaṇṇarājā,<br>
Asaṃsayaṃ paṇḍarakena saccaṃ;<br>
So rāgarattova akāsimetaṃ,<br>
<span class='var' id='note2262' title='pāpaṃ kammaṃ (bj, pts1)'>Pāpakammaṃ</span> sampajāno na mohā”.</p>
<p><a class='ref sc' id='sc36' href='#sc36'>SC 36</a><a class='ref ms' id='ms22J_3555' href='#ms22J_3555'>Ms 22J_3555</a><a class='ref msdiv' id='msdiv293' href='#msdiv293'>Msdiv 293</a>“Na me piyaṃ appiyaṃ vāpi hoti,<br>
Sampassato lokamimaṃ parañca;<br>
Susaññatānañhi viyañjanena,<br>
Asaññato lokamimaṃ carāsi.</p>
<p><a class='ref sc' id='sc37' href='#sc37'>SC 37</a><a class='ref pts-vp-pli' id='pts-vp-pli5.87' href='#pts-vp-pli5.87'>PTS vp Pali 5.87</a><a class='ref ms' id='ms22J_3556' href='#ms22J_3556'>Ms 22J_3556</a><a class='ref msdiv' id='msdiv294' href='#msdiv294'>Msdiv 294</a>Ariyāvakāsosi <span class='var' id='note2263' title='anariyo cāsi (bj, pts1) | anariyova hosi (s2, s3)'>anariyovāsi</span>,<br>
Asaññato saññatasannikāso;<br>
Kaṇhābhijātikosi anariyarūpo,<br>
Pāpaṃ bahuṃ duccaritaṃ acāri.</p>
<p><a class='ref sc' id='sc38' href='#sc38'>SC 38</a><a class='ref ms' id='ms22J_3557' href='#ms22J_3557'>Ms 22J_3557</a><a class='ref msdiv' id='msdiv295' href='#msdiv295'>Msdiv 295</a>Aduṭṭhassa tuvaṃ dubbhi,<br>
<span class='var' id='note2264' title='dūbhī (pts1)'>dubbhī</span> ca pisuṇo casi;<br>
Etena saccavajjena,<br>
muddhā te phalatu sattadhā”.</p>
<p><a class='ref sc' id='sc39' href='#sc39'>SC 39</a><a class='ref ms' id='ms22J_3558' href='#ms22J_3558'>Ms 22J_3558</a><a class='ref msdiv' id='msdiv296' href='#msdiv296'>Msdiv 296</a>“Tasmā hi mittānaṃ na dubbhitabbaṃ,<br>
<span class='var' id='note2265' title='mittadubbhā hi (s2, s3) | mittaddubhā (pts1)'>Mittadubbhā</span> pāpiyo natthi añño;<br>
Āsittasatto nihato pathabyā,<br>
Indassa vākyena hi saṃvaro hato”ti.</p>
</blockquote>
<p class='endsutta'><a class='ref sc' id='sc40' href='#sc40'>SC 40</a><a class='ref ms' id='ms22J_3559' href='#ms22J_3559'>Ms 22J_3559</a><span class='var' id='note2266' title='paṇḍarakajātakaṃ (bj, s2, s3) | paṇḍarajātakaṃ (pts1)'>Paṇḍaranāgarājajātakaṃ</span> aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
