<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja527' lang='pli'>
<header>
<ul>
<li class='division'>Jātaka</li>
<li>Paṇṇāsanipāta</li>
<li>Niḷinikāvagga</li>
</ul>
<h1><span class='var' id='note250' title='ummadantījātaka (pts1)'>2 Ummādantījātaka</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli5.213' href='#pts-vp-pli5.213'>PTS vp Pali 5.213</a><a class='ref ms' id='ms23J_312' href='#ms23J_312'>Ms 23J_312</a><a class='ref msdiv' id='msdiv57' href='#msdiv57'>Msdiv 57</a>“Nivesanaṃ kassa nudaṃ sunanda,<br>
Pākārena paṇḍumayena guttaṃ;<br>
Kā dissati aggisikhāva dūre,<br>
<span class='var' id='note251' title='vehāsayaṃ (bj, pts1)'>Vehāyasaṃ</span> pabbataggeva acci.</p>
<p><a class='ref sc' id='sc2' href='#sc2'>SC 2</a><a class='ref ms' id='ms23J_313' href='#ms23J_313'>Ms 23J_313</a><a class='ref msdiv' id='msdiv58' href='#msdiv58'>Msdiv 58</a>Dhītā <span class='var' id='note252' title='nayaṃ (bj, pts1) | nvāyaṃ (s2, s3)'>nvayaṃ</span> kassa sunanda hoti,<br>
Suṇisā <span class='var' id='note253' title='nayaṃ (bj, pts1) | nvāyaṃ (s2, s3)'>nvayaṃ</span> kassa athopi bhariyā;<br>
Akkhāhi me khippamidheva puṭṭho,<br>
Avāvaṭā yadi vā atthi bhattā”.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli5.214' href='#pts-vp-pli5.214'>PTS vp Pali 5.214</a><a class='ref ms' id='ms23J_314' href='#ms23J_314'>Ms 23J_314</a><a class='ref msdiv' id='msdiv59' href='#msdiv59'>Msdiv 59</a>“Ahañhi jānāmi janinda etaṃ,<br>
Matyā ca petyā ca athopi assā;<br>
Taveva so puriso bhūmipāla,<br>
Rattindivaṃ appamatto tavatthe.</p>
<p><a class='ref sc' id='sc4' href='#sc4'>SC 4</a><a class='ref ms' id='ms23J_315' href='#ms23J_315'>Ms 23J_315</a><a class='ref msdiv' id='msdiv60' href='#msdiv60'>Msdiv 60</a>Iddho ca phīto ca <span class='var' id='note254' title='subāḷhiko (pts1)'>suvaḍḍhito</span> ca,<br>
Amacco ca te aññataro janinda;<br>
Tassesā <span class='var' id='note255' title='bhariyā ahipārakassa (bj, pts1) | bhariyā abhipārakassa (s2, s3) | bhariyā abhipādakassa (mr)'>bhariyābhipārakassa</span>,<br>
<span class='var' id='note256' title='ummādanti (bj) | ummādantīti (s2, s3, mr) | ummadantī (pts1)'>Ummādantī</span> nāmadheyyena rāja”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms23J_316' href='#ms23J_316'>Ms 23J_316</a><a class='ref msdiv' id='msdiv61' href='#msdiv61'>Msdiv 61</a>“Ambho ambho nāmamidaṃ imissā,<br>
Matyā ca petyā ca kataṃ susādhu;<br>
<span class='var' id='note257' title='tathā (bj, s2, s3, pts1)'>Tadā</span> hi mayhaṃ avalokayantī,<br>
Ummattakaṃ ummadantī akāsi.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli5.215' href='#pts-vp-pli5.215'>PTS vp Pali 5.215</a><a class='ref ms' id='ms23J_317' href='#ms23J_317'>Ms 23J_317</a><a class='ref msdiv' id='msdiv62' href='#msdiv62'>Msdiv 62</a>Yā <span class='var' id='note258' title='puṇṇamāye (mr)'>puṇṇamāse</span> migamandalocanā,<br>
Upāvisi puṇḍarīkattacaṅgī;<br>
Dve puṇṇamāyo tadahū amaññahaṃ,<br>
Disvāna pārāvatarattavāsiniṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms23J_318' href='#ms23J_318'>Ms 23J_318</a><a class='ref msdiv' id='msdiv63' href='#msdiv63'>Msdiv 63</a>Aḷārapamhehi subhehi vaggubhi,<br>
Palobhayantī maṃ yadā udikkhati;<br>
Vijambhamānā harateva me mano,<br>
Jātā vane kimpurisīva pabbate.</p>
<p><a class='ref sc' id='sc8' href='#sc8'>SC 8</a><a class='ref ms' id='ms23J_319' href='#ms23J_319'>Ms 23J_319</a><a class='ref msdiv' id='msdiv64' href='#msdiv64'>Msdiv 64</a>Tadā hi brahatī sāmā,<br>
āmuttamaṇikuṇḍalā;<br>
Ekaccavasanā nārī,<br>
migī bhantāvudikkhati.</p>
<p><a class='ref sc' id='sc9' href='#sc9'>SC 9</a><a class='ref ms' id='ms23J_320' href='#ms23J_320'>Ms 23J_320</a><a class='ref msdiv' id='msdiv65' href='#msdiv65'>Msdiv 65</a>Kadāssu maṃ tambanakhā sulomā,<br>
Bāhāmudū candanasāralittā;<br>
Vaṭṭaṅgulī sannatadhīrakuttiyā,<br>
Nārī upaññissati sīsato subhā.</p>
<p><a class='ref sc' id='sc10' href='#sc10'>SC 10</a><a class='ref ms' id='ms23J_321' href='#ms23J_321'>Ms 23J_321</a><a class='ref msdiv' id='msdiv66' href='#msdiv66'>Msdiv 66</a>Kadāssu maṃ kañcanajāluracchadā,<br>
Dhītā tirīṭissa vilaggamajjhā;<br>
Mudūhi bāhāhi palissajissati,<br>
Brahāvane jātadumaṃva māluvā.</p>
<p><a class='ref sc' id='sc11' href='#sc11'>SC 11</a><a class='ref ms' id='ms23J_322' href='#ms23J_322'>Ms 23J_322</a><a class='ref msdiv' id='msdiv67' href='#msdiv67'>Msdiv 67</a><span class='var' id='note259' title='kadāssu maṃ (bj, s2, s3, mr)'>Kadāssu</span> lākhārasarattasucchavī,<br>
Bindutthanī puṇḍarīkattacaṅgī;<br>
Mukhaṃ mukhena upanāmayissati,<br>
Soṇḍova soṇḍassa surāya thālaṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms23J_323' href='#ms23J_323'>Ms 23J_323</a><a class='ref msdiv' id='msdiv68' href='#msdiv68'>Msdiv 68</a><span class='var' id='note260' title='yathāddasaṃ (pts1)'>Yadāddasaṃ</span> taṃ tiṭṭhantiṃ,<br>
<span class='var' id='note261' title='sabbagattaṃ (bj, s2, s3, pts1)'>Sabbabhaddaṃ</span> manoramaṃ;<br>
Tato sakassa cittassa,<br>
Nāvabodhāmi <span class='var' id='note262' title='kiñcanaṃ (pts1) | kiñcinaṃ (mr)'>kañcinaṃ</span>.</p>
<p><a class='ref sc' id='sc13' href='#sc13'>SC 13</a><a class='ref ms' id='ms23J_324' href='#ms23J_324'>Ms 23J_324</a><a class='ref msdiv' id='msdiv69' href='#msdiv69'>Msdiv 69</a>Ummādantimahaṃ <span class='var' id='note263' title='diṭṭho (bj) | diṭṭhā (s2, s3, pts1, mr)'>daṭṭhā</span>,<br>
āmuttamaṇikuṇḍalaṃ;<br>
Na supāmi divārattiṃ,<br>
sahassaṃva parājito.</p>
<p><a class='ref sc' id='sc14' href='#sc14'>SC 14</a><a class='ref pts-vp-pli' id='pts-vp-pli5.216' href='#pts-vp-pli5.216'>PTS vp Pali 5.216</a><a class='ref ms' id='ms23J_325' href='#ms23J_325'>Ms 23J_325</a><a class='ref msdiv' id='msdiv70' href='#msdiv70'>Msdiv 70</a>Sakko <span class='var' id='note264' title='ca (bj, pts1)'>ce</span> me varaṃ dajjā,<br>
so ca labbhetha me varo;<br>
Ekarattaṃ <span class='var' id='note265' title='dirattaṃ (bj, pts1)'>dvirattaṃ</span> vā,<br>
bhaveyyaṃ abhipārako;<br>
Ummādantyā ramitvāna,<br>
sivirājā tato <span class='var' id='note266' title='siyā (s2, s3) | siyāti (pts1)'>siyaṃ</span>”.</p>
<p><a class='ref sc' id='sc15' href='#sc15'>SC 15</a><a class='ref ms' id='ms23J_326' href='#ms23J_326'>Ms 23J_326</a><a class='ref msdiv' id='msdiv71' href='#msdiv71'>Msdiv 71</a>“Bhūtāni me bhūtapatī namassato,<br>
Āgamma yakkho idametadabravi;<br>
Rañño mano ummadantyā niviṭṭho,<br>
Dadāmi te taṃ paricārayassu”.</p>
<p><a class='ref sc' id='sc16' href='#sc16'>SC 16</a><a class='ref ms' id='ms23J_327' href='#ms23J_327'>Ms 23J_327</a><a class='ref msdiv' id='msdiv72' href='#msdiv72'>Msdiv 72</a>“Puññā ca dhaṃse amaro na camhi,<br>
Jano ca me <span class='var' id='note267' title='pāpamidanti (bj, pts1)'>pāpamidañca</span> jaññā;<br>
Bhuso ca tyassa manaso vighāto,<br>
Datvā piyaṃ ummadantiṃ adaṭṭhā”.</p>
<p><a class='ref sc' id='sc17' href='#sc17'>SC 17</a><a class='ref ms' id='ms23J_328' href='#ms23J_328'>Ms 23J_328</a><a class='ref msdiv' id='msdiv73' href='#msdiv73'>Msdiv 73</a>“Janinda nāññatra tayā mayā vā,<br>
Sabbāpi kammassa katassa jaññā;<br>
Yaṃ te mayā ummadantī padinnā,<br>
Bhusehi rājā vanathaṃ sajāhi”.</p>
<p><a class='ref sc' id='sc18' href='#sc18'>SC 18</a><a class='ref ms' id='ms23J_329' href='#ms23J_329'>Ms 23J_329</a><a class='ref msdiv' id='msdiv74' href='#msdiv74'>Msdiv 74</a>“Yo pāpakaṃ kamma karaṃ manusso,<br>
So maññati <span class='var' id='note268' title='māyidaṃ (bj, s2, s3) | māyidha (pts1, mr)'>māyida</span> maññiṃsu aññe;<br>
Passanti bhūtāni karontametaṃ,<br>
Yuttā ca ye honti narā pathabyā.</p>
<p><a class='ref sc' id='sc19' href='#sc19'>SC 19</a><a class='ref ms' id='ms23J_330' href='#ms23J_330'>Ms 23J_330</a><a class='ref msdiv' id='msdiv75' href='#msdiv75'>Msdiv 75</a>Añño nu te <span class='var' id='note269' title='kodha (pts1)'>koci</span> naro pathabyā,<br>
<span class='var' id='note270' title='saddaheyya (bj)'>Saddheyya</span> lokasmi na me piyāti;<br>
Bhuso ca tyassa manaso vighāto,<br>
Datvā piyaṃ ummadantiṃ adaṭṭhā”.</p>
<p><a class='ref sc' id='sc20' href='#sc20'>SC 20</a><a class='ref ms' id='ms23J_331' href='#ms23J_331'>Ms 23J_331</a><a class='ref msdiv' id='msdiv76' href='#msdiv76'>Msdiv 76</a>“Addhā piyā mayha janinda esā,<br>
Na sā mamaṃ appiyā bhūmipāla;<br>
Gaccheva tvaṃ ummadantiṃ bhadante,<br>
Sīhova selassa guhaṃ upeti”.</p>
<p><a class='ref sc' id='sc21' href='#sc21'>SC 21</a><a class='ref ms' id='ms23J_332' href='#ms23J_332'>Ms 23J_332</a><a class='ref msdiv' id='msdiv77' href='#msdiv77'>Msdiv 77</a>“Na pīḷitā attadukhena dhīrā,<br>
Sukhapphalaṃ kamma pariccajanti;<br>
Sammohitā vāpi sukhena mattā,<br>
Na <span class='var' id='note271' title='pāpakaṃ kamma (pts1)'>pāpakammañca</span> samācaranti”.</p>
<p><a class='ref sc' id='sc22' href='#sc22'>SC 22</a><a class='ref ms' id='ms23J_333' href='#ms23J_333'>Ms 23J_333</a><a class='ref msdiv' id='msdiv78' href='#msdiv78'>Msdiv 78</a>“Tuvañhi mātā ca pitā ca mayhaṃ,<br>
Bhattā patī posako devatā ca;<br>
Dāso ahaṃ tuyha saputtadāro,<br>
Yathāsukhaṃ <span class='var' id='note272' title='sibba (bj, pts1) | sīvi (s2, s3)'>sāmi</span> karohi kāmaṃ”.</p>
<p><a class='ref sc' id='sc23' href='#sc23'>SC 23</a><a class='ref ms' id='ms23J_334' href='#ms23J_334'>Ms 23J_334</a><a class='ref msdiv' id='msdiv79' href='#msdiv79'>Msdiv 79</a>“Yo issaromhīti karoti pāpaṃ,<br>
Katvā ca so <span class='var' id='note273' title='nuttapate (bj, s2, s3, pts1)'>nuttasate</span> paresaṃ;<br>
Na tena so jīvati <span class='var' id='note274' title='dīghamāyuṃ (bj, s2, s3)'>dīghamāyu</span>,<br>
Devāpi pāpena samekkhare naṃ.</p>
<p><a class='ref sc' id='sc24' href='#sc24'>SC 24</a><a class='ref ms' id='ms23J_335' href='#ms23J_335'>Ms 23J_335</a><a class='ref msdiv' id='msdiv80' href='#msdiv80'>Msdiv 80</a>Aññātakaṃ sāmikehī padinnaṃ,<br>
Dhamme ṭhitā ye paṭicchanti dānaṃ;<br>
Paṭicchakā dāyakā cāpi tattha,<br>
Sukhapphalaññeva karonti kammaṃ.</p>
<p><a class='ref sc' id='sc25' href='#sc25'>SC 25</a><a class='ref pts-vp-pli' id='pts-vp-pli5.220' href='#pts-vp-pli5.220'>PTS vp Pali 5.220</a><a class='ref ms' id='ms23J_336' href='#ms23J_336'>Ms 23J_336</a><a class='ref msdiv' id='msdiv81' href='#msdiv81'>Msdiv 81</a>Añño nu te koci naro pathabyā,<br>
Saddheyya lokasmi na me piyāti;<br>
Bhuso ca tyassa manaso vighāto,<br>
Datvā piyaṃ ummadantiṃ adaṭṭhā”.</p>
<p><a class='ref sc' id='sc26' href='#sc26'>SC 26</a><a class='ref ms' id='ms23J_337' href='#ms23J_337'>Ms 23J_337</a><a class='ref msdiv' id='msdiv82' href='#msdiv82'>Msdiv 82</a>“Addhā piyā mayha janinda esā,<br>
Na sā mamaṃ appiyā bhūmipāla;<br>
Yaṃ te mayā ummadantī padinnā,<br>
Bhusehi rājā vanathaṃ sajāhi”.</p>
<p><a class='ref sc' id='sc27' href='#sc27'>SC 27</a><a class='ref ms' id='ms23J_338' href='#ms23J_338'>Ms 23J_338</a><a class='ref msdiv' id='msdiv83' href='#msdiv83'>Msdiv 83</a>“Yo attadukkhena parassa dukkhaṃ,<br>
Sukhena vā attasukhaṃ dahāti;<br>
Yathevidaṃ mayha tathā paresaṃ,<br>
<span class='var' id='note275' title='so (pts1)'>Yo</span> evaṃ <span class='var' id='note276' title='pajānāti (s2, s3, mr)'>Yo</span> evaṃ <span class='var' id='note276' title='pajānāti (s2, s3, mr)'>jānāti</span> sa vedi dhammaṃ.</p>
<p><a class='ref sc' id='sc28' href='#sc28'>SC 28</a><a class='ref ms' id='ms23J_339' href='#ms23J_339'>Ms 23J_339</a><a class='ref msdiv' id='msdiv84' href='#msdiv84'>Msdiv 84</a>Añño nu te koci naro pathabyā,<br>
Saddheyya lokasmi na me piyāti;<br>
Bhuso ca tyassa manaso vighāto,<br>
Datvā piyaṃ ummadantiṃ adaṭṭhā”.</p>
<p><a class='ref sc' id='sc29' href='#sc29'>SC 29</a><a class='ref ms' id='ms23J_340' href='#ms23J_340'>Ms 23J_340</a><a class='ref msdiv' id='msdiv85' href='#msdiv85'>Msdiv 85</a>“Janinda jānāsi piyā mamesā,<br>
Na sā mamaṃ appiyā bhūmipāla;<br>
Piyena te dammi piyaṃ janinda,<br>
Piyadāyino deva piyaṃ labhanti”.</p>
<p><a class='ref sc' id='sc30' href='#sc30'>SC 30</a><a class='ref ms' id='ms23J_341' href='#ms23J_341'>Ms 23J_341</a><a class='ref msdiv' id='msdiv86' href='#msdiv86'>Msdiv 86</a>“So nūnāhaṃ vadhissāmi,<br>
attānaṃ kāmahetukaṃ;<br>
Na hi dhammaṃ adhammena,<br>
ahaṃ vadhitumussahe”.</p>
<p><a class='ref sc' id='sc31' href='#sc31'>SC 31</a><a class='ref ms' id='ms23J_342' href='#ms23J_342'>Ms 23J_342</a><a class='ref msdiv' id='msdiv87' href='#msdiv87'>Msdiv 87</a>“Sace tuvaṃ mayha <span class='var' id='note277' title='santi (mr)'>satiṃ</span> janinda,<br>
Na kāmayāsi naravīra seṭṭha;<br>
Cajāmi naṃ sabbajanassa <span class='var' id='note278' title='sibba (bj, pts1) | majjhe (s2, s3)'>sibyā</span>,<br>
Mayā pamuttaṃ tato <span class='var' id='note279' title='avhayāsi (mr)'>avhayesi</span> naṃ”.</p>
<p><a class='ref sc' id='sc32' href='#sc32'>SC 32</a><a class='ref ms' id='ms23J_343' href='#ms23J_343'>Ms 23J_343</a><a class='ref msdiv' id='msdiv88' href='#msdiv88'>Msdiv 88</a>“Adūsiyañce abhipāraka tvaṃ,<br>
Cajāsi katte ahitāya tyassa;<br>
Mahā ca te upavādopi assa,<br>
Na cāpi tyassa nagaramhi pakkho”.</p>
<p><a class='ref sc' id='sc33' href='#sc33'>SC 33</a><a class='ref ms' id='ms23J_344' href='#ms23J_344'>Ms 23J_344</a><a class='ref msdiv' id='msdiv89' href='#msdiv89'>Msdiv 89</a>“Ahaṃ sahissaṃ upavādametaṃ,<br>
Nindaṃ pasaṃsaṃ garahañca sabbaṃ;<br>
Mametamāgacchatu bhūmipāla,<br>
Yathāsukhaṃ <span class='var' id='note280' title='sibba (bj, pts1) | sīvi (s2, s3)'>sivi</span> karohi kāmaṃ”.</p>
<p><a class='ref sc' id='sc34' href='#sc34'>SC 34</a><a class='ref pts-vp-pli' id='pts-vp-pli5.221' href='#pts-vp-pli5.221'>PTS vp Pali 5.221</a><a class='ref ms' id='ms23J_345' href='#ms23J_345'>Ms 23J_345</a><a class='ref msdiv' id='msdiv90' href='#msdiv90'>Msdiv 90</a>“Yo neva nindaṃ na panappasaṃsaṃ,<br>
Ādiyati garahaṃ nopi pūjaṃ;<br>
Sirī ca lakkhī ca apeti tamhā,<br>
Āpo suvuṭṭhīva yathā thalamhā”.</p>
<p><a class='ref sc' id='sc35' href='#sc35'>SC 35</a><a class='ref ms' id='ms23J_346' href='#ms23J_346'>Ms 23J_346</a><a class='ref msdiv' id='msdiv91' href='#msdiv91'>Msdiv 91</a>“Yaṃ kiñci dukkhañca sukhañca etto,<br>
Dhammātisārañca manovighātaṃ;<br>
Urasā ahaṃ <span class='var' id='note281' title='paṭicchissāmi (bj, s2, s3) | paccupadissāmi (pts1)'>paccuttarissāmi</span> sabbaṃ,<br>
Pathavī yathā thāvarānaṃ tasānaṃ”.</p>
<p><a class='ref sc' id='sc36' href='#sc36'>SC 36</a><a class='ref ms' id='ms23J_347' href='#ms23J_347'>Ms 23J_347</a><a class='ref msdiv' id='msdiv92' href='#msdiv92'>Msdiv 92</a>“Dhammātisārañca manovighātaṃ,<br>
Dukkhañca nicchāmi ahaṃ paresaṃ;<br>
Ekovimaṃ hārayissāmi bhāraṃ,<br>
Dhamme ṭhito kiñci ahāpayanto”.</p>
<p><a class='ref sc' id='sc37' href='#sc37'>SC 37</a><a class='ref ms' id='ms23J_348' href='#ms23J_348'>Ms 23J_348</a><a class='ref msdiv' id='msdiv93' href='#msdiv93'>Msdiv 93</a>“Saggūpagaṃ puññakammaṃ janinda,<br>
Mā me tuvaṃ antarāyaṃ akāsi;<br>
Dadāmi te ummadantiṃ pasanno,<br>
Rājāva yaññe dhanaṃ brāhmaṇānaṃ”.</p>
<p><a class='ref sc' id='sc38' href='#sc38'>SC 38</a><a class='ref ms' id='ms23J_349' href='#ms23J_349'>Ms 23J_349</a><a class='ref msdiv' id='msdiv94' href='#msdiv94'>Msdiv 94</a>“Addhā tuvaṃ katte hitesi mayhaṃ,<br>
Sakhā mamaṃ ummadantī tuvañca;<br>
Nindeyyu devā pitaro ca sabbe,<br>
Pāpañca passaṃ abhisamparāyaṃ”.</p>
<p><a class='ref sc' id='sc39' href='#sc39'>SC 39</a><a class='ref ms' id='ms23J_350' href='#ms23J_350'>Ms 23J_350</a><a class='ref msdiv' id='msdiv95' href='#msdiv95'>Msdiv 95</a>“Na hetadhammaṃ sivirāja vajjuṃ,<br>
Sanegamā jānapadā ca sabbe;<br>
Yaṃ te mayā ummadantī padinnā,<br>
Bhusehi rājā vanathaṃ sajāhi”.</p>
<p><a class='ref sc' id='sc40' href='#sc40'>SC 40</a><a class='ref ms' id='ms23J_351' href='#ms23J_351'>Ms 23J_351</a><a class='ref msdiv' id='msdiv96' href='#msdiv96'>Msdiv 96</a>“Addhā tuvaṃ katte hitesi mayhaṃ,<br>
Sakhā mamaṃ ummadantī tuvañca;<br>
Satañca dhammāni sukittitāni,<br>
Samuddavelāva duraccayāni”.</p>
<p><a class='ref sc' id='sc41' href='#sc41'>SC 41</a><a class='ref pts-vp-pli' id='pts-vp-pli5.222' href='#pts-vp-pli5.222'>PTS vp Pali 5.222</a><a class='ref ms' id='ms23J_352' href='#ms23J_352'>Ms 23J_352</a><a class='ref msdiv' id='msdiv97' href='#msdiv97'>Msdiv 97</a>“Āhuneyyo mesi hitānukampī,<br>
Dhātā vidhātā casi kāmapālo;<br>
<span class='var' id='note282' title='tayi hutā deva (bj) | tayī hutā deva (pts1)'>Tayī hutā rāja</span> <span class='var' id='note283' title='mahapphalā hi me (pts1)'>Tayī hutā rāja</span> <span class='var' id='note283' title='mahapphalā hi me (pts1)'>mahapphalā hi</span>,<br>
Kāmena me ummadantiṃ paṭiccha”.</p>
<p><a class='ref sc' id='sc42' href='#sc42'>SC 42</a><a class='ref ms' id='ms23J_353' href='#ms23J_353'>Ms 23J_353</a><a class='ref msdiv' id='msdiv98' href='#msdiv98'>Msdiv 98</a>“Addhā hi sabbaṃ abhipāraka tvaṃ,<br>
Dhammaṃ acārī mama kattuputta;<br>
Añño nu te ko idha sotthikattā,<br>
Dvipado naro aruṇe jīvaloke”.</p>
<p><a class='ref sc' id='sc43' href='#sc43'>SC 43</a><a class='ref ms' id='ms23J_354' href='#ms23J_354'>Ms 23J_354</a><a class='ref msdiv' id='msdiv99' href='#msdiv99'>Msdiv 99</a>“Tuvaṃ nu seṭṭho tvamanuttarosi,<br>
Tvaṃ <span class='var' id='note284' title='dhammagū (s2, s3, pts1, c1)'>dhammagutto</span> dhammavidū sumedho;<br>
So dhammagutto cirameva jīva,<br>
Dhammañca me desaya dhammapāla”.</p>
<p><a class='ref sc' id='sc44' href='#sc44'>SC 44</a><a class='ref ms' id='ms23J_355' href='#ms23J_355'>Ms 23J_355</a><a class='ref msdiv' id='msdiv100' href='#msdiv100'>Msdiv 100</a>“Tadiṅgha abhipāraka,<br>
suṇohi vacanaṃ mama;<br>
Dhammaṃ te desayissāmi,<br>
sataṃ āsevitaṃ ahaṃ.</p>
<p><a class='ref sc' id='sc45' href='#sc45'>SC 45</a><a class='ref ms' id='ms23J_356' href='#ms23J_356'>Ms 23J_356</a><a class='ref msdiv' id='msdiv101' href='#msdiv101'>Msdiv 101</a>Sādhu dhammaruci rājā,<br>
sādhu paññāṇavā naro;<br>
Sādhu mittānamaddubbho,<br>
pāpassākaraṇaṃ sukhaṃ.</p>
<p><a class='ref sc' id='sc46' href='#sc46'>SC 46</a><a class='ref ms' id='ms23J_357' href='#ms23J_357'>Ms 23J_357</a><a class='ref msdiv' id='msdiv102' href='#msdiv102'>Msdiv 102</a>Akkodhanassa vijite,<br>
ṭhitadhammassa rājino;<br>
Sukhaṃ manussā āsetha,<br>
sītacchāyāya saṅghare.</p>
<p><a class='ref sc' id='sc47' href='#sc47'>SC 47</a><a class='ref ms' id='ms23J_358' href='#ms23J_358'>Ms 23J_358</a><a class='ref msdiv' id='msdiv103' href='#msdiv103'>Msdiv 103</a>Na cāhametaṃ abhirocayāmi,<br>
Kammaṃ asamekkhakataṃ asādhu;<br>
Ye vāpi ñatvāna sayaṃ karonti,<br>
Upamā imā mayhaṃ tuvaṃ suṇohi.</p>
<p><a class='ref sc' id='sc48' href='#sc48'>SC 48</a><a class='ref ms' id='ms23J_359' href='#ms23J_359'>Ms 23J_359</a><a class='ref msdiv' id='msdiv104' href='#msdiv104'>Msdiv 104</a>Gavañce taramānānaṃ,<br>
jimhaṃ gacchati puṅgavo;<br>
Sabbā tā jimhaṃ gacchanti,<br>
nette jimhaṃ gate sati.</p>
<p><a class='ref sc' id='sc49' href='#sc49'>SC 49</a><a class='ref ms' id='ms23J_360' href='#ms23J_360'>Ms 23J_360</a><a class='ref msdiv' id='msdiv105' href='#msdiv105'>Msdiv 105</a><span class='var' id='note285' title='evamevaṃ (pts1)'>Evameva</span> manussesu,<br>
yo hoti seṭṭhasammato;<br>
So ce adhammaṃ carati,<br>
pageva itarā pajā;<br>
Sabbaṃ raṭṭhaṃ dukhaṃ seti,<br>
rājā ce hoti adhammiko.</p>
<p><a class='ref sc' id='sc50' href='#sc50'>SC 50</a><a class='ref ms' id='ms23J_361' href='#ms23J_361'>Ms 23J_361</a><a class='ref msdiv' id='msdiv106' href='#msdiv106'>Msdiv 106</a>Gavañce taramānānaṃ,<br>
ujuṃ gacchati puṅgavo;<br>
Sabbā gāvī ujuṃ yanti,<br>
nette ujuṃ gate sati.</p>
<p><a class='ref sc' id='sc51' href='#sc51'>SC 51</a><a class='ref ms' id='ms23J_362' href='#ms23J_362'>Ms 23J_362</a><a class='ref msdiv' id='msdiv107' href='#msdiv107'>Msdiv 107</a>Evameva manussesu,<br>
yo hoti seṭṭhasammato;<br>
So sace dhammaṃ carati,<br>
pageva itarā pajā;<br>
Sabbaṃ raṭṭhaṃ sukhaṃ seti,<br>
rājā ce hoti dhammiko.</p>
<p><a class='ref sc' id='sc52' href='#sc52'>SC 52</a><a class='ref pts-vp-pli' id='pts-vp-pli5.223' href='#pts-vp-pli5.223'>PTS vp Pali 5.223</a><a class='ref ms' id='ms23J_363' href='#ms23J_363'>Ms 23J_363</a><a class='ref msdiv' id='msdiv108' href='#msdiv108'>Msdiv 108</a>Na cāpāhaṃ adhammena,<br>
amarattamabhipatthaye;<br>
Imaṃ vā pathaviṃ sabbaṃ,<br>
vijetuṃ abhipāraka.</p>
<p><a class='ref sc' id='sc53' href='#sc53'>SC 53</a><a class='ref ms' id='ms23J_364' href='#ms23J_364'>Ms 23J_364</a><a class='ref msdiv' id='msdiv109' href='#msdiv109'>Msdiv 109</a>Yañhi kiñci manussesu,<br>
ratanaṃ idha vijjati;<br>
Gāvo dāso hiraññañca,<br>
vatthiyaṃ haricandanaṃ.</p>
<p><a class='ref sc' id='sc54' href='#sc54'>SC 54</a><a class='ref ms' id='ms23J_365' href='#ms23J_365'>Ms 23J_365</a><a class='ref msdiv' id='msdiv110' href='#msdiv110'>Msdiv 110</a><span class='var' id='note286' title='assitthiyo ca (bj, s2, s3)'>Assitthiyo</span> ratanaṃ maṇikañca,<br>
Yañcāpi me candasūriyā abhipālayanti;<br>
Na tassa hetu visamaṃ careyyaṃ,<br>
Majjhe sivīnaṃ usabhomhi jāto.</p>
<p><a class='ref sc' id='sc55' href='#sc55'>SC 55</a><a class='ref ms' id='ms23J_366' href='#ms23J_366'>Ms 23J_366</a><a class='ref msdiv' id='msdiv111' href='#msdiv111'>Msdiv 111</a>Netā <span class='var' id='note287' title='netā pitā (bj, pts1)'>hitā</span> uggato raṭṭhapālo,<br>
Dhammaṃ sivīnaṃ apacāyamāno;<br>
So dhammamevānuvicintayanto,<br>
Tasmā sake cittavase na vatto”.</p>
<p><a class='ref sc' id='sc56' href='#sc56'>SC 56</a><a class='ref ms' id='ms23J_367' href='#ms23J_367'>Ms 23J_367</a><a class='ref msdiv' id='msdiv112' href='#msdiv112'>Msdiv 112</a>“Addhā tuvaṃ mahārāja,<br>
niccaṃ abyasanaṃ sivaṃ;<br>
Karissasi ciraṃ rajjaṃ,<br>
paññā hi tava tādisī.</p>
<p><a class='ref sc' id='sc57' href='#sc57'>SC 57</a><a class='ref ms' id='ms23J_368' href='#ms23J_368'>Ms 23J_368</a><a class='ref msdiv' id='msdiv113' href='#msdiv113'>Msdiv 113</a>Etaṃ te anumodāma,<br>
yaṃ dhammaṃ nappamajjasi;<br>
Dhammaṃ pamajja khattiyo,<br>
<span class='var' id='note288' title='ṭhānā (bj)'>raṭṭhā</span> cavati issaro.</p>
<p><a class='ref sc' id='sc58' href='#sc58'>SC 58</a><a class='ref ms' id='ms23J_369' href='#ms23J_369'>Ms 23J_369</a><a class='ref msdiv' id='msdiv114' href='#msdiv114'>Msdiv 114</a>Dhammaṃ cara mahārāja,<br>
mātāpitūsu khattiya;<br>
Idha dhammaṃ caritvāna,<br>
rāja saggaṃ gamissasi.</p>
<p><a class='ref sc' id='sc59' href='#sc59'>SC 59</a><a class='ref ms' id='ms23J_370' href='#ms23J_370'>Ms 23J_370</a><a class='ref msdiv' id='msdiv115' href='#msdiv115'>Msdiv 115</a>Dhammaṃ cara mahārāja,<br>
puttadāresu khattiya;<br>
… pe …</p>
<p><a class='ref sc' id='sc60' href='#sc60'>SC 60</a><a class='ref ms' id='ms23J_371' href='#ms23J_371'>Ms 23J_371</a><a class='ref msdiv' id='msdiv116' href='#msdiv116'>Msdiv 116</a>Dhammaṃ cara mahārāja,<br>
mittāmaccesu khattiya;<br>
… pe …</p>
<p><a class='ref sc' id='sc61' href='#sc61'>SC 61</a><a class='ref ms' id='ms23J_372' href='#ms23J_372'>Ms 23J_372</a><a class='ref msdiv' id='msdiv117' href='#msdiv117'>Msdiv 117</a>Dhammaṃ cara mahārāja,<br>
vāhanesu balesu ca;<br>
… pe …</p>
<p><a class='ref sc' id='sc62' href='#sc62'>SC 62</a><a class='ref ms' id='ms23J_373' href='#ms23J_373'>Ms 23J_373</a><a class='ref msdiv' id='msdiv118' href='#msdiv118'>Msdiv 118</a>Dhammaṃ cara mahārāja,<br>
gāmesu nigamesu ca;<br>
… pe …</p>
<p><a class='ref sc' id='sc63' href='#sc63'>SC 63</a><a class='ref ms' id='ms23J_374' href='#ms23J_374'>Ms 23J_374</a><a class='ref msdiv' id='msdiv119' href='#msdiv119'>Msdiv 119</a>Dhammaṃ cara mahārāja,<br>
raṭṭhesu janapadesu ca;<br>
… pe …</p>
<p><a class='ref sc' id='sc64' href='#sc64'>SC 64</a><a class='ref ms' id='ms23J_375' href='#ms23J_375'>Ms 23J_375</a><a class='ref msdiv' id='msdiv120' href='#msdiv120'>Msdiv 120</a>Dhammaṃ cara mahārāja,<br>
samaṇabrāhmaṇesu ca;<br>
… pe …</p>
<p><a class='ref sc' id='sc65' href='#sc65'>SC 65</a><a class='ref ms' id='ms23J_376' href='#ms23J_376'>Ms 23J_376</a><a class='ref msdiv' id='msdiv121' href='#msdiv121'>Msdiv 121</a>Dhammaṃ cara mahārāja,<br>
migapakkhīsu khattiya;<br>
… pe …</p>
<p><a class='ref sc' id='sc66' href='#sc66'>SC 66</a><a class='ref ms' id='ms23J_377' href='#ms23J_377'>Ms 23J_377</a><a class='ref msdiv' id='msdiv122' href='#msdiv122'>Msdiv 122</a>Dhammaṃ cara mahārāja,<br>
dhammo ciṇṇo sukhāvaho;<br>
Idha dhammaṃ caritvāna,<br>
rāja saggaṃ gamissasi.</p>
<p><a class='ref sc' id='sc67' href='#sc67'>SC 67</a><a class='ref ms' id='ms23J_378' href='#ms23J_378'>Ms 23J_378</a><a class='ref msdiv' id='msdiv123' href='#msdiv123'>Msdiv 123</a>Dhammaṃ cara mahārāja,<br>
saindā devā sabrahmakā;<br>
Suciṇṇena divaṃ pattā,<br>
mā dhammaṃ rāja pāmado”ti.</p>
</blockquote>
<p class='endsutta'><a class='ref sc' id='sc68' href='#sc68'>SC 68</a><a class='ref ms' id='ms23J_379' href='#ms23J_379'>Ms 23J_379</a><span class='var' id='note289' title='ummadantījātaka (pts1)'>Ummādantījātakaṃ</span> dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
