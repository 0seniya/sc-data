<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja424' lang='pli'>
<header>
<ul>
<li class='division'>Jātaka</li>
<li>Aṭṭhakanipāta</li>
<li>Kaccānivagga</li>
</ul>
<h1>424. Ādittajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3.471' href='#pts-vp-pli3.471'></a><a class='ref ms' id='ms22J_1748' href='#ms22J_1748'>Ms 22J_1748</a><a class='ref msdiv' id='msdiv69' href='#msdiv69'>Msdiv 69</a>“Ādittasmiṃ agārasmiṃ,<br>
yaṃ nīharati bhājanaṃ;<br>
Taṃ tassa hoti atthāya,<br>
no ca yaṃ tattha ḍayhati.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1749' href='#ms22J_1749'>Ms 22J_1749</a><a class='ref msdiv' id='msdiv70' href='#msdiv70'>Msdiv 70</a>Evamādīpito loko,<br>
jarāya maraṇena ca;<br>
Nīharetheva dānena,<br>
dinnaṃ hoti <span class='var' id='note1017' title='sunībhataṃ (bj, s2, s3) | nībhataṃ (pts1) | sunibbhataṃ (mr)' href='#note1017' title='sunībhataṃ (bj, s2, s3) | nībhataṃ (pts1) | sunibbhataṃ (mr)'>sunīhataṃ</span>”.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli3.472' href='#pts-vp-pli3.472'></a><a class='ref ms' id='ms22J_1750' href='#ms22J_1750'>Ms 22J_1750</a><a class='ref msdiv' id='msdiv71' href='#msdiv71'>Msdiv 71</a>“Yo dhammaladdhassa dadāti dānaṃ,<br>
Uṭṭhānaviriyādhigatassa jantu;<br>
Atikkamma so <span class='var' id='note1019' title='vettaraṇiṃ (mr)' href='#note1019' title='vettaraṇiṃ (mr)'>vetaraṇiṃ</span> yamassa,<br>
Dibbāni ṭhānāni upeti macco.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1751' href='#ms22J_1751'>Ms 22J_1751</a><a class='ref msdiv' id='msdiv72' href='#msdiv72'>Msdiv 72</a>Dānañca yuddhañca samānamāhu,<br>
Appāpi santā bahuke jinanti;<br>
Appampi ce saddahāno dadāti,<br>
Teneva so hoti sukhī parattha.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1752' href='#ms22J_1752'>Ms 22J_1752</a><a class='ref msdiv' id='msdiv73' href='#msdiv73'>Msdiv 73</a>Viceyya dānaṃ sugatappasatthaṃ,<br>
Ye dakkhiṇeyyā idha jīvaloke;<br>
Etesu dinnāni mahapphalāni,<br>
Bījāni vuttāni yathā sukhette.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1753' href='#ms22J_1753'>Ms 22J_1753</a><a class='ref msdiv' id='msdiv74' href='#msdiv74'>Msdiv 74</a>Yo pāṇabhūtāni aheṭhayaṃ caraṃ,<br>
Parūpavādā na karoti pāpaṃ;<br>
Bhīruṃ pasaṃsanti na tattha sūraṃ,<br>
Bhayā hi santo na karonti pāpaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1754' href='#ms22J_1754'>Ms 22J_1754</a><a class='ref msdiv' id='msdiv75' href='#msdiv75'>Msdiv 75</a>Hīnena brahmacariyena,<br>
khattiye upapajjati;<br>
Majjhimena ca devattaṃ,<br>
uttamena visujjhati.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli3.473' href='#pts-vp-pli3.473'></a><a class='ref ms' id='ms22J_1755' href='#ms22J_1755'>Ms 22J_1755</a><a class='ref msdiv' id='msdiv76' href='#msdiv76'>Msdiv 76</a>Addhā hi dānaṃ bahudhā pasatthaṃ,<br>
Dānā ca kho dhammapadaṃva seyyo;<br>
<span class='var' id='note1020' title='pubbe ca hi pubbatare ca santo (^sn1.33#1 [33.&#160;Sādhusutta])' href='#note1020' title='pubbe ca hi pubbatare ca santo (^sn1.33#1 [33.&#160;Sādhusutta])'>Pubbeva hi pubbatareva santo</span>,<br>
Nibbānamevajjhagamuṃ sapaññā”ti.</p>
</blockquote>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms22J_1756' href='#ms22J_1756'>Ms 22J_1756</a>Ādittajātakaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
