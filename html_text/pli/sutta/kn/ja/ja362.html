<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja362' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Vaṇṇārohavagga</li>
</ul>
<h1>362. Sīlavīmaṃsajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms22J_1223' href='#ms22J_1223'>Ms 22J_1223</a><a class='ref msdiv' id='msdiv65' href='#msdiv65'>Msdiv 65</a>“Sīlaṃ seyyo sutaṃ seyyo,<br>
iti me saṃsayo ahu;<br>
Sīlameva sutā seyyo,<br>
iti me natthi saṃsayo.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1224' href='#ms22J_1224'>Ms 22J_1224</a><a class='ref msdiv' id='msdiv66' href='#msdiv66'>Msdiv 66</a>Moghā jāti ca vaṇṇo ca,<br>
sīlameva kiruttamaṃ;<br>
Sīlena anupetassa,<br>
sutenattho na vijjati.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1225' href='#ms22J_1225'>Ms 22J_1225</a><a class='ref msdiv' id='msdiv67' href='#msdiv67'>Msdiv 67</a>Khattiyo ca adhammaṭṭho,<br>
vesso cādhammanissito;<br>
Te pariccajjubho loke,<br>
upapajjanti duggatiṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1226' href='#ms22J_1226'>Ms 22J_1226</a><a class='ref msdiv' id='msdiv68' href='#msdiv68'>Msdiv 68</a>Khattiyā brāhmaṇā vessā,<br>
suddā caṇḍālapukkusā;<br>
Idha dhammaṃ caritvāna,<br>
bhavanti tidive samā.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli3.195' href='#pts-vp-pli3.195'>PTS vp Pali 3.195</a><a class='ref ms' id='ms22J_1227' href='#ms22J_1227'>Ms 22J_1227</a><a class='ref msdiv' id='msdiv69' href='#msdiv69'>Msdiv 69</a>Na vedā samparāyāya,<br>
Na jāti <span class='var' id='note699' title='nopi (bj, pts1) | napi (s2, s3)'>nāpi</span> bandhavā;<br>
Sakañca sīlaṃ saṃsuddhaṃ,<br>
Samparāyāya <span class='var' id='note700' title='sukhāvahanti (bj, s2, s3)'>sukhāya cā”ti</span>.</p>
</blockquote>
<p class='endsutta'><a class='ref sc' id='sc6' href='#sc6'>SC 6</a><a class='ref ms' id='ms22J_1228' href='#ms22J_1228'>Ms 22J_1228</a>Sīlavīmaṃsajātakaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
