<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja371' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Aḍḍhavagga</li>
</ul>
<h1>371. Dīghītikosalajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3.211' href='#pts-vp-pli3.211'>PTS vp Pali 3.211</a><a class='ref ms' id='ms22J_1277' href='#ms22J_1277'>Ms 22J_1277</a><a class='ref msdiv' id='msdiv110' href='#msdiv110'>Msdiv 110</a>“Evaṃbhūtassa te rāja,<br>
āgatassa <span class='var' id='note733' title='vaso (pts1, mr)' href='#note733' title='vaso (pts1, mr)'>vase</span> mama;<br>
Atthi nu koci pariyāyo,<br>
yo taṃ dukkhā pamocaye”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1278' href='#ms22J_1278'>Ms 22J_1278</a><a class='ref msdiv' id='msdiv111' href='#msdiv111'>Msdiv 111</a>“Evaṃbhūtassa me tāta,<br>
āgatassa vase tava;<br>
Natthi no koci pariyāyo,<br>
yo maṃ dukkhā pamocaye”.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli3.217' href='#pts-vp-pli3.217'>PTS vp Pali 3.217</a><a class='ref ms' id='ms22J_1279' href='#ms22J_1279'>Ms 22J_1279</a><a class='ref msdiv' id='msdiv112' href='#msdiv112'>Msdiv 112</a>“Nāññaṃ sucaritaṃ rāja,<br>
nāññaṃ rāja subhāsitaṃ;<br>
Tāyate maraṇakāle,<br>
evamevitaraṃ dhanaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1280' href='#ms22J_1280'>Ms 22J_1280</a><a class='ref msdiv' id='msdiv113' href='#msdiv113'>Msdiv 113</a>Akkocchi maṃ avadhi maṃ,<br>
ajini maṃ ahāsi me;<br>
Ye ca taṃ upanayhanti,<br>
veraṃ tesaṃ na sammati.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1281' href='#ms22J_1281'>Ms 22J_1281</a><a class='ref msdiv' id='msdiv114' href='#msdiv114'>Msdiv 114</a>Akkocchi maṃ avadhi maṃ,<br>
ajini maṃ ahāsi me;<br>
Ye ca taṃ nupanayhanti,<br>
veraṃ tesūpasammati.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1282' href='#ms22J_1282'>Ms 22J_1282</a><a class='ref msdiv' id='msdiv115' href='#msdiv115'>Msdiv 115</a>Na hi verena verāni,<br>
sammantīdha kudācanaṃ;<br>
Averena ca sammanti,<br>
esa dhammo sanantano”ti.</p>
</blockquote>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms22J_1283' href='#ms22J_1283'>Ms 22J_1283</a><span class='var' id='note735' title='dīghitikosalajātakaṃ (bj, pts1)' href='#note735' title='dīghitikosalajātakaṃ (bj, pts1)'>Dīghītikosalajātakaṃ</span> paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
