<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja372' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Aḍḍhavagga</li>
</ul>
<h1>372. Migapotakajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms22J_1284' href='#ms22J_1284'>Ms 22J_1284</a><a class='ref msdiv' id='msdiv116' href='#msdiv116'>Msdiv 116</a>“Agārā paccupetassa,<br>
anagārassa te sato;<br>
Samaṇassa na taṃ sādhu,<br>
yaṃ petamanusocasi”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1285' href='#ms22J_1285'>Ms 22J_1285</a><a class='ref msdiv' id='msdiv117' href='#msdiv117'>Msdiv 117</a>“Saṃvāsena have sakka,<br>
manussassa migassa vā;<br>
Hadaye jāyate pemaṃ,<br>
na taṃ sakkā asocituṃ”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1286' href='#ms22J_1286'>Ms 22J_1286</a><a class='ref msdiv' id='msdiv118' href='#msdiv118'>Msdiv 118</a>“Mataṃ marissaṃ rodanti,<br>
ye rudanti lapanti ca;<br>
Tasmā tvaṃ isi mā rodi,<br>
roditaṃ moghamāhu santo.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1287' href='#ms22J_1287'>Ms 22J_1287</a><a class='ref msdiv' id='msdiv119' href='#msdiv119'>Msdiv 119</a>Roditena have brahme,<br>
mato peto samuṭṭhahe;<br>
Sabbe saṅgamma rodāma,<br>
aññamaññassa ñātake”.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.215</a><a class='ref ms' id='ms22J_1288' href='#ms22J_1288'>Ms 22J_1288</a><a class='ref msdiv' id='msdiv120' href='#msdiv120'>Msdiv 120</a>“Ādittaṃ vata maṃ santaṃ,<br>
ghatasittaṃva pāvakaṃ;<br>
Vārinā viya osiñcaṃ,<br>
sabbaṃ nibbāpaye daraṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1289' href='#ms22J_1289'>Ms 22J_1289</a><a class='ref msdiv' id='msdiv121' href='#msdiv121'>Msdiv 121</a>Abbahi vata me sallaṃ,<br>
yamāsi hadayassitaṃ;<br>
Yo me sokaparetassa,<br>
puttasokaṃ apānudi.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1290' href='#ms22J_1290'>Ms 22J_1290</a><a class='ref msdiv' id='msdiv122' href='#msdiv122'>Msdiv 122</a>Sohaṃ abbūḷhasallosmi,<br>
vītasoko anāvilo;<br>
Na socāmi na rodāmi,<br>
tava sutvāna vāsavā”ti.</p>
</blockquote>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms22J_1291' href='#ms22J_1291'>Ms 22J_1291</a><span class='var' id='note737' title='migapotajātakaṃ (bj)' href='#note737' title='migapotajātakaṃ (bj)'>Migapotakajātakaṃ</span> dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
