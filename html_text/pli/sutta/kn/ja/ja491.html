<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja491' lang='pli'>
<header>
<ul>
<li class='division'>Jātaka</li>
<li>Pakiṇṇakanipāta</li>
<li>Sālikedāravagga</li>
</ul>
<h1>491. Mahāmorajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli4.337' href='#pts-vp-pli4.337'>PTS vp Pali 4.337</a><a class='ref ms' id='ms22J_2697' href='#ms22J_2697'>Ms 22J_2697</a><a class='ref msdiv' id='msdiv143' href='#msdiv143'>Msdiv 143</a>“Sace hi tyāhaṃ dhanahetu gāhito,<br>
Mā maṃ vadhī jīvagāhaṃ gahetvā;<br>
<span class='var' id='note1694' title='raññova (pts1)'>Rañño ca</span> maṃ samma <span class='var' id='note1695' title='upenti (bj) | upanti (s2, s3, pts1)' href='#note1694' title='raññova (pts1)'>Rañño ca</span> maṃ samma <span class='var' id='note1695' title='upenti (bj) | upanti (s2, s3, pts1)'>upantikaṃ</span> nehi,<br>
Maññe dhanaṃ lacchasinapparūpaṃ”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2698' href='#ms22J_2698'>Ms 22J_2698</a><a class='ref msdiv' id='msdiv144' href='#msdiv144'>Msdiv 144</a>“Na me ayaṃ tuyha vadhāya ajja,<br>
Samāhito <span class='var' id='note1696' title='cāpavare (bj, pts1) | cāpavaro (s2, s3)' href='#note1696' title='cāpavare (bj, pts1) | cāpavaro (s2, s3)'>cāpadhure</span> khurappo;<br>
Pāsañca tyāhaṃ adhipātayissaṃ,<br>
Yathāsukhaṃ gacchatu morarājā”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2699' href='#ms22J_2699'>Ms 22J_2699</a><a class='ref msdiv' id='msdiv145' href='#msdiv145'>Msdiv 145</a>“Yaṃ satta vassāni mamānubandhi,<br>
Rattindivaṃ khuppipāsaṃ sahanto;<br>
Atha kissa maṃ pāsavasūpanītaṃ,<br>
Pamuttave icchasi bandhanasmā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2700' href='#ms22J_2700'>Ms 22J_2700</a><a class='ref msdiv' id='msdiv146' href='#msdiv146'>Msdiv 146</a>Pāṇātipātā virato nusajja,<br>
Abhayaṃ nu te sabbabhūtesu dinnaṃ;<br>
Yaṃ maṃ tuvaṃ pāsavasūpanītaṃ,<br>
Pamuttave icchasi bandhanasmā”.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli4.338' href='#pts-vp-pli4.338'>PTS vp Pali 4.338</a><a class='ref ms' id='ms22J_2701' href='#ms22J_2701'>Ms 22J_2701</a><a class='ref msdiv' id='msdiv147' href='#msdiv147'>Msdiv 147</a>“Pāṇātipātā viratassa brūhi,<br>
Abhayañca yo sabbabhūtesu deti;<br>
Pucchāmi taṃ morarājetamatthaṃ,<br>
Ito cuto kiṃ labhate sukhaṃ so”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2702' href='#ms22J_2702'>Ms 22J_2702</a><a class='ref msdiv' id='msdiv148' href='#msdiv148'>Msdiv 148</a>“Pāṇātipātā viratassa brūmi,<br>
Abhayañca yo sabbabhūtesu deti;<br>
Diṭṭheva dhamme labhate pasaṃsaṃ,<br>
Saggañca so yāti sarīrabhedā”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2703' href='#ms22J_2703'>Ms 22J_2703</a><a class='ref msdiv' id='msdiv149' href='#msdiv149'>Msdiv 149</a>“Na <span class='var' id='note1697' title='iccāhu (bj, pts1)' href='#note1697' title='iccāhu (bj, pts1)'>santi devā iti āhu</span> eke,<br>
Idheva jīvo vibhavaṃ upeti;<br>
Tathā phalaṃ sukatadukkaṭānaṃ,<br>
Dattupaññattañca vadanti dānaṃ;<br>
Tesaṃ vaco arahataṃ saddahāno,<br>
Tasmā ahaṃ sakuṇe bādhayāmi”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2704' href='#ms22J_2704'>Ms 22J_2704</a><a class='ref msdiv' id='msdiv150' href='#msdiv150'>Msdiv 150</a>“Cando ca suriyo ca ubho sudassanā,<br>
Gacchanti obhāsayamantalikkhe;<br>
Imassa lokassa parassa vā te,<br>
Kathaṃ nu te āhu manussaloke”.</p>
<p><a class='ref sc' id='sc9' href='#sc9'>SC 9</a><a class='ref pts-vp-pli' id='pts-vp-pli4.339' href='#pts-vp-pli4.339'>PTS vp Pali 4.339</a><a class='ref ms' id='ms22J_2705' href='#ms22J_2705'>Ms 22J_2705</a><a class='ref msdiv' id='msdiv151' href='#msdiv151'>Msdiv 151</a>“Cando ca suriyo ca ubho sudassanā,<br>
Gacchanti obhāsayamantalikkhe;<br>
Parassa lokassa na te imassa,<br>
Devāti te āhu manussaloke”.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2706' href='#ms22J_2706'>Ms 22J_2706</a><a class='ref msdiv' id='msdiv152' href='#msdiv152'>Msdiv 152</a>“Ettheva te nīhatā hīnavādā,<br>
Ahetukā ye na vadanti kammaṃ;<br>
Tathā phalaṃ sukatadukkaṭānaṃ,<br>
Dattupaññattaṃ ye ca vadanti dānaṃ”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2707' href='#ms22J_2707'>Ms 22J_2707</a><a class='ref msdiv' id='msdiv153' href='#msdiv153'>Msdiv 153</a>“Addhā hi saccaṃ vacanaṃ <span class='var' id='note1698' title='tavetaṃ (bj, s2, s3, pts1)' href='#note1698' title='tavetaṃ (bj, s2, s3, pts1)'>tavedaṃ</span>,<br>
Kathañhi dānaṃ aphalaṃ <span class='var' id='note1699' title='vadeyya (bj, pts1)' href='#note1699' title='vadeyya (bj, pts1)'>bhaveyya</span>;<br>
Tathā phalaṃ sukatadukkaṭānaṃ,<br>
Dattupaññattañca kathaṃ bhaveyya.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_2708' href='#ms22J_2708'>Ms 22J_2708</a><a class='ref msdiv' id='msdiv154' href='#msdiv154'>Msdiv 154</a>Kathaṃkaro kintikaro kimācaraṃ,<br>
Kiṃ sevamāno kena tapoguṇena;<br>
<span class='var' id='note1700' title='akkhāhi taṃ dāni (mr)' href='#note1700' title='akkhāhi taṃ dāni (mr)'>Akkhāhi</span> me morarājetamatthaṃ,<br>
Yathā ahaṃ no nirayaṃ pateyyaṃ”.</p>
<p><a class='ref sc' id='sc13' href='#sc13'>SC 13</a><a class='ref pts-vp-pli' id='pts-vp-pli4.340' href='#pts-vp-pli4.340'>PTS vp Pali 4.340</a><a class='ref ms' id='ms22J_2709' href='#ms22J_2709'>Ms 22J_2709</a><a class='ref msdiv' id='msdiv155' href='#msdiv155'>Msdiv 155</a>“Ye keci atthi samaṇā pathabyā,<br>
Kāsāyavatthā anagāriyā te;<br>
Pātova piṇḍāya caranti kāle,<br>
Vikālacariyā viratā hi santo.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_2710' href='#ms22J_2710'>Ms 22J_2710</a><a class='ref msdiv' id='msdiv156' href='#msdiv156'>Msdiv 156</a>Te tattha kālenupasaṅkamitvā,<br>
Pucchāhi yaṃ te manaso piyaṃ siyā;<br>
Te te pavakkhanti yathāpajānaṃ,<br>
Imassa lokassa parassa catthaṃ”.</p>
<p><a class='ref sc' id='sc15' href='#sc15'>SC 15</a><a class='ref pts-vp-pli' id='pts-vp-pli4.341' href='#pts-vp-pli4.341'>PTS vp Pali 4.341</a><a class='ref ms' id='ms22J_2711' href='#ms22J_2711'>Ms 22J_2711</a><a class='ref msdiv' id='msdiv157' href='#msdiv157'>Msdiv 157</a>“Tacaṃva jiṇṇaṃ urago purāṇaṃ,<br>
Paṇḍūpalāsaṃ harito dumova;<br>
Esappahīno mama luddabhāvo,<br>
Jahāmahaṃ luddakabhāvamajja.</p>
<p><a class='ref sc' id='sc16' href='#sc16'>SC 16</a><a class='ref ms' id='ms22J_2712' href='#ms22J_2712'>Ms 22J_2712</a><a class='ref msdiv' id='msdiv158' href='#msdiv158'>Msdiv 158</a>Ye cāpi me sakuṇā atthi baddhā,<br>
Satāninekāni nivesanasmiṃ;<br>
<span class='var' id='note1701' title='tesaṃ ahaṃ (s2, s3, mr)' href='#note1701' title='tesaṃ ahaṃ (s2, s3, mr)'>Tesampahaṃ</span> jīvitamajja dammi,<br>
Mokkhañca te <span class='var' id='note1702' title='patto (bj) | accha (s2, s3)' href='#note1702' title='patto (bj) | accha (s2, s3)'>pattā</span> sakaṃ niketaṃ”.</p>
<p><a class='ref sc' id='sc17' href='#sc17'>SC 17</a><a class='ref pts-vp-pli' id='pts-vp-pli4.342' href='#pts-vp-pli4.342'>PTS vp Pali 4.342</a><a class='ref ms' id='ms22J_2713' href='#ms22J_2713'>Ms 22J_2713</a><a class='ref msdiv' id='msdiv159' href='#msdiv159'>Msdiv 159</a>“Luddo carī pāsahattho araññe,<br>
Bādhetu morādhipatiṃ yasassiṃ;<br>
<span class='var' id='note1703' title='bandhitva (bj, pts1)' href='#note1703' title='bandhitva (bj, pts1)'>Bandhitvā</span> morādhipatiṃ yasassiṃ,<br>
<span class='var' id='note1704' title='dukkhā pamucci (bj) | dukkhā pamuñci (s2, s3) | dukkhā pamuñcī (pts1)' href='#note1704' title='dukkhā pamucci (bj) | dukkhā pamuñci (s2, s3) | dukkhā pamuñcī (pts1)'>Dukkhā sa pamucci</span> yathāhaṃ pamutto”ti.</p>
</blockquote>
<p class='endsutta'><a class='ref sc' id='sc18' href='#sc18'>SC 18</a><a class='ref ms' id='ms22J_2714' href='#ms22J_2714'>Ms 22J_2714</a>Mahāmorajātakaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
