<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja438' lang='pli'>
<header>
<ul>
<li class='division'>Jātaka</li>
<li>Navakanipāta</li>
<li>Gijjhavagga</li>
</ul>
<h1>438. Daddarajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms22J_1896' href='#ms22J_1896'>Ms 22J_1896</a><a class='ref msdiv' id='msdiv105' href='#msdiv105'>Msdiv 105</a>“Yo te puttake akhādi,<br>
dinnabhatto adūsake;<br>
Tasmiṃ dāṭhaṃ nipātehi,<br>
mā te muccittha jīvato”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1897' href='#ms22J_1897'>Ms 22J_1897</a><a class='ref msdiv' id='msdiv106' href='#msdiv106'>Msdiv 106</a>“Ākiṇṇaluddo puriso,<br>
dhāticelaṃva makkhito;<br>
Padesaṃ taṃ na passāmi,<br>
yattha dāṭhaṃ nipātaye.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1898' href='#ms22J_1898'>Ms 22J_1898</a><a class='ref msdiv' id='msdiv107' href='#msdiv107'>Msdiv 107</a>Akataññussa posassa,<br>
niccaṃ vivaradassino;<br>
Sabbañce pathaviṃ dajjā,<br>
neva naṃ abhirādhaye”.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli3.540' href='#pts-vp-pli3.540'></a><a class='ref ms' id='ms22J_1899' href='#ms22J_1899'>Ms 22J_1899</a><a class='ref msdiv' id='msdiv108' href='#msdiv108'>Msdiv 108</a>“Kiṃ nu subāhu taramānarūpo,<br>
Paccāgatosi saha māṇavena;<br>
Kiṃ kiccamatthaṃ idhamatthi tuyhaṃ,<br>
Akkhāhi me pucchito etamatthaṃ”.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli3.541' href='#pts-vp-pli3.541'></a><a class='ref ms' id='ms22J_1900' href='#ms22J_1900'>Ms 22J_1900</a><a class='ref msdiv' id='msdiv109' href='#msdiv109'>Msdiv 109</a>“Yo te sakhā daddaro sādhurūpo,<br>
Tassa vadhaṃ parisaṅkāmi ajja;<br>
Purisassa kammāyatanāni sutvā,<br>
Nāhaṃ sukhiṃ daddaraṃ ajja maññe”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1901' href='#ms22J_1901'>Ms 22J_1901</a><a class='ref msdiv' id='msdiv110' href='#msdiv110'>Msdiv 110</a>“Kānissa kammāyatanāni assu,<br>
Purisassa vuttisamodhānatāya;<br>
Kaṃ vā paṭiññaṃ purisassa sutvā,<br>
Parisaṅkasi daddaraṃ māṇavena”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1902' href='#ms22J_1902'>Ms 22J_1902</a><a class='ref msdiv' id='msdiv111' href='#msdiv111'>Msdiv 111</a>“Ciṇṇā kaliṅgā caritā vaṇijjā,<br>
Vettācaro saṅkupathopi ciṇṇo;<br>
Naṭehi ciṇṇaṃ saha <span class='var' id='note1104' title='vākarehi (pts1, bj -nissya) | vāgurehi (?)' href='#note1104' title='vākarehi (pts1, bj -nissya) | vāgurehi (?)'>vākurehi</span>,<br>
Daṇḍena yuddhampi samajjamajjhe.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_1903' href='#ms22J_1903'>Ms 22J_1903</a><a class='ref msdiv' id='msdiv112' href='#msdiv112'>Msdiv 112</a>Baddhā <span class='var' id='note1105' title='kulikā (bj, s2, s3) | kuliṅkā (pts1)' href='#note1105' title='kulikā (bj, s2, s3) | kuliṅkā (pts1)'>kulīkā</span> mitamāḷhakena,<br>
<span class='var' id='note1106' title='akkhācitā (si)' href='#note1106' title='akkhācitā (si)'>Akkhā jitā</span> saṃyamo abbhatīto;<br>
<span class='var' id='note1107' title='appahitaṃ (bj, s2, s3) | abbūhitaṃ (pts1, bj -nissya)'>Abbāhitaṃ</span> <span class='var' id='note1108' title='pupphakaṃ (bj, s2, s3, pts1)' href='#note1107' title='appahitaṃ (bj, s2, s3) | abbūhitaṃ (pts1, bj -nissya)'>Abbāhitaṃ</span> <span class='var' id='note1108' title='pupphakaṃ (bj, s2, s3, pts1)'>pubbakaṃ</span> aḍḍharattaṃ,<br>
Hatthā daḍḍhā piṇḍapaṭiggahena.</p>
<p><a class='ref sc' id='sc9' href='#sc9'>SC 9</a><a class='ref pts-vp-pli' id='pts-vp-pli3.542' href='#pts-vp-pli3.542'></a><a class='ref ms' id='ms22J_1904' href='#ms22J_1904'>Ms 22J_1904</a><a class='ref msdiv' id='msdiv113' href='#msdiv113'>Msdiv 113</a>Tānissa kammāyatanāni assu,<br>
Purisassa vuttisamodhānatāya;<br>
Yathā ayaṃ dissati lomapiṇḍo,<br>
Gāvo hatā kiṃ pana daddarassā”ti. (1348)</p>
</blockquote>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms22J_1905' href='#ms22J_1905'>Ms 22J_1905</a><span class='var' id='note1109' title='tittirajātakaṃ (bj, pts1)' href='#note1109' title='tittirajātakaṃ (bj, pts1)'>Daddarajātakaṃ</span> dvādasamaṃ.</p>
<p class='endsection'><a class='ref sc' id='sc11' href='#sc11'>SC 11</a><a class='ref ms' id='ms22J_1906' href='#ms22J_1906'>Ms 22J_1906</a>Navakanipātaṃ niṭṭhitaṃ.</p>
<p class='uddana-intro'><a class='ref sc' id='sc12' href='#sc12'>SC 12</a><a class='ref ms' id='ms22J_1907' href='#ms22J_1907'>Ms 22J_1907</a>Tassuddānaṃ</p>
<blockquote class='uddanagatha'>
<p><a class='ref sc' id='sc13' href='#sc13'>SC 13</a><a class='ref ms' id='ms22J_1908' href='#ms22J_1908'>Ms 22J_1908</a>Varagijjha samajjana haṃsavaro,<br>
Nidhisavhaya hārita pāṭaliko;<br>
Ajarāmara dhaṅka titikkha kuto,<br>
Atha dvādasa pekkhana daddaribhīti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
