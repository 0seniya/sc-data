<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja387' lang='pli'>
<header>
<ul>
<li class='division'>Jātaka</li>
<li>Chakkanipāta</li>
<li>Kharaputtavagga</li>
</ul>
<h1>387. Sūcijātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.282</a><a class='ref ms' id='ms22J_1413' href='#ms22J_1413'>Ms 22J_1413</a><a class='ref msdiv' id='msdiv83' href='#msdiv83'>Msdiv 83</a>“Akakkasaṃ apharusaṃ,<br>
kharadhotaṃ supāsiyaṃ;<br>
Sukhumaṃ tikhiṇaggañca,<br>
ko sūciṃ ketumicchati.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1414' href='#ms22J_1414'>Ms 22J_1414</a><a class='ref msdiv' id='msdiv84' href='#msdiv84'>Msdiv 84</a>Sumajjañca supāsañca,<br>
<span class='var' id='note821' title='anupubba (s2, s3)' href='#note821' title='anupubba (s2, s3)'>anupubbaṃ</span> suvaṭṭitaṃ;<br>
Ghanaghātimaṃ paṭithaddhaṃ,<br>
ko sūciṃ ketumicchati”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1415' href='#ms22J_1415'>Ms 22J_1415</a><a class='ref msdiv' id='msdiv85' href='#msdiv85'>Msdiv 85</a>“Ito dāni patāyanti,<br>
sūciyo baḷisāni ca;<br>
Koyaṃ kammāragāmasmiṃ,<br>
sūciṃ vikketumicchati.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1416' href='#ms22J_1416'>Ms 22J_1416</a><a class='ref msdiv' id='msdiv86' href='#msdiv86'>Msdiv 86</a>Ito satthāni gacchanti,<br>
Kammantā vividhā puthū;<br>
Koyaṃ kammāragāmasmiṃ,<br>
<span class='var' id='note822' title='sūcī (pts1)'>Sūciṃ</span> <span class='var' id='note823' title='... marahati (bj, s2, s3)' href='#note822' title='sūcī (pts1)'>Sūciṃ</span> <span class='var' id='note823' title='... marahati (bj, s2, s3)'>vikketumicchati</span>”.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.284</a><a class='ref ms' id='ms22J_1417' href='#ms22J_1417'>Ms 22J_1417</a><a class='ref msdiv' id='msdiv87' href='#msdiv87'>Msdiv 87</a>“Sūciṃ kammāragāmasmiṃ,<br>
vikketabbā pajānatā;<br>
<span class='var' id='note824' title='ācariyā pajānanti (s2, s3) | ācariyāva sañjānanti (pts1) | ācariyā sañjānanti (mr)' href='#note824' title='ācariyā pajānanti (s2, s3) | ācariyāva sañjānanti (pts1) | ācariyā sañjānanti (mr)'>Ācariyāva jānanti</span>,<br>
kammaṃ <span class='var' id='note825' title='... dukkataṃ (bj, pts1)' href='#note825' title='... dukkataṃ (bj, pts1)'>sukatadukkaṭaṃ</span>.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1418' href='#ms22J_1418'>Ms 22J_1418</a><a class='ref msdiv' id='msdiv88' href='#msdiv88'>Msdiv 88</a><span class='var' id='note826' title='imañca (bj, s2, s3, pts1)' href='#note826' title='imañca (bj, s2, s3, pts1)'>Imañce</span> te pitā bhadde,<br>
Sūciṃ jaññā mayā kataṃ;<br>
Tayā ca maṃ nimanteyya,<br>
Yañcatthaññaṃ ghare dhanan”ti.</p>
</blockquote>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms22J_1419' href='#ms22J_1419'>Ms 22J_1419</a>Sūcijātakaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
