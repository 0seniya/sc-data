<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja437' lang='pli'>
<header>
<ul>
<li class='division'>Jātaka</li>
<li>Navakanipāta</li>
<li>Gijjhavagga</li>
</ul>
<h1>437. Pūtimaṃsajātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts3.534'></a><a class='ref ms' id='ms22J_1886'>Ms 22J_1886</a><a class='ref msdiv' id='msdiv96'>Msdiv 96</a>“Na kho me ruccati āḷi,<br>
pūtimaṃsassa pekkhanā;<br>
Etādisā sakhārasmā,<br>
ārakā parivajjaye”.</p>
<p><a class='ref sc' id='sc2'>SC 2</a><a class='ref ms' id='ms22J_1887'>Ms 22J_1887</a><a class='ref msdiv' id='msdiv97'>Msdiv 97</a>“Ummattikā ayaṃ veṇī,<br>
vaṇṇeti patino sakhiṃ;<br>
<span class='var' id='note1093' title='pajjhāti (bj, pts1) | pajjhāyati (bj -nissya)'>Pajjhāyi</span> paṭigacchantiṃ,<br>
āgataṃ <span class='var' id='note1094' title='meḷamātaraṃ (bj, pts1)'>meṇḍamātaraṃ</span>”.</p>
<p><a class='ref sc' id='sc3'>SC 3</a><a class='ref ms' id='ms22J_1888'>Ms 22J_1888</a><a class='ref msdiv' id='msdiv98'>Msdiv 98</a>“Tvaṃ khosi samma ummatto,<br>
dummedho avicakkhaṇo;<br>
Yo <span class='var' id='note1095' title='so tvaṃ (s2, s3)'>tvaṃ</span> matālayaṃ katvā,<br>
akālena vipekkhasi”.</p>
<p><a class='ref sc' id='sc4'>SC 4</a><a class='ref ms' id='ms22J_1889'>Ms 22J_1889</a><a class='ref msdiv' id='msdiv99'>Msdiv 99</a>“Na akāle vipekkheyya,<br>
kāle pekkheyya paṇḍito;<br>
Pūtimaṃsova <span class='var' id='note1096' title='pajjhāti (bj, pts1) | pajjhāyati (bj -nissya)'>pajjhāyi</span>,<br>
yo akāle vipekkhati”.</p>
<p><a class='ref sc' id='sc5'>SC 5</a><a class='pts' id='pts3.535'></a><a class='ref ms' id='ms22J_1890'>Ms 22J_1890</a><a class='ref msdiv' id='msdiv100'>Msdiv 100</a>“Piyaṃ kho āḷi me hotu,<br>
puṇṇapattaṃ dadāhi me;<br>
Pati sañjīvito mayhaṃ,<br>
eyyāsi <span class='var' id='note1097' title='pucchitā (s2, s3, mr)'>piyapucchikā</span>”.</p>
<p><a class='ref sc' id='sc6'>SC 6</a><a class='ref ms' id='ms22J_1891'>Ms 22J_1891</a><a class='ref msdiv' id='msdiv101'>Msdiv 101</a>“Piyaṃ kho āḷi te hotu,<br>
puṇṇapattaṃ dadāmi te;<br>
Mahatā <span class='var' id='note1098' title='parihārena (s2)'>parivārena</span>,<br>
<span class='var' id='note1099' title='esaṃ (si, pts1)'>essaṃ</span> <span class='var' id='note1100' title='kayirāsi (pts1)'>kayirāhi</span> bhojanaṃ”.</p>
<p><a class='ref sc' id='sc7'>SC 7</a><a class='ref ms' id='ms22J_1892'>Ms 22J_1892</a><a class='ref msdiv' id='msdiv102'>Msdiv 102</a>“Kīdiso tuyhaṃ parivāro,<br>
yesaṃ kāhāmi bhojanaṃ;<br>
Kiṃnāmakā ca te sabbe,<br>
<span class='var' id='note1101' title='te (si, s2, s3, pts1)'>taṃ</span> me akkhāhi pucchitā”.</p>
<p><a class='ref sc' id='sc8'>SC 8</a><a class='ref ms' id='ms22J_1893'>Ms 22J_1893</a><a class='ref msdiv' id='msdiv103'>Msdiv 103</a>“Māliyo caturakkho ca,<br>
piṅgiyo atha jambuko;<br>
Ediso mayhaṃ parivāro,<br>
tesaṃ <span class='var' id='note1102' title='kayirāsi (pts1)'>kayirāhi</span> bhojanaṃ”.</p>
<p><a class='ref sc' id='sc9'>SC 9</a><a class='pts' id='pts3.536'></a><a class='ref ms' id='ms22J_1894'>Ms 22J_1894</a><a class='ref msdiv' id='msdiv104'>Msdiv 104</a>“Nikkhantāya agārasmā,<br>
bhaṇḍakampi vinassati;<br>
Ārogyaṃ āḷino <span class='var' id='note1103' title='vacchaṃ (?)'>vajjaṃ</span>,<br>
idheva vasa māgamā”ti.</p>
</blockquote>
<p class='endsutta'><a class='ref sc' id='sc10'>SC 10</a><a class='ref ms' id='ms22J_1895'>Ms 22J_1895</a>Pūtimaṃsajātakaṃ ekādasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
