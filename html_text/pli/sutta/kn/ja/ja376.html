<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja376' lang='pli'>
<header>
<ul>
<li class='division'>Jātaka</li>
<li>Chakkanipāta</li>
<li>Avāriyavagga</li>
</ul>
<h1>376. Avāriyajātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts3.229'></a><a class='ref ms' id='ms22J_1318'>Ms 22J_1318</a><a class='ref msdiv' id='msdiv1'>Msdiv 1</a>“Māsu <span class='var' id='note755' title='māssu kujjhi (bj, pts1)'>kujjha</span> bhūmipati,<br>
māsu <span class='var' id='note756' title='māssu kujjhi (bj, pts1)'>kujjha</span> rathesabha;<br>
Kuddhaṃ appaṭikujjhanto,<br>
rājā raṭṭhassa pūjito.</p>
<p><a class='ref sc' id='sc2'>SC 2</a><a class='ref ms' id='ms22J_1319'>Ms 22J_1319</a><a class='ref msdiv' id='msdiv2'>Msdiv 2</a>Gāme vā yadi vāraññe,<br>
ninne vā yadi vā thale;<br>
Sabbattha anusāsāmi,<br>
māsu <span class='var' id='note757' title='māssu kujjhi (bj, pts1)'>kujjha</span> rathesabha”.</p>
<p><a class='ref sc' id='sc3'>SC 3</a><a class='pts' id='pts3.230'></a><a class='ref ms' id='ms22J_1320'>Ms 22J_1320</a><a class='ref msdiv' id='msdiv3'>Msdiv 3</a>“Avāriyapitā nāma,<br>
ahu gaṅgāya nāviko;<br>
Pubbe janaṃ tāretvāna,<br>
pacchā yācati vetanaṃ;<br>
Tenassa bhaṇḍanaṃ hoti,<br>
na ca bhogehi vaḍḍhati”.</p>
<p><a class='ref sc' id='sc4'>SC 4</a><a class='ref ms' id='ms22J_1321'>Ms 22J_1321</a><a class='ref msdiv' id='msdiv4'>Msdiv 4</a>“Atiṇṇaṃyeva yācassu,<br>
apāraṃ tāta nāvika;<br>
Añño hi tiṇṇassa mano,<br>
añño hoti <span class='var' id='note758' title='taresino (bj, pts1) | tiresino (s2, s3)'>pāresino</span>.</p>
<p><a class='ref sc' id='sc5'>SC 5</a><a class='ref ms' id='ms22J_1322'>Ms 22J_1322</a><a class='ref msdiv' id='msdiv5'>Msdiv 5</a>Gāme vā yadi vāraññe,<br>
ninne vā yadi vā thale;<br>
Sabbattha anusāsāmi,<br>
māsu kujjhittha nāvika”.</p>
<p><a class='ref sc' id='sc6'>SC 6</a><a class='ref ms' id='ms22J_1323'>Ms 22J_1323</a><a class='ref msdiv' id='msdiv6'>Msdiv 6</a>“Yāyevānusāsaniyā,<br>
rājā gāmavaraṃ adā;<br>
Tāyevānusāsaniyā,<br>
nāviko paharī mukhaṃ.</p>
<p><a class='ref sc' id='sc7'>SC 7</a><a class='ref ms' id='ms22J_1324'>Ms 22J_1324</a><a class='ref msdiv' id='msdiv7'>Msdiv 7</a>Bhattaṃ bhinnaṃ hatā bhariyā,<br>
Gabbho ca patito chamā;<br>
Migova jātarūpena,<br>
Na tenatthaṃ <span class='var' id='note759' title='avaḍḍhitunti (bj, s2, s3) | avaḍḍhi sūti (?)'>abandhi sū”ti</span>.</p>
</blockquote>
<p class='endsutta'><a class='ref sc' id='sc8'>SC 8</a><a class='ref ms' id='ms22J_1325'>Ms 22J_1325</a><span class='var' id='note760' title='āvāriyajātakaṃ (s2, s3)'>Avāriyajātakaṃ</span> paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
