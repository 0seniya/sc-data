<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja380' lang='pli'>
<header>
<ul>
<li class='division'>Jātaka</li>
<li>Chakkanipāta</li>
<li>Avāriyavagga</li>
</ul>
<h1>380. Āsaṅkajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms22J_1347' href='#ms22J_1347'>Ms 22J_1347</a><a class='ref msdiv' id='msdiv26' href='#msdiv26'>Msdiv 26</a>“Āsāvatī nāma latā,<br>
jātā cittalatāvane;<br>
Tassā vassasahassena,<br>
ekaṃ nibbattate phalaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1348' href='#ms22J_1348'>Ms 22J_1348</a><a class='ref msdiv' id='msdiv27' href='#msdiv27'>Msdiv 27</a>Taṃ devā payirupāsanti,<br>
tāva dūraphalaṃ satiṃ;<br>
<span class='var' id='note773' title='āsiṃseva (bj, s2, s3, pts1)' href='#note773' title='āsiṃseva (bj, s2, s3, pts1)'>Āsīseva</span> tuvaṃ rāja,<br>
āsā phalavatī sukhā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1349' href='#ms22J_1349'>Ms 22J_1349</a><a class='ref msdiv' id='msdiv28' href='#msdiv28'>Msdiv 28</a><span class='var' id='note774' title='āsiṃsetheva (bj, pts1) | āsiṃsatheva (s2, s3)' href='#note774' title='āsiṃsetheva (bj, pts1) | āsiṃsatheva (s2, s3)'>Āsīsateva</span> so pakkhī,<br>
<span class='var' id='note775' title='āsiṃsetheva (bj, pts1) | āsiṃsatheva (s2, s3)' href='#note775' title='āsiṃsetheva (bj, pts1) | āsiṃsatheva (s2, s3)'>āsīsateva</span> so dijo;<br>
<span class='var' id='note776' title='tassevāsā (s2, s3)' href='#note776' title='tassevāsā (s2, s3)'>Tassa cāsā</span> samijjhati,<br>
tāva dūragatā satī;<br>
Āsīseva tuvaṃ rāja,<br>
āsā phalavatī sukhā”.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli3.253' href='#pts-vp-pli3.253'>PTS vp Pali 3.253</a><a class='ref ms' id='ms22J_1350' href='#ms22J_1350'>Ms 22J_1350</a><a class='ref msdiv' id='msdiv29' href='#msdiv29'>Msdiv 29</a>“<span class='var' id='note777' title='saṃsesi (mr)' href='#note777' title='saṃsesi (mr)'>Sampesi</span> kho maṃ vācāya,<br>
na ca <span class='var' id='note778' title='saṃsesi (mr)' href='#note778' title='saṃsesi (mr)'>sampesi</span> kammunā;<br>
Mālā sereyyakasseva,<br>
vaṇṇavantā agandhikā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1351' href='#ms22J_1351'>Ms 22J_1351</a><a class='ref msdiv' id='msdiv30' href='#msdiv30'>Msdiv 30</a>Aphalaṃ madhuraṃ vācaṃ,<br>
yo mittesu pakubbati;<br>
Adadaṃ avissajaṃ bhogaṃ,<br>
sandhi tenassa jīrati.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1352' href='#ms22J_1352'>Ms 22J_1352</a><a class='ref msdiv' id='msdiv31' href='#msdiv31'>Msdiv 31</a>Yañhi kayirā tañhi vade,<br>
yaṃ na kayirā na taṃ vade;<br>
Akarontaṃ bhāsamānaṃ,<br>
parijānanti paṇḍitā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1353' href='#ms22J_1353'>Ms 22J_1353</a><a class='ref msdiv' id='msdiv32' href='#msdiv32'>Msdiv 32</a>Balañca vata me khīṇaṃ,<br>
pātheyyañca na vijjati;<br>
Saṅke pāṇūparodhāya,<br>
handa dāni vajāmahaṃ”.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli3.254' href='#pts-vp-pli3.254'>PTS vp Pali 3.254</a><a class='ref ms' id='ms22J_1354' href='#ms22J_1354'>Ms 22J_1354</a><a class='ref msdiv' id='msdiv33' href='#msdiv33'>Msdiv 33</a>“Etadeva hi me nāmaṃ,<br>
Yaṃ nāmasmi rathesabha;<br>
Āgamehi mahārāja,<br>
Pitaraṃ āmantayāmahan”ti.</p>
</blockquote>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms22J_1355' href='#ms22J_1355'>Ms 22J_1355</a>Āsaṅkajātakaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
