<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja333' lang='pli'>
<header>
<ul>
<li class='division'>Jātaka</li>
<li>Catukkanipāta</li>
<li>Kokilavagga</li>
</ul>
<h1>333. Pakkagodhajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3.108' href='#pts-vp-pli3.108'>PTS vp Pali 3.108</a><a class='ref ms' id='ms22J_1049' href='#ms22J_1049'>Ms 22J_1049</a><a class='ref msdiv' id='msdiv129' href='#msdiv129'>Msdiv 129</a>“Tadeva me tvaṃ vidito,<br>
vanamajjhe rathesabha;<br>
Yassa te khaggabaddhassa,<br>
sannaddhassa tirīṭino;<br>
Assatthadumasākhāya,<br>
pakkā godhā palāyatha”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1050' href='#ms22J_1050'>Ms 22J_1050</a><a class='ref msdiv' id='msdiv130' href='#msdiv130'>Msdiv 130</a>“Name namantassa bhaje bhajantaṃ,<br>
Kiccānukubbassa kareyya kiccaṃ;<br>
Nānatthakāmassa kareyya atthaṃ,<br>
Asambhajantampi na sambhajeyya.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1051' href='#ms22J_1051'>Ms 22J_1051</a><a class='ref msdiv' id='msdiv131' href='#msdiv131'>Msdiv 131</a>Caje cajantaṃ vanathaṃ na kayirā,<br>
Apetacittena na sambhajeyya;<br>
Dijo dumaṃ <span class='var' id='note593' title='phalaṃva (si, s2, s3, mr)'>khīṇaphalanti</span> ñatvā,<br>
Aññaṃ samekkheyya mahā hi loko”.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli3.109' href='#pts-vp-pli3.109'>PTS vp Pali 3.109</a><a class='ref ms' id='ms22J_1052' href='#ms22J_1052'>Ms 22J_1052</a><a class='ref msdiv' id='msdiv132' href='#msdiv132'>Msdiv 132</a>“So te karissāmi yathānubhāvaṃ,<br>
Kataññutaṃ <span class='var' id='note594' title='khattiyo (s2, s3, mr)'>khattiye</span> pekkhamāno;<br>
Sabbañca te issariyaṃ dadāmi,<br>
Yassicchasī tassa tuvaṃ dadāmī”ti.</p>
</blockquote>
<p class='endsutta'><a class='ref sc' id='sc5' href='#sc5'>SC 5</a><a class='ref ms' id='ms22J_1053' href='#ms22J_1053'>Ms 22J_1053</a><span class='var' id='note595' title='godhajātakaṃ (s2, s3, pts1)'>Pakkagodhajātakaṃ</span> tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
