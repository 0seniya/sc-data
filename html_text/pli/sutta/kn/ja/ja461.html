<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja461' lang='pli'>
<header>
<ul>
<li class='division'>Jātaka</li>
<li>Ekādasakanipāta</li>
<li>Mātuposakavagga</li>
</ul>
<h1>461. Dasarathajātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts4.126'></a><a class='ref ms' id='ms22J_2196'>Ms 22J_2196</a><a class='ref msdiv' id='msdiv84' href='#sc1'>SC 1</a><a class='pts' id='pts4.126'></a><a class='ref ms' id='ms22J_2196'>Ms 22J_2196</a><a class='ref msdiv' id='msdiv84'>Msdiv 84</a>“Etha lakkhaṇa sītā ca,<br>
ubho otarathodakaṃ;<br>
Evāyaṃ bharato āha,<br>
‘rājā dasaratho mato’”.</p>
<p><a class='ref sc' id='sc2'>SC 2</a><a class='ref ms' id='ms22J_2197'>Ms 22J_2197</a><a class='ref msdiv' id='msdiv85' href='#sc2'>SC 2</a><a class='ref ms' id='ms22J_2197'>Ms 22J_2197</a><a class='ref msdiv' id='msdiv85'>Msdiv 85</a>“Kena rāmappabhāvena,<br>
socitabbaṃ na socasi;<br>
Pitaraṃ <span class='var' id='note1308' title='kālaṅkataṃ (mr)' href='#note1308' title='kālaṅkataṃ (mr)'>kālakataṃ</span> sutvā,<br>
na taṃ pasahate dukhaṃ”.</p>
<p><a class='ref sc' id='sc3'>SC 3</a><a class='ref ms' id='ms22J_2198'>Ms 22J_2198</a><a class='ref msdiv' id='msdiv86' href='#sc3'>SC 3</a><a class='ref ms' id='ms22J_2198'>Ms 22J_2198</a><a class='ref msdiv' id='msdiv86'>Msdiv 86</a>“Yaṃ na sakkā nipāletuṃ,<br>
posena lapataṃ bahuṃ;<br>
Sa kissa viññū medhāvī,<br>
attānamupatāpaye.</p>
<p><a class='ref sc' id='sc4'>SC 4</a><a class='pts' id='pts4.127'></a><a class='ref ms' id='ms22J_2199'>Ms 22J_2199</a><a class='ref msdiv' id='msdiv87'>Msdiv 87</a>Daharā ca <span class='var' id='note1309' title='ye vuddhā (bj) | ye vuḍḍhā (s2, s3)' href='#sc4'>SC 4</a><a class='pts' id='pts4.127'></a><a class='ref ms' id='ms22J_2199'>Ms 22J_2199</a><a class='ref msdiv' id='msdiv87'>Msdiv 87</a>Daharā ca <span class='var' id='note1309' title='ye vuddhā (bj) | ye vuḍḍhā (s2, s3)'>hi vuddhā ca</span>,<br>
ye bālā ye ca paṇḍitā;<br>
Aḍḍhā ceva daliddā ca,<br>
sabbe maccuparāyaṇā.</p>
<p><a class='ref sc' id='sc5'>SC 5</a><a class='ref ms' id='ms22J_2200'>Ms 22J_2200</a><a class='ref msdiv' id='msdiv88' href='#sc5'>SC 5</a><a class='ref ms' id='ms22J_2200'>Ms 22J_2200</a><a class='ref msdiv' id='msdiv88'>Msdiv 88</a>Phalānamiva pakkānaṃ,<br>
niccaṃ patanato bhayaṃ;<br>
Evaṃ jātāna maccānaṃ,<br>
nicca maraṇato bhayaṃ.</p>
<p><a class='ref sc' id='sc6'>SC 6</a><a class='ref ms' id='ms22J_2201'>Ms 22J_2201</a><a class='ref msdiv' id='msdiv89' href='#sc6'>SC 6</a><a class='ref ms' id='ms22J_2201'>Ms 22J_2201</a><a class='ref msdiv' id='msdiv89'>Msdiv 89</a>Sāyameke na dissanti,<br>
pāto diṭṭhā bahujjanā;<br>
Pāto eke na dissanti,<br>
sāyaṃ diṭṭhā bahujjanā.</p>
<p><a class='ref sc' id='sc7'>SC 7</a><a class='ref ms' id='ms22J_2202'>Ms 22J_2202</a><a class='ref msdiv' id='msdiv90' href='#sc7'>SC 7</a><a class='ref ms' id='ms22J_2202'>Ms 22J_2202</a><a class='ref msdiv' id='msdiv90'>Msdiv 90</a>Paridevayamāno ce,<br>
kiñcidatthaṃ udabbahe;<br>
Sammūḷho hiṃsamattānaṃ,<br>
kayirā taṃ vicakkhaṇo.</p>
<p><a class='ref sc' id='sc8'>SC 8</a><a class='ref ms' id='ms22J_2203'>Ms 22J_2203</a><a class='ref msdiv' id='msdiv91' href='#sc8'>SC 8</a><a class='ref ms' id='ms22J_2203'>Ms 22J_2203</a><a class='ref msdiv' id='msdiv91'>Msdiv 91</a>Kiso vivaṇṇo bhavati,<br>
<span class='var' id='note1310' title='... mattanā (bj ^snp3.8#997 [Sallasutta])' href='#note1310' title='... mattanā (bj ^snp3.8#997 [Sallasutta])'>hiṃsamattānamattano</span>;<br>
Na tena petā pālenti,<br>
niratthā paridevanā.</p>
<p><a class='ref sc' id='sc9'>SC 9</a><a class='ref ms' id='ms22J_2204'>Ms 22J_2204</a><a class='ref msdiv' id='msdiv92' href='#sc9'>SC 9</a><a class='ref ms' id='ms22J_2204'>Ms 22J_2204</a><a class='ref msdiv' id='msdiv92'>Msdiv 92</a>Yathā saraṇamādittaṃ,<br>
vārinā <span class='var' id='note1311' title='vārināva nibbāpaye (s2, s3, mr)' href='#note1311' title='vārināva nibbāpaye (s2, s3, mr)'>parinibbaye</span>;<br>
Evampi dhīro sutavā,<br>
medhāvī paṇḍito naro;<br>
Khippamuppatitaṃ sokaṃ,<br>
vāto tūlaṃva dhaṃsaye.</p>
<p><a class='ref sc' id='sc10'>SC 10</a><a class='ref ms' id='ms22J_2205'>Ms 22J_2205</a><a class='ref msdiv' id='msdiv93'>Msdiv 93</a>Macco <span class='var' id='note1312' title='ekova macco (bj, s2, s3, pts1)' href='#sc10'>SC 10</a><a class='ref ms' id='ms22J_2205'>Ms 22J_2205</a><a class='ref msdiv' id='msdiv93'>Msdiv 93</a>Macco <span class='var' id='note1312' title='ekova macco (bj, s2, s3, pts1)'>ekova</span> acceti,<br>
ekova jāyate kule;<br>
Saṃyogaparamā tveva,<br>
sambhogā sabbapāṇinaṃ.</p>
<p><a class='ref sc' id='sc11'>SC 11</a><a class='ref ms' id='ms22J_2206'>Ms 22J_2206</a><a class='ref msdiv' id='msdiv94' href='#sc11'>SC 11</a><a class='ref ms' id='ms22J_2206'>Ms 22J_2206</a><a class='ref msdiv' id='msdiv94'>Msdiv 94</a>Tasmā hi dhīrassa bahussutassa,<br>
Sampassato lokamimaṃ parañca;<br>
Aññāya dhammaṃ hadayaṃ manañca,<br>
Sokā mahantāpi na tāpayanti.</p>
<p><a class='ref sc' id='sc12'>SC 12</a><a class='ref ms' id='ms22J_2207'>Ms 22J_2207</a><a class='ref msdiv' id='msdiv95' href='#sc12'>SC 12</a><a class='ref ms' id='ms22J_2207'>Ms 22J_2207</a><a class='ref msdiv' id='msdiv95'>Msdiv 95</a>Sohaṃ dassañca bhokkhañca,<br>
<span class='var' id='note1313' title='bhariyāpi ca (s2, s3, mr)' href='#note1313' title='bhariyāpi ca (s2, s3, mr)'>bharissāmi ca</span> ñātake;<br>
Sesañca pālayissāmi,<br>
<span class='var' id='note1314' title='kiccamevaṃ (pts1)' href='#note1314' title='kiccamevaṃ (pts1)'>kiccametaṃ</span> vijānato.</p>
<p><a class='ref sc' id='sc13'>SC 13</a><a class='pts' id='pts4.130'></a><a class='ref ms' id='ms22J_2208'>Ms 22J_2208</a><a class='ref msdiv' id='msdiv96' href='#sc13'>SC 13</a><a class='pts' id='pts4.130'></a><a class='ref ms' id='ms22J_2208'>Ms 22J_2208</a><a class='ref msdiv' id='msdiv96'>Msdiv 96</a>Dasa vassasahassāni,<br>
saṭṭhi vassasatāni ca;<br>
Kambugīvo mahābāhu,<br>
rāmo rajjamakārayī”ti.</p>
</blockquote>
<p class='endsutta'><a class='ref sc' id='sc14'>SC 14</a><a class='ref ms' id='ms22J_2209' href='#sc14'>SC 14</a><a class='ref ms' id='ms22J_2209'>Ms 22J_2209</a>Dasarathajātakaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
