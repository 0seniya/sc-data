<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja290' lang='pli'>
<header>
<ul>
<li class='division'>Jātaka</li>
<li>Tikanipāta</li>
<li>Abbhantaravagga</li>
</ul>
<h1>290. Sīlavīmaṃsakajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms22J_832' href='#ms22J_832'>Ms 22J_832</a><a class='ref msdiv' id='msdiv118' href='#msdiv118'>Msdiv 118</a>“Sīlaṃ kireva kalyāṇaṃ,<br>
sīlaṃ loke anuttaraṃ;<br>
Passa ghoraviso nāgo,<br>
sīlavāti na haññati.</p>
<p><a class='ref sc' id='sc2' href='#sc2'>SC 2</a><a class='pts' id='pts2.430' href='#pts2.430'></a><a class='ref ms' id='ms22J_833' href='#ms22J_833'>Ms 22J_833</a><a class='ref msdiv' id='msdiv119' href='#msdiv119'>Msdiv 119</a>Sohaṃ sīlaṃ samādissaṃ,<br>
loke anumataṃ sivaṃ;<br>
Ariyavuttisamācāro,<br>
yena vuccati sīlavā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_834' href='#ms22J_834'>Ms 22J_834</a><a class='ref msdiv' id='msdiv120' href='#msdiv120'>Msdiv 120</a>Ñātīnañca piyo hoti,<br>
mittesu ca virocati;<br>
Kāyassa bhedā sugatiṃ,<br>
upapajjati sīlavā”ti.</p>
</blockquote>
<p class='endsutta'><a class='ref sc' id='sc4' href='#sc4'>SC 4</a><a class='ref ms' id='ms22J_835' href='#ms22J_835'>Ms 22J_835</a><span class='var' id='note453' title='sīlavīmaṃsajātakaṃ (bj, s2, s3, pts1)' href='#note453' title='sīlavīmaṃsajātakaṃ (bj, s2, s3, pts1)'>Sīlavīmaṃsakajātakaṃ</span> dasamaṃ.<br>
Abbhantaravaggo catuttho.</p>
<p class='uddana-intro'><a class='ref sc' id='sc5' href='#sc5'>SC 5</a><a class='ref ms' id='ms22J_836' href='#ms22J_836'>Ms 22J_836</a>Tassuddānaṃ</p>
<blockquote class='uddanagatha'>
<p><a class='ref sc' id='sc6' href='#sc6'>SC 6</a><a class='ref ms' id='ms22J_837' href='#ms22J_837'>Ms 22J_837</a>Duma kaṃsavaruttamabyagghamigā,<br>
Maṇayo maṇi sālukamavhayano;<br>
Anusāsaniyopi ca macchavaro,<br>
Maṇikuṇḍalakena kirena dasāti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
