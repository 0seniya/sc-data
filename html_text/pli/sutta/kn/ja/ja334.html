<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja334' lang='pli'>
<header>
<ul>
<li class='division'>Jātaka</li>
<li>Catukkanipāta</li>
<li>Kokilavagga</li>
</ul>
<h1>334. Rājovādajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms22J_1054' href='#ms22J_1054'>Ms 22J_1054</a><a class='ref msdiv' id='msdiv133' href='#msdiv133'>Msdiv 133</a>“<span class='var' id='note596' title='gunnañce (^an4.70#1 [70.&#160;Adhammikasutta]; ^ne6#4 [Sāsanapaṭṭhāna], ^ne6#56 [Sāsanapaṭṭhāna])'>Gavañce</span> taramānānaṃ,<br>
jimhaṃ gacchati puṅgavo;<br>
<span class='var' id='note597' title='sabbā gāvī jimhaṃ yanti (s2, s3)'>Sabbā tā jimhaṃ gacchanti</span>,<br>
nette jimhaṃ gate sati.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1055' href='#ms22J_1055'>Ms 22J_1055</a><a class='ref msdiv' id='msdiv134' href='#msdiv134'>Msdiv 134</a>Evameva manussesu,<br>
yo hoti seṭṭhasammato;<br>
So ce adhammaṃ carati,<br>
pageva itarā pajā;<br>
Sabbaṃ raṭṭhaṃ dukhaṃ seti,<br>
rājā ce hoti adhammiko.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1056' href='#ms22J_1056'>Ms 22J_1056</a><a class='ref msdiv' id='msdiv135' href='#msdiv135'>Msdiv 135</a>Gavañce taramānānaṃ,<br>
ujuṃ gacchati puṅgavo;<br>
<span class='var' id='note598' title='sabbā tā ujuṃ gacchanti (bj, pts1 ^an4.70#1 [70.&#160;Adhammikasutta])'>Sabbā gāvī ujuṃ yanti</span>,<br>
nette ujuṃ gate sati.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1057' href='#ms22J_1057'>Ms 22J_1057</a><a class='ref msdiv' id='msdiv136' href='#msdiv136'>Msdiv 136</a>Evameva manussesu,<br>
yo hoti seṭṭhasammato;<br>
So sace dhammaṃ carati,<br>
pageva itarā pajā;<br>
Sabbaṃ raṭṭhaṃ sukhaṃ seti,<br>
rājā ce hoti dhammiko”ti.</p>
</blockquote>
<p class='endsutta'><a class='ref sc' id='sc5' href='#sc5'>SC 5</a><a class='ref ms' id='ms22J_1058' href='#ms22J_1058'>Ms 22J_1058</a>Rājovādajātakaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
