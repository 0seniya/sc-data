<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja375' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Aḍḍhavagga</li>
</ul>
<h1>375. Kapotajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3.225' href='#pts-vp-pli3.225'>PTS vp Pali 3.225</a><a class='ref ms' id='ms22J_1306' href='#ms22J_1306'>Ms 22J_1306</a><a class='ref msdiv' id='msdiv135' href='#msdiv135'>Msdiv 135</a>“Idāni khomhi sukhito arogo,<br>
Nikkaṇṭako nippatito kapoto;<br>
Kāhāmi dānī hadayassa tuṭṭhiṃ,<br>
Tathāhimaṃ maṃsasākaṃ baleti”.</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli3.226' href='#pts-vp-pli3.226'>PTS vp Pali 3.226</a><a class='ref ms' id='ms22J_1307' href='#ms22J_1307'>Ms 22J_1307</a><a class='ref msdiv' id='msdiv136' href='#msdiv136'>Msdiv 136</a>“Kāyaṃ balākā sikhinī,<br>
corī laṅghipitāmahā;<br>
Oraṃ balāke āgaccha,<br>
caṇḍo me vāyaso sakhā”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1308' href='#ms22J_1308'>Ms 22J_1308</a><a class='ref msdiv' id='msdiv137' href='#msdiv137'>Msdiv 137</a>“Alañhi te jagghitāye,<br>
Mamaṃ disvāna edisaṃ;<br>
Vilūnaṃ sūdaputtena,<br>
<span class='var' id='note752' title='piṭṭhamaddena (bj) | piṭṭhamaṭṭhena (s2, s3) | pitthimaddena (pts1)'>Piṭṭhamaṇḍena</span> makkhitaṃ”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1309' href='#ms22J_1309'>Ms 22J_1309</a><a class='ref msdiv' id='msdiv138' href='#msdiv138'>Msdiv 138</a>“Sunhāto suvilittosi,<br>
annapānena tappito;<br>
Kaṇṭhe ca te veḷuriyo,<br>
agamā nu kajaṅgalaṃ”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1310' href='#ms22J_1310'>Ms 22J_1310</a><a class='ref msdiv' id='msdiv139' href='#msdiv139'>Msdiv 139</a>“Mā te mitto amitto vā,<br>
agamāsi kajaṅgalaṃ;<br>
Piñchāni tattha lāyitvā,<br>
kaṇṭhe bandhanti vaṭṭanaṃ”.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli3.227' href='#pts-vp-pli3.227'>PTS vp Pali 3.227</a><a class='ref ms' id='ms22J_1311' href='#ms22J_1311'>Ms 22J_1311</a><a class='ref msdiv' id='msdiv140' href='#msdiv140'>Msdiv 140</a>“Punapāpajjasī samma,<br>
Sīlañhi tava tādisaṃ;<br>
Na hi mānusakā bhogā,<br>
Subhuñjā honti pakkhinā”ti. (841)</p>
</blockquote>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms22J_1312' href='#ms22J_1312'>Ms 22J_1312</a><span class='var' id='note753' title='kapotakajātakaṃ (s2, s3)'>Kapotajātakaṃ</span> pañcamaṃ.<br>
Aḍḍhavaggo tatiyo.</p>
<p class='uddana-intro'><a class='ref sc' id='sc8' href='#sc8'>SC 8</a><a class='ref ms' id='ms22J_1313' href='#ms22J_1313'>Ms 22J_1313</a>Tassuddānaṃ</p>
<blockquote class='uddanagatha'>
<p><a class='ref sc' id='sc9' href='#sc9'>SC 9</a><a class='ref ms' id='ms22J_1314' href='#ms22J_1314'>Ms 22J_1314</a>Atha vaṇṇa sasīla hiri labhate,<br>
Sumukhā visa sāḷiyamittavaro;<br>
Atha cakka palāsa sarāja sato,<br>
Yava bāla kapotaka pannarasāti.</p>
</blockquote>
<p class='uddana-intro'><a class='ref sc' id='sc10' href='#sc10'>SC 10</a><a class='ref ms' id='ms22J_1315' href='#ms22J_1315'>Ms 22J_1315</a>Atha vagguddānaṃ</p>
<blockquote class='uddanagatha'>
<p><a class='ref sc' id='sc11' href='#sc11'>SC 11</a><a class='ref ms' id='ms22J_1316' href='#ms22J_1316'>Ms 22J_1316</a>Jīnañca vaṇṇaṃ asamaṃvaguppari,<br>
Sudesitā <span class='var' id='note754' title='jātaka pañcavīsati (?)'>jātakanti santi vīsati</span>;<br>
Mahesino brahmacarittamutta-<br>
Mavoca gāthā atthavatī subyañjanāti.</p>
</blockquote>
<p class='endsection'><a class='ref sc' id='sc12' href='#sc12'>SC 12</a><a class='ref ms' id='ms22J_1317' href='#ms22J_1317'>Ms 22J_1317</a>Pañcakanipātaṃ niṭṭhitaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
