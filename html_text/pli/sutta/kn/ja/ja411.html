<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja411' lang='pli'>
<header>
<ul>
<li class='division'>Jātaka</li>
<li>Sattakanipāta</li>
<li>Gandhāravagga</li>
</ul>
<h1>411. Susīmajātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts3.393'></a><a class='ref ms' id='ms22J_1615'>Ms 22J_1615</a><a class='ref msdiv' id='msdiv114'>Msdiv 114</a>“Kāḷāni kesāni pure ahesuṃ,<br>
Jātāni sīsamhi yathāpadese;<br>
Tānajja setāni <span class='var' id='note947' title='susima (mr)'>susīma</span> disvā,<br>
Dhammaṃ cara brahmacariyassa kālo”.</p>
<p><a class='ref sc' id='sc2'>SC 2</a><a class='pts' id='pts3.394'></a><a class='ref ms' id='ms22J_1616'>Ms 22J_1616</a><a class='ref msdiv' id='msdiv115'>Msdiv 115</a>“Mameva deva palitaṃ na tuyhaṃ,<br>
Mameva sīsaṃ mama uttamaṅgaṃ;<br>
‘Atthaṃ karissan’ti musā <span class='var' id='note948' title='abhāsiṃ (mr)'>abhāṇiṃ</span>,<br>
Ekāparādhaṃ khama rājaseṭṭha.</p>
<p><a class='ref sc' id='sc3'>SC 3</a><a class='ref ms' id='ms22J_1617'>Ms 22J_1617</a><a class='ref msdiv' id='msdiv116'>Msdiv 116</a>Daharo tuvaṃ dassaniyosi rāja,<br>
Paṭhamuggato <span class='var' id='note949' title='hohi (bj) | hoti (mr)'>hosi</span> yathā kaḷīro;<br>
Rajjañca kārehi mamañca passa,<br>
Mā kālikaṃ anudhāvī janinda”.</p>
<p><a class='ref sc' id='sc4'>SC 4</a><a class='pts' id='pts3.395'></a><a class='ref ms' id='ms22J_1618'>Ms 22J_1618</a><a class='ref msdiv' id='msdiv117'>Msdiv 117</a>“Passāmi vohaṃ dahariṃ kumāriṃ,<br>
Sāmaṭṭhapassaṃ sutanuṃ sumajjhaṃ;<br>
Kāḷappavāḷāva pavellamānā,<br>
<span class='var' id='note950' title='sā lobhayantīva (pts1)'>Palobhayantīva</span> naresu gacchati.</p>
<p><a class='ref sc' id='sc5'>SC 5</a><a class='ref ms' id='ms22J_1619'>Ms 22J_1619</a><a class='ref msdiv' id='msdiv118'>Msdiv 118</a>Tamena passāmiparena nāriṃ,<br>
Āsītikaṃ nāvutikaṃ va jaccā;<br>
Daṇḍaṃ gahetvāna pavedhamānaṃ,<br>
Gopānasībhoggasamaṃ carantiṃ.</p>
<p><a class='ref sc' id='sc6'>SC 6</a><a class='ref ms' id='ms22J_1620'>Ms 22J_1620</a><a class='ref msdiv' id='msdiv119'>Msdiv 119</a>Sohaṃ tamevānuvicintayanto,<br>
Eko <span class='var' id='note951' title='passāmi (mr)'>sayāmi</span> sayanassa majjhe;<br>
‘Ahampi evaṃ’ iti pekkhamāno,<br>
<span class='var' id='note952' title='na gehe rame (bj) | gehe na rame (s2, s3, mr)'>Na gahe rame</span> brahmacariyassa kālo.</p>
<p><a class='ref sc' id='sc7'>SC 7</a><a class='ref ms' id='ms22J_1621'>Ms 22J_1621</a><a class='ref msdiv' id='msdiv120'>Msdiv 120</a>Rajjuvālambanī cesā,<br>
Yā gehe vasato rati;<br>
Evampi chetvāna vajanti dhīrā,<br>
Anapekkhino kāmasukhaṃ pahāyā”ti.</p>
</blockquote>
<p class='endsutta'><a class='ref sc' id='sc8'>SC 8</a><a class='ref ms' id='ms22J_1622'>Ms 22J_1622</a>Susīmajātakaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
