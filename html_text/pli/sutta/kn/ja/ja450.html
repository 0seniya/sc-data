<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja450' lang='pli'>
<header>
<ul>
<li class='division'>Jātaka</li>
<li>Dasakanipāta</li>
<li>Catudvāravagga</li>
</ul>
<h1>450. Bilārakosiyajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts4.64' href='#pts4.64'></a><a class='ref ms' id='ms22J_2044' href='#ms22J_2044'>Ms 22J_2044</a><a class='ref msdiv' id='msdiv125' href='#msdiv125'>Msdiv 125</a>“Apacantāpi dicchanti,<br>
santo laddhāna bhojanaṃ;<br>
Kimeva tvaṃ pacamāno,<br>
yaṃ na dajjā na taṃ samaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2045' href='#ms22J_2045'>Ms 22J_2045</a><a class='ref msdiv' id='msdiv126' href='#msdiv126'>Msdiv 126</a>Maccherā ca pamādā ca,<br>
evaṃ dānaṃ na diyyati;<br>
Puññaṃ ākaṅkhamānena,<br>
deyyaṃ hoti vijānatā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2046' href='#ms22J_2046'>Ms 22J_2046</a><a class='ref msdiv' id='msdiv127' href='#msdiv127'>Msdiv 127</a>Yasseva bhīto na dadāti maccharī,<br>
Tadevādadato bhayaṃ;<br>
Jighacchā ca pipāsā ca,<br>
Yassa bhāyati maccharī;<br>
Tameva bālaṃ phusati,<br>
Asmiṃ loke paramhi ca.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2047' href='#ms22J_2047'>Ms 22J_2047</a><a class='ref msdiv' id='msdiv128' href='#msdiv128'>Msdiv 128</a>Tasmā vineyya maccheraṃ,<br>
dajjā dānaṃ malābhibhū;<br>
Puññāni paralokasmiṃ,<br>
patiṭṭhā honti pāṇinaṃ”.</p>
<p><a class='ref sc' id='sc5' href='#sc5'>SC 5</a><a class='pts' id='pts4.65' href='#pts4.65'></a><a class='ref ms' id='ms22J_2048' href='#ms22J_2048'>Ms 22J_2048</a><a class='ref msdiv' id='msdiv129' href='#msdiv129'>Msdiv 129</a>“Duddadaṃ dadamānānaṃ,<br>
dukkaraṃ kamma kubbataṃ;<br>
Asanto nānukubbanti,<br>
sataṃ dhammo durannayo.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2049' href='#ms22J_2049'>Ms 22J_2049</a><a class='ref msdiv' id='msdiv130' href='#msdiv130'>Msdiv 130</a>Tasmā satañca <span class='var' id='note1206' title='asatañca (bj, s2, s3, pts1)' href='#note1206' title='asatañca (bj, s2, s3, pts1)'>asataṃ</span>,<br>
nānā hoti ito gati;<br>
Asanto nirayaṃ yanti,<br>
santo saggaparāyaṇā”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2050' href='#ms22J_2050'>Ms 22J_2050</a><a class='ref msdiv' id='msdiv131' href='#msdiv131'>Msdiv 131</a>“<span class='var' id='note1207' title='appampeke (s2, s3)' href='#note1207' title='appampeke (s2, s3)'>Appasmeke</span> pavecchanti,<br>
bahuneke na dicchare;<br>
Appasmā dakkhiṇā dinnā,<br>
sahassena samaṃ mitā”.</p>
<p><a class='ref sc' id='sc8' href='#sc8'>SC 8</a><a class='pts' id='pts4.66' href='#pts4.66'></a><a class='ref ms' id='ms22J_2051' href='#ms22J_2051'>Ms 22J_2051</a><a class='ref msdiv' id='msdiv132' href='#msdiv132'>Msdiv 132</a>“Dhammaṃ care yopi samuñchakaṃ care,<br>
Dārañca posaṃ <span class='var' id='note1208' title='dadaṃ appakasmipi (pts1)' href='#note1208' title='dadaṃ appakasmipi (pts1)'>dadamappakasmiṃ</span>;<br>
Sataṃ sahassānaṃ sahassayāginaṃ,<br>
Kalampi nāgghanti tathāvidhassa te”.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2052' href='#ms22J_2052'>Ms 22J_2052</a><a class='ref msdiv' id='msdiv133' href='#msdiv133'>Msdiv 133</a>“Kenesa yañño vipulo <span class='var' id='note1209' title='mahaggato (^sn1.32#1 [32.&#160;Maccharisutta])' href='#note1209' title='mahaggato (^sn1.32#1 [32.&#160;Maccharisutta])'>mahagghato</span>,<br>
Samena dinnassa na agghameti;<br>
Kathaṃ <span class='var' id='note1210' title='kathaṃ sahassānaṃ (bj, s2, s3, pts1)' href='#note1210' title='kathaṃ sahassānaṃ (bj, s2, s3, pts1)'>sataṃ sahassānaṃ</span> sahassayāginaṃ,<br>
Kalampi nāgghanti tathāvidhassa te”.</p>
<p><a class='ref sc' id='sc10' href='#sc10'>SC 10</a><a class='pts' id='pts4.67' href='#pts4.67'></a><a class='ref ms' id='ms22J_2053' href='#ms22J_2053'>Ms 22J_2053</a><a class='ref msdiv' id='msdiv134' href='#msdiv134'>Msdiv 134</a>“Dadanti heke visame niviṭṭhā,<br>
<span class='var' id='note1211' title='jhatvā (bj, pts1) | ghatvā (s2, s3)' href='#note1211' title='jhatvā (bj, pts1) | ghatvā (s2, s3)'>Chetvā</span> vadhitvā atha socayitvā;<br>
Sā dakkhiṇā assumukhā sadaṇḍā,<br>
Samena dinnassa na agghameti;<br>
Evaṃ <span class='var' id='note1212' title='evaṃ sahassānaṃ (bj, s2, s3, pts1)' href='#note1212' title='evaṃ sahassānaṃ (bj, s2, s3, pts1)'>sataṃ sahassānaṃ</span> sahassayāginaṃ,<br>
Kalampi nāgghanti tathāvidhassa te”ti.</p>
</blockquote>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms22J_2054' href='#ms22J_2054'>Ms 22J_2054</a><span class='var' id='note1213' title='biḷārakosiyajātakaṃ (bj) | biḷārikosiyajātakaṃ (pts1)' href='#note1213' title='biḷārakosiyajātakaṃ (bj) | biḷārikosiyajātakaṃ (pts1)'>Bilārakosiyajātakaṃ</span> dvādasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
