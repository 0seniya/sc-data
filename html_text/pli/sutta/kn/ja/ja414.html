<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja414' lang='pli'>
<header>
<ul>
<li class='division'>Jātaka</li>
<li>Sattakanipāta</li>
<li>Gandhāravagga</li>
</ul>
<h1>414. Jāgarajātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts3.404'></a><a class='ref ms' id='ms22J_1639'>Ms 22J_1639</a><a class='ref msdiv' id='msdiv135' href='#sc1'>SC 1</a><a class='pts' id='pts3.404'></a><a class='ref ms' id='ms22J_1639'>Ms 22J_1639</a><a class='ref msdiv' id='msdiv135'>Msdiv 135</a>“Kodha jāgarataṃ sutto,<br>
kodha suttesu jāgaro;<br>
Ko mametaṃ vijānāti,<br>
ko taṃ paṭibhaṇāti me”.</p>
<p><a class='ref sc' id='sc2'>SC 2</a><a class='ref ms' id='ms22J_1640'>Ms 22J_1640</a><a class='ref msdiv' id='msdiv136' href='#sc2'>SC 2</a><a class='ref ms' id='ms22J_1640'>Ms 22J_1640</a><a class='ref msdiv' id='msdiv136'>Msdiv 136</a>“Ahaṃ jāgarataṃ sutto,<br>
ahaṃ suttesu jāgaro;<br>
Ahametaṃ vijānāmi,<br>
ahaṃ paṭibhaṇāmi te”.</p>
<p><a class='ref sc' id='sc3'>SC 3</a><a class='ref ms' id='ms22J_1641'>Ms 22J_1641</a><a class='ref msdiv' id='msdiv137' href='#sc3'>SC 3</a><a class='ref ms' id='ms22J_1641'>Ms 22J_1641</a><a class='ref msdiv' id='msdiv137'>Msdiv 137</a>“Kathaṃ jāgarataṃ sutto,<br>
kathaṃ suttesu jāgaro;<br>
Kathaṃ etaṃ vijānāsi,<br>
kathaṃ paṭibhaṇāsi me”.</p>
<p><a class='ref sc' id='sc4'>SC 4</a><a class='ref ms' id='ms22J_1642'>Ms 22J_1642</a><a class='ref msdiv' id='msdiv138' href='#sc4'>SC 4</a><a class='ref ms' id='ms22J_1642'>Ms 22J_1642</a><a class='ref msdiv' id='msdiv138'>Msdiv 138</a>“Ye dhammaṃ nappajānanti,<br>
saṃyamoti damoti ca;<br>
Tesu suppamānesu,<br>
ahaṃ jaggāmi devate.</p>
<p><a class='ref sc' id='sc5'>SC 5</a><a class='ref ms' id='ms22J_1643'>Ms 22J_1643</a><a class='ref msdiv' id='msdiv139' href='#sc5'>SC 5</a><a class='ref ms' id='ms22J_1643'>Ms 22J_1643</a><a class='ref msdiv' id='msdiv139'>Msdiv 139</a>Yesaṃ rāgo ca doso ca,<br>
avijjā ca virājitā;<br>
Tesu jāgaramānesu,<br>
ahaṃ suttosmi devate.</p>
<p><a class='ref sc' id='sc6'>SC 6</a><a class='ref ms' id='ms22J_1644'>Ms 22J_1644</a><a class='ref msdiv' id='msdiv140' href='#sc6'>SC 6</a><a class='ref ms' id='ms22J_1644'>Ms 22J_1644</a><a class='ref msdiv' id='msdiv140'>Msdiv 140</a>Evaṃ jāgarataṃ sutto,<br>
evaṃ suttesu jāgaro;<br>
Evametaṃ vijānāmi,<br>
evaṃ paṭibhaṇāmi te”.</p>
<p><a class='ref sc' id='sc7'>SC 7</a><a class='pts' id='pts3.405'></a><a class='ref ms' id='ms22J_1645'>Ms 22J_1645</a><a class='ref msdiv' id='msdiv141' href='#sc7'>SC 7</a><a class='pts' id='pts3.405'></a><a class='ref ms' id='ms22J_1645'>Ms 22J_1645</a><a class='ref msdiv' id='msdiv141'>Msdiv 141</a>“Sādhu jāgarataṃ sutto,<br>
sādhu suttesu jāgaro;<br>
Sādhumetaṃ vijānāsi,<br>
sādhu paṭibhaṇāsi me”ti.</p>
</blockquote>
<p class='endsutta'><a class='ref sc' id='sc8'>SC 8</a><a class='ref ms' id='ms22J_1646' href='#sc8'>SC 8</a><a class='ref ms' id='ms22J_1646'>Ms 22J_1646</a>Jāgarajātakaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
