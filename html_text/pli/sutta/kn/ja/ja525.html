<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja525' lang='pli'>
<header>
<ul>
<li class='division'>Jātaka</li>
<li>Cattālīsanipāta</li>
<li>Tesakuṇavagga</li>
</ul>
<h1><span class='var' id='note154' title='cullasutasomajātakaṃ (bj, s2, s3) | cullasutasomajātaka (pts1)' href='#note154' title='cullasutasomajātakaṃ (bj, s2, s3) | cullasutasomajātaka (pts1)'>5 Cūḷasutasomajātaka</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli5.178' href='#pts-vp-pli5.178'>PTS vp Pali 5.178</a><a class='ref ms' id='ms23J_200' href='#ms23J_200'>Ms 23J_200</a><a class='ref msdiv' id='msdiv195' href='#msdiv195'>Msdiv 195</a>“Āmantayāmi nigamaṃ,<br>
mittāmacce <span class='var' id='note155' title='pārisajje ca (bj, s2, s3) | parīsaje (pts1)' href='#note155' title='pārisajje ca (bj, s2, s3) | parīsaje (pts1)'>parissaje</span>;<br>
Sirasmiṃ palitaṃ jātaṃ,<br>
pabbajjaṃ dāni rocahaṃ”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms23J_201' href='#ms23J_201'>Ms 23J_201</a><a class='ref msdiv' id='msdiv196' href='#msdiv196'>Msdiv 196</a>“Abhumme kathaṃ nu bhaṇasi,<br>
Sallaṃ me deva urasi <span class='var' id='note156' title='kampesi (pts1)' href='#note156' title='kampesi (pts1)'>kappesi</span>;<br>
Sattasatā te bhariyā,<br>
Kathaṃ nu te tā bhavissanti”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms23J_202' href='#ms23J_202'>Ms 23J_202</a><a class='ref msdiv' id='msdiv197' href='#msdiv197'>Msdiv 197</a>“Paññāyihinti etā,<br>
Daharā aññampi tā gamissanti;<br>
Saggañcassa patthayāno,<br>
Tena ahaṃ pabbajissāmi”.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli5.179' href='#pts-vp-pli5.179'>PTS vp Pali 5.179</a><a class='ref ms' id='ms23J_203' href='#ms23J_203'>Ms 23J_203</a><a class='ref msdiv' id='msdiv198' href='#msdiv198'>Msdiv 198</a>“Dulladdhaṃ me āsi sutasoma,<br>
Yassa te homahaṃ mātā;<br>
Yaṃ me vilapantiyā,<br>
Anapekkho pabbajasi deva.</p>
<p><a class='ref sc' id='sc5' href='#sc5'>SC 5</a><a class='ref ms' id='ms23J_204' href='#ms23J_204'>Ms 23J_204</a><a class='ref msdiv' id='msdiv199' href='#msdiv199'>Msdiv 199</a>Dulladdhaṃ me āsi sutasoma,<br>
Yaṃ taṃ ahaṃ vijāyissaṃ;<br>
Yaṃ me vilapantiyā,<br>
Anapekkho pabbajasi deva”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms23J_205' href='#ms23J_205'>Ms 23J_205</a><a class='ref msdiv' id='msdiv200' href='#msdiv200'>Msdiv 200</a>“Ko nāmeso dhammo,<br>
Sutasoma kā ca nāma pabbajjā;<br>
Yaṃ no amhe jiṇṇe,<br>
Anapekkho pabbajasi deva.</p>
<p><a class='ref sc' id='sc7' href='#sc7'>SC 7</a><a class='ref ms' id='ms23J_206' href='#ms23J_206'>Ms 23J_206</a><a class='ref msdiv' id='msdiv201' href='#msdiv201'>Msdiv 201</a>Puttāpi tuyhaṃ bahavo,<br>
daharā appattayobbanā;<br>
Mañjū <span class='var' id='note157' title='te (bj, pts1)' href='#note157' title='te (bj, pts1)'>tepi</span> taṃ apassantā,<br>
maññe dukkhaṃ nigacchanti”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms23J_207' href='#ms23J_207'>Ms 23J_207</a><a class='ref msdiv' id='msdiv202' href='#msdiv202'>Msdiv 202</a>“Puttehi ca me etehi,<br>
Daharehi appattayobbanehi;<br>
Mañjūhi sabbehipi tumhehi,<br>
Cirampi ṭhatvā <span class='var' id='note158' title='vinābhāvo (bj, s2, s3, pts1)' href='#note158' title='vinābhāvo (bj, s2, s3, pts1)'>vināsabhāvo</span>”.</p>
<p><a class='ref sc' id='sc9' href='#sc9'>SC 9</a><a class='ref ms' id='ms23J_208' href='#ms23J_208'>Ms 23J_208</a><a class='ref msdiv' id='msdiv203' href='#msdiv203'>Msdiv 203</a>“Chinnaṃ nu tuyhaṃ hadayaṃ,<br>
Adu <span class='var' id='note159' title='ādu (bj, pts1) | ādū (s2, s3)' href='#note159' title='ādu (bj, pts1) | ādū (s2, s3)'>te</span> karuṇā ca natthi amhesu;<br>
Yaṃ no <span class='var' id='note160' title='vikkandantiyo (bj) | pi kandantiyo (pts1)' href='#note160' title='vikkandantiyo (bj) | pi kandantiyo (pts1)'>vikandantiyo</span>,<br>
Anapekkho pabbajasi deva”.</p>
<p><a class='ref sc' id='sc10' href='#sc10'>SC 10</a><a class='ref pts-vp-pli' id='pts-vp-pli5.181' href='#pts-vp-pli5.181'>PTS vp Pali 5.181</a><a class='ref ms' id='ms23J_209' href='#ms23J_209'>Ms 23J_209</a><a class='ref msdiv' id='msdiv204' href='#msdiv204'>Msdiv 204</a>“Na ca mayhaṃ chinnaṃ hadayaṃ,<br>
Atthi karuṇāpi mayhaṃ tumhesu;<br>
Saggañca patthayāno,<br>
<span class='var' id='note161' title='tenāhaṃ (bj, s2, s3) | tenamahaṃ (pts1)' href='#note161' title='tenāhaṃ (bj, s2, s3) | tenamahaṃ (pts1)'>Tena ahaṃ</span> pabbajissāmi”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms23J_210' href='#ms23J_210'>Ms 23J_210</a><a class='ref msdiv' id='msdiv205' href='#msdiv205'>Msdiv 205</a>“Dulladdhaṃ me āsi,<br>
Sutasoma yassa te ahaṃ bhariyā;<br>
Yaṃ me vilapantiyā,<br>
Anapekkho pabbajasi deva.</p>
<p><a class='ref sc' id='sc12' href='#sc12'>SC 12</a><a class='ref ms' id='ms23J_211' href='#ms23J_211'>Ms 23J_211</a><a class='ref msdiv' id='msdiv206' href='#msdiv206'>Msdiv 206</a>Dulladdhaṃ me āsi,<br>
Sutasoma yassa te ahaṃ bhariyā;<br>
<span class='var' id='note162' title='maṃ kucchimatiṃ santiṃ (pts1)' href='#note162' title='maṃ kucchimatiṃ santiṃ (pts1)'>Yaṃ me kucchipaṭisandhiṃ</span>,<br>
Anapekkho pabbajasi deva.</p>
<p><a class='ref sc' id='sc13' href='#sc13'>SC 13</a><a class='ref ms' id='ms23J_212' href='#ms23J_212'>Ms 23J_212</a><a class='ref msdiv' id='msdiv207' href='#msdiv207'>Msdiv 207</a>Paripakko me gabbho,<br>
Kucchigato yāva naṃ vijāyāmi;<br>
Māhaṃ ekā vidhavā,<br>
Pacchā dukkhāni addakkhiṃ”.</p>
<p><a class='ref sc' id='sc14' href='#sc14'>SC 14</a><a class='ref pts-vp-pli' id='pts-vp-pli5.182' href='#pts-vp-pli5.182'>PTS vp Pali 5.182</a><a class='ref ms' id='ms23J_213' href='#ms23J_213'>Ms 23J_213</a><a class='ref msdiv' id='msdiv208' href='#msdiv208'>Msdiv 208</a>“Paripakko te gabbho,<br>
Kucchigato iṅgha <span class='var' id='note163' title='naṃ (pts1)' href='#note163' title='naṃ (pts1)'>tvaṃ</span> vijāyassu;<br>
Puttaṃ anomavaṇṇaṃ,<br>
Taṃ hitvā pabbajissāmi”.</p>
<p><a class='ref sc' id='sc15' href='#sc15'>SC 15</a><a class='ref ms' id='ms23J_214' href='#ms23J_214'>Ms 23J_214</a><a class='ref msdiv' id='msdiv209' href='#msdiv209'>Msdiv 209</a>“Mā tvaṃ cande rudi,<br>
Mā soci vanatimiramattakkhi;<br>
Āroha <span class='var' id='note164' title='ca pāsādaṃ (pts1)' href='#note164' title='ca pāsādaṃ (pts1)'>varapāsādaṃ</span>,<br>
Anapekkho ahaṃ gamissāmi”.</p>
<p><a class='ref sc' id='sc16' href='#sc16'>SC 16</a><a class='ref ms' id='ms23J_215' href='#ms23J_215'>Ms 23J_215</a><a class='ref msdiv' id='msdiv210' href='#msdiv210'>Msdiv 210</a>“Ko taṃ amma kopesi,<br>
Kiṃ rodasi pekkhasi ca maṃ bāḷhaṃ;<br>
<span class='var' id='note165' title='ghātemi km avajjhaṃ (pts1) | taṃ avajjhaṃ ghātemi (mr)' href='#note165' title='ghātemi km avajjhaṃ (pts1) | taṃ avajjhaṃ ghātemi (mr)'>Kaṃ avajjhaṃ ghātemi</span>,<br>
Ñātīnaṃ udikkhamānānaṃ”.</p>
<p><a class='ref sc' id='sc17' href='#sc17'>SC 17</a><a class='ref pts-vp-pli' id='pts-vp-pli5.183' href='#pts-vp-pli5.183'>PTS vp Pali 5.183</a><a class='ref ms' id='ms23J_216' href='#ms23J_216'>Ms 23J_216</a><a class='ref msdiv' id='msdiv211' href='#msdiv211'>Msdiv 211</a>“Na hi so sakkā hantuṃ,<br>
<span class='var' id='note166' title='jīvitāvī (pts1)' href='#note166' title='jīvitāvī (pts1)'>Vijitāvī</span> yo maṃ tāta kopesi;<br>
Pitā te maṃ tāta avaca,<br>
Anapekkho ahaṃ gamissāmi”.</p>
<p><a class='ref sc' id='sc18' href='#sc18'>SC 18</a><a class='ref ms' id='ms23J_217' href='#ms23J_217'>Ms 23J_217</a><a class='ref msdiv' id='msdiv212' href='#msdiv212'>Msdiv 212</a>“Yohaṃ pubbe niyyāmi,<br>
Uyyānaṃ mattakuñjare ca yodhemi;<br>
Sutasome pabbajite,<br>
Kathaṃ nu dāni karissāmi”.</p>
<p><a class='ref sc' id='sc19' href='#sc19'>SC 19</a><a class='ref ms' id='ms23J_218' href='#ms23J_218'>Ms 23J_218</a><a class='ref msdiv' id='msdiv213' href='#msdiv213'>Msdiv 213</a>“<span class='var' id='note167' title='mātu ca (bj, s2, s3)'>Mātucca</span> me <span class='var' id='note168' title='rudatyā (pts1)' href='#note167' title='mātu ca (bj, s2, s3)'>Mātucca</span> me <span class='var' id='note168' title='rudatyā (pts1)'>rudantyā</span>,<br>
Jeṭṭhassa ca bhātuno akāmassa;<br>
Hatthepi te gahessaṃ,<br>
Na hi <span class='var' id='note169' title='gañchisi (pts1)' href='#note169' title='gañchisi (pts1)'>gacchasi</span> no akāmānaṃ”.</p>
<p><a class='ref sc' id='sc20' href='#sc20'>SC 20</a><a class='ref pts-vp-pli' id='pts-vp-pli5.184' href='#pts-vp-pli5.184'>PTS vp Pali 5.184</a><a class='ref ms' id='ms23J_219' href='#ms23J_219'>Ms 23J_219</a><a class='ref msdiv' id='msdiv214' href='#msdiv214'>Msdiv 214</a>“Uṭṭhehi tvaṃ dhāti,<br>
Imaṃ kumāraṃ ramehi aññattha;<br>
Mā me <span class='var' id='note170' title='... makā (bj, pts1)' href='#note170' title='... makā (bj, pts1)'>paripanthamakāsi</span>,<br>
Saggaṃ mama patthayānassa”.</p>
<p><a class='ref sc' id='sc21' href='#sc21'>SC 21</a><a class='ref ms' id='ms23J_220' href='#ms23J_220'>Ms 23J_220</a><a class='ref msdiv' id='msdiv215' href='#msdiv215'>Msdiv 215</a>“Yaṃnūnimaṃ <span class='var' id='note171' title='jaheyyaṃ (pts1)' href='#note171' title='jaheyyaṃ (pts1)'>dadeyyaṃ</span> pabhaṅkaraṃ,<br>
Ko nu me <span class='var' id='note172' title='ko nu me iminā attho (bj, s2, s3) | ko nu me nattho (pts1)' href='#note172' title='ko nu me iminā attho (bj, s2, s3) | ko nu me nattho (pts1)'>imināttho</span>;<br>
Sutasome pabbajite,<br>
Kiṃ nu menaṃ karissāmi”.</p>
<p><a class='ref sc' id='sc22' href='#sc22'>SC 22</a><a class='ref ms' id='ms23J_221' href='#ms23J_221'>Ms 23J_221</a><a class='ref msdiv' id='msdiv216' href='#msdiv216'>Msdiv 216</a>“Koso ca tuyhaṃ vipulo,<br>
Koṭṭhāgārañca tuyhaṃ paripūraṃ;<br>
Pathavī ca tuyhaṃ vijitā,<br>
Ramassu mā <span class='var' id='note173' title='pabbajassu (bj) | pabbaja (pts1)' href='#note173' title='pabbajassu (bj) | pabbaja (pts1)'>pabbaji</span> deva”.</p>
<p><a class='ref sc' id='sc23' href='#sc23'>SC 23</a><a class='ref ms' id='ms23J_222' href='#ms23J_222'>Ms 23J_222</a><a class='ref msdiv' id='msdiv217' href='#msdiv217'>Msdiv 217</a>“Koso ca mayhaṃ vipulo,<br>
Koṭṭhāgārañca mayhaṃ paripūraṃ;<br>
Pathavī ca mayhaṃ vijitā,<br>
Taṃ hitvā pabbajissāmi”.</p>
<p><a class='ref sc' id='sc24' href='#sc24'>SC 24</a><a class='ref pts-vp-pli' id='pts-vp-pli5.185' href='#pts-vp-pli5.185'>PTS vp Pali 5.185</a><a class='ref ms' id='ms23J_223' href='#ms23J_223'>Ms 23J_223</a><a class='ref msdiv' id='msdiv218' href='#msdiv218'>Msdiv 218</a>“Mayhampi dhanaṃ pahūtaṃ,<br>
<span class='var' id='note174' title='saṅkhyātuṃ (bj)' href='#note174' title='saṅkhyātuṃ (bj)'>Saṅkhātuṃ</span> nopi deva sakkomi;<br>
<span class='var' id='note175' title='taṃ deva te dadāmi sabbampi (bj) | tan te dadāmi sabbaṃ (pts1)' href='#note175' title='taṃ deva te dadāmi sabbampi (bj) | tan te dadāmi sabbaṃ (pts1)'>Taṃ te dadāmi sabbampi</span>,<br>
Ramassu mā pabbaji deva”.</p>
<p><a class='ref sc' id='sc25' href='#sc25'>SC 25</a><a class='ref ms' id='ms23J_224' href='#ms23J_224'>Ms 23J_224</a><a class='ref msdiv' id='msdiv219' href='#msdiv219'>Msdiv 219</a>“<span class='var' id='note176' title='jānāmi te (bj, s2, s3)' href='#note176' title='jānāmi te (bj, s2, s3)'>Jānāmi</span> dhanaṃ pahūtaṃ,<br>
Kulavaddhana pūjito tayā casmi;<br>
Saggañca patthayāno,<br>
Tena ahaṃ pabbajissāmi.</p>
<p><a class='ref sc' id='sc26' href='#sc26'>SC 26</a><a class='ref ms' id='ms23J_225' href='#ms23J_225'>Ms 23J_225</a><a class='ref msdiv' id='msdiv220' href='#msdiv220'>Msdiv 220</a>Ukkaṇṭhitosmi bāḷhaṃ,<br>
Arati maṃ somadatta <span class='var' id='note177' title='āvīsati (mr)' href='#note177' title='āvīsati (mr)'>āvisati</span>;<br>
<span class='var' id='note178' title='bahukā hi (bj, s2, s3)' href='#note178' title='bahukā hi (bj, s2, s3)'>Bahukāpi</span> me antarāyā,<br>
Ajjevāhaṃ pabbajissāmi”.</p>
<p><a class='ref sc' id='sc27' href='#sc27'>SC 27</a><a class='ref ms' id='ms23J_226' href='#ms23J_226'>Ms 23J_226</a><a class='ref msdiv' id='msdiv221' href='#msdiv221'>Msdiv 221</a>“Idañca tuyhaṃ rucitaṃ,<br>
Sutasoma ajjeva dāni tvaṃ pabbaja;<br>
Ahampi pabbajissāmi,<br>
Na ussahe tayā vinā ahaṃ ṭhātuṃ”.</p>
<p><a class='ref sc' id='sc28' href='#sc28'>SC 28</a><a class='ref pts-vp-pli' id='pts-vp-pli5.186' href='#pts-vp-pli5.186'>PTS vp Pali 5.186</a><a class='ref ms' id='ms23J_227' href='#ms23J_227'>Ms 23J_227</a><a class='ref msdiv' id='msdiv222' href='#msdiv222'>Msdiv 222</a>“Na hi sakkā pabbajituṃ,<br>
Nagare na hi paccati janapade ca;<br>
Sutasome pabbajite,<br>
Kathaṃ nu dāni karissāma.</p>
<p><a class='ref sc' id='sc29' href='#sc29'>SC 29</a><a class='ref ms' id='ms23J_228' href='#ms23J_228'>Ms 23J_228</a><a class='ref msdiv' id='msdiv223' href='#msdiv223'>Msdiv 223</a>Upanīyatidaṃ maññe,<br>
Parittaṃ udakaṃva caṅkavāramhi;<br>
Evaṃ suparittake jīvite,<br>
Na ca pamajjituṃ kālo.</p>
<p><a class='ref sc' id='sc30' href='#sc30'>SC 30</a><a class='ref ms' id='ms23J_229' href='#ms23J_229'>Ms 23J_229</a><a class='ref msdiv' id='msdiv224' href='#msdiv224'>Msdiv 224</a>Upanīyatidaṃ maññe,<br>
Parittaṃ udakaṃva caṅkavāramhi;<br>
Evaṃ suparittake jīvite,<br>
<span class='var' id='note179' title='atha bālā (bj, s2, s3, pts1)' href='#note179' title='atha bālā (bj, s2, s3, pts1)'>Andhabālā</span> pamajjanti.</p>
<p><a class='ref sc' id='sc31' href='#sc31'>SC 31</a><a class='ref ms' id='ms23J_230' href='#ms23J_230'>Ms 23J_230</a><a class='ref msdiv' id='msdiv225' href='#msdiv225'>Msdiv 225</a>Te vaḍḍhayanti nirayaṃ,<br>
Tiracchānayoniñca pettivisayañca;<br>
Taṇhāya bandhanabaddhā,<br>
Vaḍḍhenti asurakāyaṃ”.</p>
<p><a class='ref sc' id='sc32' href='#sc32'>SC 32</a><a class='ref pts-vp-pli' id='pts-vp-pli5.187' href='#pts-vp-pli5.187'>PTS vp Pali 5.187</a><a class='ref ms' id='ms23J_231' href='#ms23J_231'>Ms 23J_231</a><a class='ref msdiv' id='msdiv226' href='#msdiv226'>Msdiv 226</a>“Ūhaññate rajaggaṃ,<br>
Avidūre <span class='var' id='note180' title='pupphakamhi ca (bj, s2, s3) | pupphakamhi (pts1)' href='#note180' title='pupphakamhi ca (bj, s2, s3) | pupphakamhi (pts1)'>pubbakamhi ca</span> pāsāde;<br>
Maññe no kesā chinnā,<br>
Yasassino dhammarājassa”.</p>
<p><a class='ref sc' id='sc33' href='#sc33'>SC 33</a><a class='ref pts-vp-pli' id='pts-vp-pli5.188' href='#pts-vp-pli5.188'>PTS vp Pali 5.188</a><a class='ref ms' id='ms23J_232' href='#ms23J_232'>Ms 23J_232</a><a class='ref msdiv' id='msdiv227' href='#msdiv227'>Msdiv 227</a>“Ayamassa pāsādo,<br>
<span class='var' id='note181' title='sovaṇṇo puppha ... (pts1)' href='#note181' title='sovaṇṇo puppha ... (pts1)'>Sovaṇṇapupphamālyavītikiṇṇo</span>;<br>
<span class='var' id='note182' title='yamhi ... (pts1)' href='#note182' title='yamhi ... (pts1)'>Yahimanuvicari</span> rājā,<br>
Parikiṇṇo itthāgārehi.</p>
<p><a class='ref sc' id='sc34' href='#sc34'>SC 34</a><a class='ref ms' id='ms23J_233' href='#ms23J_233'>Ms 23J_233</a><a class='ref msdiv' id='msdiv228' href='#msdiv228'>Msdiv 228</a>Ayamassa pāsādo,<br>
Sovaṇṇapupphamālyavītikiṇṇo;<br>
Yahimanuvicari rājā,<br>
Parikiṇṇo ñātisaṅghena.</p>
<p><a class='ref sc' id='sc35' href='#sc35'>SC 35</a><a class='ref ms' id='ms23J_234' href='#ms23J_234'>Ms 23J_234</a><a class='ref msdiv' id='msdiv229' href='#msdiv229'>Msdiv 229</a>Idamassa kūṭāgāraṃ,<br>
<span class='var' id='note183' title='sovaṇṇo puppha ... (pts1)' href='#note183' title='sovaṇṇo puppha ... (pts1)'>Sovaṇṇapupphamālyavītikiṇṇaṃ</span>;<br>
Yahimanuvicari rājā,<br>
Parikiṇṇo itthāgārehi.</p>
<p><a class='ref sc' id='sc36' href='#sc36'>SC 36</a><a class='ref ms' id='ms23J_235' href='#ms23J_235'>Ms 23J_235</a><a class='ref msdiv' id='msdiv230' href='#msdiv230'>Msdiv 230</a>Idamassa kūṭāgāraṃ,<br>
<span class='var' id='note184' title='sovaṇṇaṃ puppha ... (pts1)' href='#note184' title='sovaṇṇaṃ puppha ... (pts1)'>Sovaṇṇapupphamālyavītikiṇṇaṃ</span>;<br>
Yahimanuvicari rājā,<br>
Parikiṇṇo ñātisaṅghena.</p>
<p><a class='ref sc' id='sc37' href='#sc37'>SC 37</a><a class='ref ms' id='ms23J_236' href='#ms23J_236'>Ms 23J_236</a><a class='ref msdiv' id='msdiv231' href='#msdiv231'>Msdiv 231</a>Ayamassa asokavanikā,<br>
Supupphitā sabbakālikā rammā;<br>
Yahimanuvicari rājā,<br>
Parikiṇṇo itthāgārehi.</p>
<p><a class='ref sc' id='sc38' href='#sc38'>SC 38</a><a class='ref ms' id='ms23J_237' href='#ms23J_237'>Ms 23J_237</a><a class='ref msdiv' id='msdiv232' href='#msdiv232'>Msdiv 232</a>Ayamassa asokavanikā,<br>
Supupphitā sabbakālikā rammā;<br>
Yahimanuvicari rājā,<br>
Parikiṇṇo ñātisaṅghena.</p>
<p><a class='ref sc' id='sc39' href='#sc39'>SC 39</a><a class='ref pts-vp-pli' id='pts-vp-pli5.189' href='#pts-vp-pli5.189'>PTS vp Pali 5.189</a><a class='ref ms' id='ms23J_238' href='#ms23J_238'>Ms 23J_238</a><a class='ref msdiv' id='msdiv233' href='#msdiv233'>Msdiv 233</a>Idamassa uyyānaṃ,<br>
Supupphitaṃ sabbakālikaṃ rammaṃ;<br>
Yahimanuvicari rājā,<br>
Parikiṇṇo itthāgārehi.</p>
<p><a class='ref sc' id='sc40' href='#sc40'>SC 40</a><a class='ref ms' id='ms23J_239' href='#ms23J_239'>Ms 23J_239</a><a class='ref msdiv' id='msdiv234' href='#msdiv234'>Msdiv 234</a>Idamassa uyyānaṃ,<br>
Supupphitaṃ sabbakālikaṃ rammaṃ;<br>
Yahimanuvicari rājā,<br>
Parikiṇṇo ñātisaṅghena.</p>
<p><a class='ref sc' id='sc41' href='#sc41'>SC 41</a><a class='ref ms' id='ms23J_240' href='#ms23J_240'>Ms 23J_240</a><a class='ref msdiv' id='msdiv235' href='#msdiv235'>Msdiv 235</a>Idamassa kaṇikāravanaṃ,<br>
Supupphitaṃ sabbakālikaṃ rammaṃ;<br>
Yahimanuvicari rājā,<br>
Parikiṇṇo itthāgārehi.</p>
<p><a class='ref sc' id='sc42' href='#sc42'>SC 42</a><a class='ref ms' id='ms23J_241' href='#ms23J_241'>Ms 23J_241</a><a class='ref msdiv' id='msdiv236' href='#msdiv236'>Msdiv 236</a>Idamassa kaṇikāravanaṃ,<br>
Supupphitaṃ sabbakālikaṃ rammaṃ;<br>
Yahimanuvicari rājā,<br>
Parikiṇṇo ñātisaṅghena.</p>
<p><a class='ref sc' id='sc43' href='#sc43'>SC 43</a><a class='ref ms' id='ms23J_242' href='#ms23J_242'>Ms 23J_242</a><a class='ref msdiv' id='msdiv237' href='#msdiv237'>Msdiv 237</a>Idamassa <span class='var' id='note185' title='pāṭaḷīvanaṃ (bj)' href='#note185' title='pāṭaḷīvanaṃ (bj)'>pāṭalivanaṃ</span>,<br>
Supupphitaṃ sabbakālikaṃ rammaṃ;<br>
Yahimanuvicari rājā,<br>
Parikiṇṇo itthāgārehi.</p>
<p><a class='ref sc' id='sc44' href='#sc44'>SC 44</a><a class='ref ms' id='ms23J_243' href='#ms23J_243'>Ms 23J_243</a><a class='ref msdiv' id='msdiv238' href='#msdiv238'>Msdiv 238</a>Idamassa pāṭalivanaṃ,<br>
Supupphitaṃ sabbakālikaṃ rammaṃ;<br>
Yahimanuvicari rājā,<br>
Parikiṇṇo ñātisaṅghena.</p>
<p><a class='ref sc' id='sc45' href='#sc45'>SC 45</a><a class='ref ms' id='ms23J_244' href='#ms23J_244'>Ms 23J_244</a><a class='ref msdiv' id='msdiv239' href='#msdiv239'>Msdiv 239</a>Idamassa ambavanaṃ,<br>
Supupphitaṃ sabbakālikaṃ rammaṃ;<br>
Yahimanuvicari rājā,<br>
Parikiṇṇo itthāgārehi.</p>
<p><a class='ref sc' id='sc46' href='#sc46'>SC 46</a><a class='ref ms' id='ms23J_245' href='#ms23J_245'>Ms 23J_245</a><a class='ref msdiv' id='msdiv240' href='#msdiv240'>Msdiv 240</a>Idamassa ambavanaṃ,<br>
Supupphitaṃ sabbakālikaṃ rammaṃ;<br>
Yahimanuvicari rājā,<br>
Parikiṇṇo ñātisaṅghena.</p>
<p><a class='ref sc' id='sc47' href='#sc47'>SC 47</a><a class='ref pts-vp-pli' id='pts-vp-pli5.190' href='#pts-vp-pli5.190'>PTS vp Pali 5.190</a><a class='ref ms' id='ms23J_246' href='#ms23J_246'>Ms 23J_246</a><a class='ref msdiv' id='msdiv241' href='#msdiv241'>Msdiv 241</a>Ayamassa pokkharaṇī,<br>
Sañchannā aṇḍajehi vītikiṇṇā;<br>
Yahimanuvicari rājā,<br>
Parikiṇṇo itthāgārehi.</p>
<p><a class='ref sc' id='sc48' href='#sc48'>SC 48</a><a class='ref ms' id='ms23J_247' href='#ms23J_247'>Ms 23J_247</a><a class='ref msdiv' id='msdiv242' href='#msdiv242'>Msdiv 242</a>Ayamassa pokkharaṇī,<br>
Sañchannā aṇḍajehi vītikiṇṇā;<br>
Yahimanuvicari rājā,<br>
Parikiṇṇo ñātisaṅghena.</p>
<p><a class='ref sc' id='sc49' href='#sc49'>SC 49</a><a class='ref ms' id='ms23J_248' href='#ms23J_248'>Ms 23J_248</a><a class='ref msdiv' id='msdiv243' href='#msdiv243'>Msdiv 243</a>Rājā vo <span class='var' id='note186' title='rājā kho (bj, s2, s3, pts1)' href='#note186' title='rājā kho (bj, s2, s3, pts1)'>kho</span> pabbajito,<br>
Sutasomo rajjaṃ imaṃ <span class='var' id='note187' title='pahantvāna (bj, s2, s3, mr)' href='#note187' title='pahantvāna (bj, s2, s3, mr)'>pahatvāna</span>;<br>
Kāsāyavatthavasano,<br>
Nāgova <span class='var' id='note188' title='ekakova (bj)' href='#note188' title='ekakova (bj)'>ekako</span> carati”.</p>
<p><a class='ref sc' id='sc50' href='#sc50'>SC 50</a><a class='ref pts-vp-pli' id='pts-vp-pli5.191' href='#pts-vp-pli5.191'>PTS vp Pali 5.191</a><a class='ref ms' id='ms23J_249' href='#ms23J_249'>Ms 23J_249</a><a class='ref msdiv' id='msdiv244' href='#msdiv244'>Msdiv 244</a>“Māssu pubbe ratikīḷitāni,<br>
Hasitāni ca <span class='var' id='note189' title='anussarittho (pts1)' href='#note189' title='anussarittho (pts1)'>anussarittha</span>;<br>
Mā vo kāmā haniṃsu,<br>
<span class='var' id='note190' title='surammañhi (s2, s3, mr)'>Rammaṃ hi</span> <span class='var' id='note191' title='sudassanaṃ nāma (bj)' href='#note190' title='surammañhi (s2, s3, mr)'>Rammaṃ hi</span> <span class='var' id='note191' title='sudassanaṃ nāma (bj)'>sudassanaṃ</span> nagaraṃ.</p>
<p><a class='ref sc' id='sc51' href='#sc51'>SC 51</a><a class='ref ms' id='ms23J_250' href='#ms23J_250'>Ms 23J_250</a><a class='ref msdiv' id='msdiv245' href='#msdiv245'>Msdiv 245</a><span class='var' id='note192' title='mettaṃ cittañca (bj) | mettañca (pts1)' href='#note192' title='mettaṃ cittañca (bj) | mettañca (pts1)'>Mettacittañca</span> bhāvetha,<br>
Appamāṇaṃ divā ca ratto ca;<br>
<span class='var' id='note193' title='atha gañchittha (bj, pts1) | atha gacchittha (s2, s3)' href='#note193' title='atha gañchittha (bj, pts1) | atha gacchittha (s2, s3)'>Agacchittha</span> devapuraṃ,<br>
Āvāsaṃ <span class='var' id='note194' title='puññakammānanti (pts1)' href='#note194' title='puññakammānanti (pts1)'>puññakamminan”ti</span>. (3219)</p>
</blockquote>
<p class='endsutta'><a class='ref sc' id='sc52' href='#sc52'>SC 52</a><a class='ref ms' id='ms23J_251' href='#ms23J_251'>Ms 23J_251</a><span class='var' id='note195' title='cullasutasomajātakaṃ (bj, s2, s3, pts1)' href='#note195' title='cullasutasomajātakaṃ (bj, s2, s3, pts1)'>Cūḷasutasomajātakaṃ</span> pañcamaṃ.</p>
<p class='endsection'><a class='ref sc' id='sc53' href='#sc53'>SC 53</a><a class='ref ms' id='ms23J_252' href='#ms23J_252'>Ms 23J_252</a>Cattālīsanipātaṃ niṭṭhitaṃ.</p>
<p class='uddana-intro'><a class='ref sc' id='sc54' href='#sc54'>SC 54</a><a class='ref ms' id='ms23J_253' href='#ms23J_253'>Ms 23J_253</a>Tassuddānaṃ</p>
<blockquote class='uddanagatha'>
<p><a class='ref sc' id='sc55' href='#sc55'>SC 55</a><a class='ref ms' id='ms23J_254' href='#ms23J_254'>Ms 23J_254</a>Suvapaṇḍitajambukakuṇḍalino,<br>
Varakaññamalambusajātakañca;<br>
Pavaruttamasaṅkhasirīvhayako,<br>
Sutasomaarindhamarājavaro.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
