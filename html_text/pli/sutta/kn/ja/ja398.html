<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja398' lang='pli'>
<header>
<ul>
<li class='division'>Jātaka</li>
<li>Sattakanipāta</li>
<li>Kukkuvagga</li>
</ul>
<h1>398. Sutanujātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3.327' href='#pts-vp-pli3.327'>PTS vp Pali 3.327</a><a class='ref ms' id='ms22J_1501' href='#ms22J_1501'>Ms 22J_1501</a><a class='ref msdiv' id='msdiv15' href='#msdiv15'>Msdiv 15</a>“Rājā te bhattaṃ pāhesi,<br>
Suciṃ maṃsūpasecanaṃ;<br>
<span class='var' id='note875' title='makhādevasmiṃ (bj, pts1) | māghadevasmiṃ (mr)' href='#note875' title='makhādevasmiṃ (bj, pts1) | māghadevasmiṃ (mr)'>Maghadevasmiṃ</span> adhivatthe,<br>
Ehi nikkhamma bhuñjasu”.</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli3.328' href='#pts-vp-pli3.328'>PTS vp Pali 3.328</a><a class='ref ms' id='ms22J_1502' href='#ms22J_1502'>Ms 22J_1502</a><a class='ref msdiv' id='msdiv16' href='#msdiv16'>Msdiv 16</a>“Ehi māṇava orena,<br>
bhikkhamādāya sūpitaṃ;<br>
Tvañca māṇava <span class='var' id='note876' title='bhakkhosi (s2, s3) | bhakkhāva (mr)' href='#note876' title='bhakkhosi (s2, s3) | bhakkhāva (mr)'>bhikkhā ca</span>,<br>
ubho bhakkhā bhavissatha”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1503' href='#ms22J_1503'>Ms 22J_1503</a><a class='ref msdiv' id='msdiv17' href='#msdiv17'>Msdiv 17</a>“Appakena tuvaṃ yakkha,<br>
thullamatthaṃ jahissasi;<br>
Bhikkhaṃ te nāharissanti,<br>
janā maraṇasaññino.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1504' href='#ms22J_1504'>Ms 22J_1504</a><a class='ref msdiv' id='msdiv18' href='#msdiv18'>Msdiv 18</a><span class='var' id='note877' title='laddhāyaṃ yakkha (bj, s2, s3, pts1)' href='#note877' title='laddhāyaṃ yakkha (bj, s2, s3, pts1)'>Laddhāya yakkhā</span> tava niccabhikkhaṃ,<br>
Suciṃ paṇītaṃ rasasā upetaṃ;<br>
Bhikkhañca te āhariyo naro idha,<br>
Sudullabho <span class='var' id='note878' title='hohiti khādite (bj, s2, s3, pts1)' href='#note878' title='hohiti khādite (bj, s2, s3, pts1)'>hehiti bhakkhite</span> mayi”.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli3.329' href='#pts-vp-pli3.329'>PTS vp Pali 3.329</a><a class='ref ms' id='ms22J_1505' href='#ms22J_1505'>Ms 22J_1505</a><a class='ref msdiv' id='msdiv19' href='#msdiv19'>Msdiv 19</a>“<span class='var' id='note879' title='mamesa (bj, pts1)' href='#note879' title='mamesa (bj, pts1)'>Mameva</span> sutano attho,<br>
yathā bhāsasi māṇava;<br>
Mayā tvaṃ samanuññāto,<br>
sotthiṃ passāhi mātaraṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_1506' href='#ms22J_1506'>Ms 22J_1506</a><a class='ref msdiv' id='msdiv20' href='#msdiv20'>Msdiv 20</a>Khaggaṃ chattañca pātiñca,<br>
<span class='var' id='note880' title='gacchevādāya (bj, s2, s3, pts1)' href='#note880' title='gacchevādāya (bj, s2, s3, pts1)'>gacchamādāya</span> māṇava;<br>
Sotthiṃ passatu te mātā,<br>
tvañca passāhi mātaraṃ”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_1507' href='#ms22J_1507'>Ms 22J_1507</a><a class='ref msdiv' id='msdiv21' href='#msdiv21'>Msdiv 21</a>“Evaṃ yakkha sukhī hohi,<br>
saha sabbehi ñātibhi;<br>
Dhanañca me adhigataṃ,<br>
rañño ca vacanaṃ katan”ti.</p>
</blockquote>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms22J_1508' href='#ms22J_1508'>Ms 22J_1508</a><span class='var' id='note881' title='sutanajātakaṃ (s2, s3) | sutanojātakaṃ (pts1)' href='#note881' title='sutanajātakaṃ (s2, s3) | sutanojātakaṃ (pts1)'>Sutanujātakaṃ</span> tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
