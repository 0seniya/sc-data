<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja303' lang='pli'>
<header>
<ul>
<li class='division'>Jātaka</li>
<li>Catukkanipāta</li>
<li>Kāliṅgavagga</li>
</ul>
<h1>303. Ekarājajātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts3.14'></a><a class='ref ms' id='ms22J_893'>Ms 22J_893</a><a class='ref msdiv' id='msdiv9'>Msdiv 9</a>“Anuttare kāmaguṇe samiddhe,<br>
Bhutvāna pubbe vasī ekarāja;<br>
So dāni dugge narakamhi khitto,<br>
Nappajjahe vaṇṇabalaṃ purāṇaṃ”.</p>
<p><a class='ref sc' id='sc2'>SC 2</a><a class='ref ms' id='ms22J_894'>Ms 22J_894</a><a class='ref msdiv' id='msdiv10'>Msdiv 10</a>“Pubbeva khantī ca tapo ca mayhaṃ,<br>
Sampatthitā <span class='var' id='note489' title='dabbasenā (bj, pts1)'>dubbhisena</span> ahosi;<br>
Taṃ dāni laddhāna kathaṃ nu rāja,<br>
Jahe ahaṃ vaṇṇabalaṃ purāṇaṃ.</p>
<p><a class='ref sc' id='sc3'>SC 3</a><a class='ref ms' id='ms22J_895'>Ms 22J_895</a><a class='ref msdiv' id='msdiv11'>Msdiv 11</a>Sabbā kirevaṃ pariniṭṭhitāni,<br>
Yasassinaṃ paññavantaṃ visayha;<br>
Yaso ca laddhā purimaṃ uḷāraṃ,<br>
Nappajjahe vaṇṇabalaṃ purāṇaṃ.</p>
<p><a class='ref sc' id='sc4'>SC 4</a><a class='ref ms' id='ms22J_896'>Ms 22J_896</a><a class='ref msdiv' id='msdiv12'>Msdiv 12</a>Panujja dukkhena sukhaṃ janinda,<br>
Sukhena vā dukkhamasayhasāhi;<br>
Ubhayattha santo abhinibbutattā,<br>
Sukhe ca dukkhe ca bhavanti tulyā”ti.</p>
</blockquote>
<p class='endsutta'><a class='ref sc' id='sc5'>SC 5</a><a class='ref ms' id='ms22J_897'>Ms 22J_897</a>Ekarājajātakaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
