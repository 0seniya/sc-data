<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja378' lang='pli'>
<header>
<ul>
<li class='division'>Jātaka</li>
<li>Chakkanipāta</li>
<li>Avāriyavagga</li>
</ul>
<h1>378. Darīmukhajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.241</a><a class='ref ms' id='ms22J_1333' href='#ms22J_1333'>Ms 22J_1333</a><a class='ref msdiv' id='msdiv14' href='#msdiv14'>Msdiv 14</a>“Paṅko ca kāmā palipo ca kāmā,<br>
Bhayañca metaṃ timūlaṃ pavuttaṃ;<br>
Rajo ca dhūmo ca mayā pakāsitā,<br>
Hitvā tuvaṃ pabbaja brahmadatta”.</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.242</a><a class='ref ms' id='ms22J_1334' href='#ms22J_1334'>Ms 22J_1334</a><a class='ref msdiv' id='msdiv15' href='#msdiv15'>Msdiv 15</a>“<span class='var' id='note768' title='gathito (bj) | gatito (pts1)' href='#note768' title='gathito (bj) | gatito (pts1)'>Gadhito</span> ca ratto ca adhimucchito ca,<br>
Kāmesvahaṃ brāhmaṇa bhiṃsarūpaṃ;<br>
Taṃ nussahe jīvikattho pahātuṃ,<br>
Kāhāmi puññāni anappakāni”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1335' href='#ms22J_1335'>Ms 22J_1335</a><a class='ref msdiv' id='msdiv16' href='#msdiv16'>Msdiv 16</a>“Yo atthakāmassa hitānukampino,<br>
Ovajjamāno na karoti sāsanaṃ;<br>
Idameva seyyo iti maññamāno,<br>
Punappunaṃ gabbhamupeti mando.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1336' href='#ms22J_1336'>Ms 22J_1336</a><a class='ref msdiv' id='msdiv17' href='#msdiv17'>Msdiv 17</a>So ghorarūpaṃ nirayaṃ upeti,<br>
Subhāsubhaṃ muttakarīsapūraṃ;<br>
Sattā sakāye na jahanti giddhā,<br>
Ye honti kāmesu avītarāgā”.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.244</a><a class='ref ms' id='ms22J_1337' href='#ms22J_1337'>Ms 22J_1337</a><a class='ref msdiv' id='msdiv18' href='#msdiv18'>Msdiv 18</a>“Mīḷhena littā ruhirena makkhitā,<br>
Semhena littā upanikkhamanti;<br>
Yaṃ yañhi kāyena phusanti tāvade,<br>
Sabbaṃ asātaṃ dukhameva kevalaṃ.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.245</a><a class='ref ms' id='ms22J_1338' href='#ms22J_1338'>Ms 22J_1338</a><a class='ref msdiv' id='msdiv19' href='#msdiv19'>Msdiv 19</a>Disvā vadāmi na hi aññato savaṃ,<br>
Pubbenivāsaṃ bahukaṃ sarāmi;<br>
Citrāhi gāthāhi subhāsitāhi,<br>
Darīmukho nijjhāpayi sumedhan”ti.</p>
</blockquote>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms22J_1339' href='#ms22J_1339'>Ms 22J_1339</a>Darīmukhajātakaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
