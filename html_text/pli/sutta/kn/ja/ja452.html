<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja452' lang='pli'>
<header>
<ul>
<li class='division'>Jātaka</li>
<li>Dasakanipāta</li>
<li>Catudvāravagga</li>
</ul>
<h1>452. Bhūripaññajātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts4.72'></a><a class='ref ms' id='ms22J_2066'>Ms 22J_2066</a><a class='ref msdiv' id='msdiv145'>Msdiv 145</a>“Saccaṃ kira <span class='var' id='note1223' title='tvampi (bj) | tuvampi (s2, s3) | tvaṃ asi (mr)'>tvaṃ api</span> bhūripañña,<br>
Yā tādisī sīri dhitī matī ca;<br>
Na tāyatebhāvavasūpanitaṃ,<br>
Yo yavakaṃ bhuñjasi appasūpaṃ”.</p>
<p><a class='ref sc' id='sc2'>SC 2</a><a class='ref ms' id='ms22J_2067'>Ms 22J_2067</a><a class='ref msdiv' id='msdiv146'>Msdiv 146</a>“Sukhaṃ dukkhena paripācayanto,<br>
Kālā kālaṃ vicinaṃ chandachanno;<br>
Atthassa dvārāni avāpuranto,<br>
Tenāhaṃ tussāmi yavodanena.</p>
<p><a class='ref sc' id='sc3'>SC 3</a><a class='ref ms' id='ms22J_2068'>Ms 22J_2068</a><a class='ref msdiv' id='msdiv147'>Msdiv 147</a>Kālañca ñatvā abhijīhanāya,<br>
Mantehi atthaṃ paripācayitvā;<br>
Vijambhissaṃ sīhavijambhitāni,<br>
Tāyiddhiyā dakkhasi maṃ punāpi”.</p>
<p><a class='ref sc' id='sc4'>SC 4</a><a class='ref ms' id='ms22J_2069'>Ms 22J_2069</a><a class='ref msdiv' id='msdiv148'>Msdiv 148</a>“<span class='var' id='note1224' title='sukhīhi eke (bj) | sukhīti heke (?)'>Sukhīpi heke</span> na karonti pāpaṃ,<br>
Avaṇṇasaṃsaggabhayā puneke;<br>
Pahū samāno vipulatthacintī,<br>
Kiṃkāraṇā me na karosi dukkhaṃ”.</p>
<p><a class='ref sc' id='sc5'>SC 5</a><a class='ref ms' id='ms22J_2070'>Ms 22J_2070</a><a class='ref msdiv' id='msdiv149'>Msdiv 149</a>“Na paṇḍitā attasukhassa hetu,<br>
Pāpāni kammāni samācaranti;<br>
Dukkhena phuṭṭhā khalitāpi santā,<br>
Chandā ca dosā na jahanti dhammaṃ”.</p>
<p><a class='ref sc' id='sc6'>SC 6</a><a class='ref ms' id='ms22J_2071'>Ms 22J_2071</a><a class='ref msdiv' id='msdiv150'>Msdiv 150</a>“Yena kenaci vaṇṇena,<br>
mudunā dāruṇena vā;<br>
Uddhare dīnamattānaṃ,<br>
pacchā dhammaṃ samācare”.</p>
<p><a class='ref sc' id='sc7'>SC 7</a><a class='ref ms' id='ms22J_2072'>Ms 22J_2072</a><a class='ref msdiv' id='msdiv151'>Msdiv 151</a>“Yassa rukkhassa chāyāya,<br>
nisīdeyya sayeyya vā;<br>
Na tassa sākhaṃ bhañjeyya,<br>
mittadubbho hi pāpako.</p>
<p><a class='ref sc' id='sc8'>SC 8</a><a class='ref ms' id='ms22J_2073'>Ms 22J_2073</a><a class='ref msdiv' id='msdiv152'>Msdiv 152</a><span class='var' id='note1226' title='yassāhi (bj, mr)'>Yassāpi</span> dhammaṃ <span class='var' id='note1227' title='manujo (bj)'>puriso</span> vijaññā,<br>
Ye cassa kaṅkhaṃ vinayanti santo;<br>
Taṃ hissa dīpañca parāyanañca,<br>
Na tena mettiṃ jarayetha pañño”.</p>
<p><a class='ref sc' id='sc9'>SC 9</a><a class='ref ms' id='ms22J_2074'>Ms 22J_2074</a><a class='ref msdiv' id='msdiv153'>Msdiv 153</a>“Alaso gihī kāmabhogī na sādhu,<br>
Asaññato pabbajito na sādhu;<br>
Rājā na sādhu anisammakārī,<br>
Yo paṇḍito kodhano taṃ na sādhu.</p>
<p><a class='ref sc' id='sc10'>SC 10</a><a class='ref ms' id='ms22J_2075'>Ms 22J_2075</a><a class='ref msdiv' id='msdiv154'>Msdiv 154</a>Nisamma khattiyo kayirā,<br>
nānisamma disampati;<br>
Nisammakārino rāja,<br>
yaso kitti ca vaḍḍhatī”ti.</p>
</blockquote>
<p class='endsutta'><a class='ref sc' id='sc11'>SC 11</a><a class='ref ms' id='ms22J_2076'>Ms 22J_2076</a><span class='var' id='note1228' title='bhūripañhājātakaṃ (s2, s3) | bhūripañhajātakaṃ (pts1)'>Bhūripaññajātakaṃ</span> cuddasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
