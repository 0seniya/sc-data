<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja466' lang='pli'>
<header>
<ul>
<li class='division'>Jātaka</li>
<li>Dvādasakanipāta</li>
<li>Cūḷakuṇālavagga</li>
</ul>
<h1>466. Samuddavāṇijajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli4.160' href='#pts-vp-pli4.160'>PTS vp Pali 4.160</a><a class='ref ms' id='ms22J_2265' href='#ms22J_2265'>Ms 22J_2265</a><a class='ref msdiv' id='msdiv25' href='#msdiv25'>Msdiv 25</a>“Kasanti vapanti te janā,<br>
Manujā kammaphalūpajīvino;<br>
Nayimassa dīpakassa bhāgino,<br>
Jambudīpā idameva no varaṃ”.</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli4.162' href='#pts-vp-pli4.162'>PTS vp Pali 4.162</a><a class='ref ms' id='ms22J_2266' href='#ms22J_2266'>Ms 22J_2266</a><a class='ref msdiv' id='msdiv26' href='#msdiv26'>Msdiv 26</a>“Tipañcarattūpagatamhi cande,<br>
Vego mahā hehiti sāgarassa;<br>
Uplavissaṃ dīpamimaṃ uḷāraṃ,<br>
Mā vo vadhī gacchatha leṇamaññaṃ”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2267' href='#ms22J_2267'>Ms 22J_2267</a><a class='ref msdiv' id='msdiv27' href='#msdiv27'>Msdiv 27</a>“Na jātuyaṃ sāgaravārivego,<br>
Uplavissaṃ dīpamimaṃ uḷāraṃ;<br>
Taṃ me nimittehi bahūhi diṭṭhaṃ,<br>
Mā bhetha kiṃ socatha <span class='var' id='note1345' title='modatha vo (mr)' href='#note1345' title='modatha vo (mr)'>modathavho</span>.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2268' href='#ms22J_2268'>Ms 22J_2268</a><a class='ref msdiv' id='msdiv28' href='#msdiv28'>Msdiv 28</a>Pahūtabhakkhaṃ bahuannapānaṃ,<br>
Pattattha āvāsamimaṃ uḷāraṃ;<br>
Na vo bhayaṃ paṭipassāmi kiñci,<br>
Āputtaputtehi pamodathavho”.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli4.163' href='#pts-vp-pli4.163'>PTS vp Pali 4.163</a><a class='ref ms' id='ms22J_2269' href='#ms22J_2269'>Ms 22J_2269</a><a class='ref msdiv' id='msdiv29' href='#msdiv29'>Msdiv 29</a>“Yo devoyaṃ <span class='var' id='note1346' title='dakkhiṇassaṃ (bj)' href='#note1346' title='dakkhiṇassaṃ (bj)'>dakkhiṇāyaṃ</span> disāyaṃ,<br>
Khemanti pakkosati tassa saccaṃ;<br>
Na uttaro vedi bhayābhayassa,<br>
Mā bhetha kiṃ socatha modathavho”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2270' href='#ms22J_2270'>Ms 22J_2270</a><a class='ref msdiv' id='msdiv30' href='#msdiv30'>Msdiv 30</a>“Yathā ime vippavadanti yakkhā,<br>
Eko bhayaṃ saṃsati khemameko;<br>
Tadiṅgha mayhaṃ vacanaṃ suṇātha,<br>
Khippaṃ lahuṃ mā vinassimha sabbe.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2271' href='#ms22J_2271'>Ms 22J_2271</a><a class='ref msdiv' id='msdiv31' href='#msdiv31'>Msdiv 31</a>Sabbe samāgamma karoma nāvaṃ,<br>
Doṇiṃ daḷhaṃ sabbayantūpapannaṃ;<br>
Sace ayaṃ dakkhiṇo saccamāha,<br>
Moghaṃ paṭikkosati uttaroyaṃ;<br>
Sā ceva no hehiti āpadatthā,<br>
Imañca dīpaṃ na pariccajema.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli4.164' href='#pts-vp-pli4.164'>PTS vp Pali 4.164</a><a class='ref ms' id='ms22J_2272' href='#ms22J_2272'>Ms 22J_2272</a><a class='ref msdiv' id='msdiv32' href='#msdiv32'>Msdiv 32</a>Sace ca kho uttaro saccamāha,<br>
Moghaṃ paṭikkosati dakkhiṇoyaṃ;<br>
Tameva nāvaṃ abhiruyha sabbe,<br>
Evaṃ mayaṃ sotthi taremu pāraṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2273' href='#ms22J_2273'>Ms 22J_2273</a><a class='ref msdiv' id='msdiv33' href='#msdiv33'>Msdiv 33</a>Na ve sugaṇhaṃ paṭhamena seṭṭhaṃ,<br>
Kaniṭṭhamāpāthagataṃ gahetvā;<br>
Yo cīdha <span class='var' id='note1347' title='majjhaṃ (bj, s2, s3, pts1)'>tacchaṃ</span> paviceyya <span class='var' id='note1348' title='gaṇhi (mr)' href='#note1347' title='majjhaṃ (bj, s2, s3, pts1)'>tacchaṃ</span> paviceyya <span class='var' id='note1348' title='gaṇhi (mr)'>gaṇhati</span>,<br>
Sa ve naro seṭṭhamupeti ṭhānaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2274' href='#ms22J_2274'>Ms 22J_2274</a><a class='ref msdiv' id='msdiv34' href='#msdiv34'>Msdiv 34</a>Yathāpi te sāgaravārimajjhe,<br>
Sakammunā sotthi vahiṃsu vāṇijā;<br>
Anāgatatthaṃ paṭivijjhiyāna,<br>
Appampi nācceti sa bhūripañño.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2275' href='#ms22J_2275'>Ms 22J_2275</a><a class='ref msdiv' id='msdiv35' href='#msdiv35'>Msdiv 35</a>Bālā ca mohena rasānugiddhā,<br>
Anāgataṃ appaṭivijjhiyatthaṃ;<br>
Paccuppanne sīdanti atthajāte,<br>
Samuddamajjhe yathā te manussā.</p>
<p><a class='ref sc' id='sc12' href='#sc12'>SC 12</a><a class='ref pts-vp-pli' id='pts-vp-pli4.166' href='#pts-vp-pli4.166'>PTS vp Pali 4.166</a><a class='ref ms' id='ms22J_2276' href='#ms22J_2276'>Ms 22J_2276</a><a class='ref msdiv' id='msdiv36' href='#msdiv36'>Msdiv 36</a>Anāgataṃ paṭikayirātha kiccaṃ,<br>
‘Mā maṃ kiccaṃ kiccakāle byadhesi’;<br>
Taṃ tādisaṃ <span class='var' id='note1349' title='paṭigata ... (bj) | paṭikataṃ ... (mr) | paṭikacca ... (?)' href='#note1349' title='paṭigata ... (bj) | paṭikataṃ ... (mr) | paṭikacca ... (?)'>paṭikatakiccakāriṃ</span>,<br>
Na taṃ kiccaṃ kiccakāle byadhetī”ti.</p>
</blockquote>
<p class='endsutta'><a class='ref sc' id='sc13' href='#sc13'>SC 13</a><a class='ref ms' id='ms22J_2277' href='#ms22J_2277'>Ms 22J_2277</a>Samuddavāṇijajātakaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
