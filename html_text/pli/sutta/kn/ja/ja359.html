<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja359' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Maṇikuṇḍalavagga</li>
</ul>
<h1>359. Suvaṇṇamigajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 3.184</a><a class='ref ms' id='ms22J_1203' href='#ms22J_1203'>Ms 22J_1203</a><a class='ref msdiv' id='msdiv50' href='#msdiv50'>Msdiv 50</a>“Vikkama re <span class='var' id='note687' title='mahāmiga (bj, s2, s3, pts1)' href='#note687' title='mahāmiga (bj, s2, s3, pts1)'>haripāda</span>,<br>
vikkama re <span class='var' id='note688' title='harīpada (bj, s2, s3) | haripada (pts1)' href='#note688' title='harīpada (bj, s2, s3) | haripada (pts1)'>mahāmiga</span>;<br>
Chinda vārattikaṃ pāsaṃ,<br>
nāhaṃ ekā vane rame”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1204' href='#ms22J_1204'>Ms 22J_1204</a><a class='ref msdiv' id='msdiv51' href='#msdiv51'>Msdiv 51</a>“Vikkamāmi na pāremi,<br>
bhūmiṃ sumbhāmi vegasā;<br>
Daḷho vārattiko pāso,<br>
pādaṃ me parikantati”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1205' href='#ms22J_1205'>Ms 22J_1205</a><a class='ref msdiv' id='msdiv52' href='#msdiv52'>Msdiv 52</a>“Attharassu palāsāni,<br>
asiṃ nibbāha luddaka;<br>
Paṭhamaṃ maṃ vadhitvāna,<br>
hana pacchā mahāmigaṃ”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1206' href='#ms22J_1206'>Ms 22J_1206</a><a class='ref msdiv' id='msdiv53' href='#msdiv53'>Msdiv 53</a>“Na me sutaṃ vā diṭṭhaṃ vā,<br>
<span class='var' id='note689' title='bhāsantī mānusiṃ migī (ṭīkā)' href='#note689' title='bhāsantī mānusiṃ migī (ṭīkā)'>Bhāsantiṃ mānusiṃ migiṃ</span>;<br>
Tvañca bhadde sukhī hohi,<br>
Eso cāpi mahāmigo”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1207' href='#ms22J_1207'>Ms 22J_1207</a><a class='ref msdiv' id='msdiv54' href='#msdiv54'>Msdiv 54</a>“Evaṃ luddaka nandassu,<br>
saha sabbehi ñātibhi;<br>
Yathāhamajja nandāmi,<br>
muttaṃ disvā mahāmigan”ti.</p>
</blockquote>
<p class='endsutta'><a class='ref sc' id='sc6' href='#sc6'>SC 6</a><a class='ref ms' id='ms22J_1208' href='#ms22J_1208'>Ms 22J_1208</a>Suvaṇṇamigajātakaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
