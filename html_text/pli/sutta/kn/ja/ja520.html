<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja520' lang='pli'>
<header>
<ul>
<li class='division'>Jātaka</li>
<li>Tiṃsanipāta</li>
<li>Kiṃchandavagga</li>
</ul>
<h1>520. Gandhatindukajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli5.99' href='#pts-vp-pli5.99'></a><a class='ref ms' id='ms22J_3596' href='#ms22J_3596'>Ms 22J_3596</a><a class='ref msdiv' id='msdiv332' href='#msdiv332'>Msdiv 332</a>“Appamādo <span class='var' id='note2296' title='amatapadaṃ (bj, pts1)' href='#note2296' title='amatapadaṃ (bj, pts1)'>amataṃ padaṃ</span>,<br>
Pamādo maccuno padaṃ;<br>
Appamattā na mīyanti,<br>
Ye pamattā yathā matā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_3597' href='#ms22J_3597'>Ms 22J_3597</a><a class='ref msdiv' id='msdiv333' href='#msdiv333'>Msdiv 333</a>Madā pamādo jāyetha,<br>
pamādā jāyate khayo;<br>
<span class='var' id='note2297' title='khayā ca dosā (bj)' href='#note2297' title='khayā ca dosā (bj)'>Khayā padosā</span> jāyanti,<br>
mā <span class='var' id='note2298' title='mā mado (bj, s2, s3, pts1)'>pamādo</span> <span class='var' id='note2299' title='bhāradhūsabha (mr)' href='#note2298' title='mā mado (bj, s2, s3, pts1)'>pamādo</span> <span class='var' id='note2299' title='bhāradhūsabha (mr)'>bharatūsabha</span>.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_3598' href='#ms22J_3598'>Ms 22J_3598</a><a class='ref msdiv' id='msdiv334' href='#msdiv334'>Msdiv 334</a>Bahū hi khattiyā jīnā,<br>
atthaṃ raṭṭhaṃ pamādino;<br>
Athopi gāmino gāmā,<br>
anagārā agārino.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli5.100' href='#pts-vp-pli5.100'></a><a class='ref ms' id='ms22J_3599' href='#ms22J_3599'>Ms 22J_3599</a><a class='ref msdiv' id='msdiv335' href='#msdiv335'>Msdiv 335</a>Khattiyassa pamattassa,<br>
raṭṭhasmiṃ raṭṭhavaḍḍhana;<br>
Sabbe bhogā vinassanti,<br>
rañño taṃ vuccate aghaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_3600' href='#ms22J_3600'>Ms 22J_3600</a><a class='ref msdiv' id='msdiv336' href='#msdiv336'>Msdiv 336</a>Nesa dhammo mahārāja,<br>
ativelaṃ pamajjasi;<br>
Iddhaṃ phītaṃ janapadaṃ,<br>
corā viddhaṃsayanti naṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_3601' href='#ms22J_3601'>Ms 22J_3601</a><a class='ref msdiv' id='msdiv337' href='#msdiv337'>Msdiv 337</a>Na te puttā bhavissanti,<br>
<span class='var' id='note2300' title='na hiraññanidhāniyā (mr)' href='#note2300' title='na hiraññanidhāniyā (mr)'>na hiraññaṃ na dhāniyaṃ</span>;<br>
Raṭṭhe viluppamānamhi,<br>
sabbabhogehi jiyyasi.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_3602' href='#ms22J_3602'>Ms 22J_3602</a><a class='ref msdiv' id='msdiv338' href='#msdiv338'>Msdiv 338</a>Sabbabhogā parijiṇṇaṃ,<br>
rājānaṃ vāpi <span class='var' id='note2301' title='khattiya (pts1, mr)' href='#note2301' title='khattiya (pts1, mr)'>khattiyaṃ</span>;<br>
Ñātimittā suhajjā ca,<br>
na taṃ maññanti <span class='var' id='note2302' title='mantiyaṃ (s2, s3) | khattiyaṃ (pts1)' href='#note2302' title='mantiyaṃ (s2, s3) | khattiyaṃ (pts1)'>māniyaṃ</span>.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_3603' href='#ms22J_3603'>Ms 22J_3603</a><a class='ref msdiv' id='msdiv339' href='#msdiv339'>Msdiv 339</a>Hatthārohā anikaṭṭhā,<br>
rathikā pattikārakā;<br>
Tamevamupajīvantā,<br>
na taṃ maññanti māniyaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_3604' href='#ms22J_3604'>Ms 22J_3604</a><a class='ref msdiv' id='msdiv340' href='#msdiv340'>Msdiv 340</a>Asaṃvihitakammantaṃ,<br>
bālaṃ dummantimantinaṃ;<br>
Sirī jahati dummedhaṃ,<br>
jiṇṇaṃva urago tacaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_3605' href='#ms22J_3605'>Ms 22J_3605</a><a class='ref msdiv' id='msdiv341' href='#msdiv341'>Msdiv 341</a>Susaṃvihitakammantaṃ,<br>
kāluṭṭhāyiṃ atanditaṃ;<br>
Sabbe bhogābhivaḍḍhanti,<br>
gāvo sausabhāmiva.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_3606' href='#ms22J_3606'>Ms 22J_3606</a><a class='ref msdiv' id='msdiv342' href='#msdiv342'>Msdiv 342</a>Upassutiṃ mahārāja,<br>
raṭṭhe janapade cara;<br>
Tattha disvā ca sutvā ca,<br>
tato <span class='var' id='note2303' title='tvaṃ (mr)' href='#note2303' title='tvaṃ (mr)'>taṃ</span> paṭipajjasi”.</p>
<p><a class='ref sc' id='sc12' href='#sc12'>SC 12</a><a class='ref pts-vp-pli' id='pts-vp-pli5.102' href='#pts-vp-pli5.102'></a><a class='ref ms' id='ms22J_3607' href='#ms22J_3607'>Ms 22J_3607</a><a class='ref msdiv' id='msdiv343' href='#msdiv343'>Msdiv 343</a>“Evaṃ vedetu pañcālo,<br>
saṅgāme <span class='var' id='note2304' title='sarasamappito (bj, pts1)' href='#note2304' title='sarasamappito (bj, pts1)'>saramappito</span>;<br>
Yathāhamajja vedemi,<br>
kaṇṭakena samappito”.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_3608' href='#ms22J_3608'>Ms 22J_3608</a><a class='ref msdiv' id='msdiv344' href='#msdiv344'>Msdiv 344</a>“Jiṇṇo dubbalacakkhūsi,<br>
na rūpaṃ sādhu passasi;<br>
Kiṃ tattha brahmadattassa,<br>
yaṃ taṃ <span class='var' id='note2305' title='maggheyya (pts1)' href='#note2305' title='maggheyya (pts1)'>maggeyya</span> kaṇṭako”.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_3609' href='#ms22J_3609'>Ms 22J_3609</a><a class='ref msdiv' id='msdiv345' href='#msdiv345'>Msdiv 345</a>“Bahvettha brahmadattassa,<br>
<span class='var' id='note2306' title='yohaṃ (bj, s2, s3, pts1)'>Sohaṃ</span> <span class='var' id='note2307' title='maggosmi (pts1)' href='#note2306' title='yohaṃ (bj, s2, s3, pts1)'>Sohaṃ</span> <span class='var' id='note2307' title='maggosmi (pts1)'>maggasmi</span> brāhmaṇa;<br>
Arakkhitā jānapadā,<br>
Adhammabalinā hatā.</p>
<p><a class='ref sc' id='sc15' href='#sc15'>SC 15</a><a class='ref ms' id='ms22J_3610' href='#ms22J_3610'>Ms 22J_3610</a><a class='ref msdiv' id='msdiv346' href='#msdiv346'>Msdiv 346</a><span class='var' id='note2308' title='rattiñca (bj)' href='#note2308' title='rattiñca (bj)'>Rattiñhi</span> corā khādanti,<br>
divā khādanti tuṇḍiyā;<br>
Raṭṭhasmiṃ kūṭarājassa,<br>
bahu adhammiko jano.</p>
<p><a class='ref sc' id='sc16' href='#sc16'>SC 16</a><a class='ref ms' id='ms22J_3611' href='#ms22J_3611'>Ms 22J_3611</a><a class='ref msdiv' id='msdiv347' href='#msdiv347'>Msdiv 347</a>Etādise bhaye <span class='var' id='note2309' title='tāta (bj, pts1)' href='#note2309' title='tāta (bj, pts1)'>jāte</span>,<br>
bhayaṭṭā <span class='var' id='note2310' title='tāva (bj, pts1)' href='#note2310' title='tāva (bj, pts1)'>tāta</span> māṇavā;<br>
Nillenakāni kubbanti,<br>
vane āhatva kaṇṭakaṃ”.</p>
<p><a class='ref sc' id='sc17' href='#sc17'>SC 17</a><a class='ref pts-vp-pli' id='pts-vp-pli5.103' href='#pts-vp-pli5.103'></a><a class='ref ms' id='ms22J_3612' href='#ms22J_3612'>Ms 22J_3612</a><a class='ref msdiv' id='msdiv348' href='#msdiv348'>Msdiv 348</a>“Kadāssu nāmayaṃ rājā,<br>
brahmadatto marissati;<br>
Yassa raṭṭhamhi jiyyanti,<br>
appatikā kumārikā”.</p>
<p><a class='ref sc' id='sc18' href='#sc18'>SC 18</a><a class='ref ms' id='ms22J_3613' href='#ms22J_3613'>Ms 22J_3613</a><a class='ref msdiv' id='msdiv349' href='#msdiv349'>Msdiv 349</a>“Dubbhāsitañhi te jammi,<br>
anatthapadakovide;<br>
Kuhiṃ rājā kumārīnaṃ,<br>
bhattāraṃ pariyesati”.</p>
<p><a class='ref sc' id='sc19' href='#sc19'>SC 19</a><a class='ref pts-vp-pli' id='pts-vp-pli5.104' href='#pts-vp-pli5.104'></a><a class='ref ms' id='ms22J_3614' href='#ms22J_3614'>Ms 22J_3614</a><a class='ref msdiv' id='msdiv350' href='#msdiv350'>Msdiv 350</a>“Na me dubbhāsitaṃ brahme,<br>
kovidatthapadā ahaṃ;<br>
Arakkhitā jānapadā,<br>
adhammabalinā hatā.</p>
<p><a class='ref sc' id='sc20' href='#sc20'>SC 20</a><a class='ref ms' id='ms22J_3615' href='#ms22J_3615'>Ms 22J_3615</a><a class='ref msdiv' id='msdiv351' href='#msdiv351'>Msdiv 351</a>Rattiñhi corā khādanti,<br>
divā khādanti tuṇḍiyā;<br>
Raṭṭhasmiṃ kūṭarājassa,<br>
bahu adhammiko jano;<br>
Dujjīve dubbhare dāre,<br>
kuto bhattā kumāriyo”.</p>
<p><a class='ref sc' id='sc21' href='#sc21'>SC 21</a><a class='ref ms' id='ms22J_3616' href='#ms22J_3616'>Ms 22J_3616</a><a class='ref msdiv' id='msdiv352' href='#msdiv352'>Msdiv 352</a>“Evaṃ sayatu pañcālo,<br>
saṅgāme sattiyā hato;<br>
Yathāyaṃ kapaṇo seti,<br>
hato phālena sāliyo”.</p>
<p><a class='ref sc' id='sc22' href='#sc22'>SC 22</a><a class='ref ms' id='ms22J_3617' href='#ms22J_3617'>Ms 22J_3617</a><a class='ref msdiv' id='msdiv353' href='#msdiv353'>Msdiv 353</a>“Adhammena tuvaṃ jamma,<br>
brahmadattassa kujjhasi;<br>
Yo tvaṃ sapasi rājānaṃ,<br>
aparajjhitvāna <span class='var' id='note2311' title='attanā (pts1)' href='#note2311' title='attanā (pts1)'>attano</span>”.</p>
<p><a class='ref sc' id='sc23' href='#sc23'>SC 23</a><a class='ref ms' id='ms22J_3618' href='#ms22J_3618'>Ms 22J_3618</a><a class='ref msdiv' id='msdiv354' href='#msdiv354'>Msdiv 354</a>“Dhammena brahmadattassa,<br>
ahaṃ kujjhāmi brāhmaṇa;<br>
Arakkhitā jānapadā,<br>
adhammabalinā hatā.</p>
<p><a class='ref sc' id='sc24' href='#sc24'>SC 24</a><a class='ref ms' id='ms22J_3619' href='#ms22J_3619'>Ms 22J_3619</a><a class='ref msdiv' id='msdiv355' href='#msdiv355'>Msdiv 355</a>Rattiñhi corā khādanti,<br>
divā khādanti tuṇḍiyā;<br>
Raṭṭhasmiṃ kūṭarājassa,<br>
bahu adhammiko jano.</p>
<p><a class='ref sc' id='sc25' href='#sc25'>SC 25</a><a class='ref pts-vp-pli' id='pts-vp-pli5.105' href='#pts-vp-pli5.105'></a><a class='ref ms' id='ms22J_3620' href='#ms22J_3620'>Ms 22J_3620</a><a class='ref msdiv' id='msdiv356' href='#msdiv356'>Msdiv 356</a>Sā nūna puna re pakkā,<br>
vikāle bhattamāhari;<br>
Bhattahāriṃ apekkhanto,<br>
hato phālena sāliyo”.</p>
<p><a class='ref sc' id='sc26' href='#sc26'>SC 26</a><a class='ref ms' id='ms22J_3621' href='#ms22J_3621'>Ms 22J_3621</a><a class='ref msdiv' id='msdiv357' href='#msdiv357'>Msdiv 357</a>“Evaṃ haññatu pañcālo,<br>
saṅgāme <span class='var' id='note2312' title='daḷhaṃ (pts1)' href='#note2312' title='daḷhaṃ (pts1)'>asinā hato</span>;<br>
Yathāhamajja pahato,<br>
khīrañca me pavaṭṭitaṃ”.</p>
<p><a class='ref sc' id='sc27' href='#sc27'>SC 27</a><a class='ref ms' id='ms22J_3622' href='#ms22J_3622'>Ms 22J_3622</a><a class='ref msdiv' id='msdiv358' href='#msdiv358'>Msdiv 358</a>“Yaṃ pasu khīraṃ chaḍḍeti,<br>
<span class='var' id='note2313' title='pasupālañca hiṃsati (bj) | pasu phālaṃ vihiṃsati (s2, s3) | pasu phālañca hiṃsati (pts1)' href='#note2313' title='pasupālañca hiṃsati (bj) | pasu phālaṃ vihiṃsati (s2, s3) | pasu phālañca hiṃsati (pts1)'>pasupālaṃ vihiṃsati</span>;<br>
Kiṃ tattha brahmadattassa,<br>
yaṃ no <span class='var' id='note2314' title='garahato (pts1)' href='#note2314' title='garahato (pts1)'>garahate</span> bhavaṃ”.</p>
<p><a class='ref sc' id='sc28' href='#sc28'>SC 28</a><a class='ref ms' id='ms22J_3623' href='#ms22J_3623'>Ms 22J_3623</a><a class='ref msdiv' id='msdiv359' href='#msdiv359'>Msdiv 359</a>“Gārayho brahme pañcālo,<br>
brahmadattassa rājino;<br>
Arakkhitā jānapadā,<br>
adhammabalinā hatā.</p>
<p><a class='ref sc' id='sc29' href='#sc29'>SC 29</a><a class='ref ms' id='ms22J_3624' href='#ms22J_3624'>Ms 22J_3624</a><a class='ref msdiv' id='msdiv360' href='#msdiv360'>Msdiv 360</a>Rattiñhi corā khādanti,<br>
divā khādanti tuṇḍiyā;<br>
Raṭṭhasmiṃ kūṭarājassa,<br>
bahu adhammiko jano.</p>
<p><a class='ref sc' id='sc30' href='#sc30'>SC 30</a><a class='ref ms' id='ms22J_3625' href='#ms22J_3625'>Ms 22J_3625</a><a class='ref msdiv' id='msdiv361' href='#msdiv361'>Msdiv 361</a>Caṇḍā <span class='var' id='note2315' title='ākaḍḍhanā (s2, s3) | aṭanaka (pts1) | akaṭanā (mr)' href='#note2315' title='ākaḍḍhanā (s2, s3) | aṭanaka (pts1) | akaṭanā (mr)'>aṭanakā</span> gāvī,<br>
yaṃ pure na duhāmase;<br>
Taṃ dāni ajja dohāma,<br>
khīrakāmehupaddutā”.</p>
<p><a class='ref sc' id='sc31' href='#sc31'>SC 31</a><a class='ref pts-vp-pli' id='pts-vp-pli5.106' href='#pts-vp-pli5.106'></a><a class='ref ms' id='ms22J_3626' href='#ms22J_3626'>Ms 22J_3626</a><a class='ref msdiv' id='msdiv362' href='#msdiv362'>Msdiv 362</a>“Evaṃ kandatu pañcālo,<br>
viputto vippasukkhatu;<br>
Yathāyaṃ kapaṇā gāvī,<br>
viputtā paridhāvati”.</p>
<p><a class='ref sc' id='sc32' href='#sc32'>SC 32</a><a class='ref ms' id='ms22J_3627' href='#ms22J_3627'>Ms 22J_3627</a><a class='ref msdiv' id='msdiv363' href='#msdiv363'>Msdiv 363</a>“Yaṃ pasu pasupālassa,<br>
<span class='var' id='note2316' title='pabbhameyya (bj, pts1)' href='#note2316' title='pabbhameyya (bj, pts1)'>sambhameyya</span> raveyya vā;<br>
Ko nīdha aparādhatthi,<br>
brahmadattassa rājino”.</p>
<p><a class='ref sc' id='sc33' href='#sc33'>SC 33</a><a class='ref ms' id='ms22J_3628' href='#ms22J_3628'>Ms 22J_3628</a><a class='ref msdiv' id='msdiv364' href='#msdiv364'>Msdiv 364</a>“Aparādho mahābrahme,<br>
brahmadattassa rājino;<br>
Arakkhitā jānapadā,<br>
adhammabalinā hatā.</p>
<p><a class='ref sc' id='sc34' href='#sc34'>SC 34</a><a class='ref ms' id='ms22J_3629' href='#ms22J_3629'>Ms 22J_3629</a><a class='ref msdiv' id='msdiv365' href='#msdiv365'>Msdiv 365</a>Rattiñhi corā khādanti,<br>
divā khādanti tuṇḍiyā;<br>
Raṭṭhasmiṃ kūṭarājassa,<br>
bahu adhammiko jano;<br>
Kathaṃ no asikosatthā,<br>
khīrapā haññate pajā”.</p>
<p><a class='ref sc' id='sc35' href='#sc35'>SC 35</a><a class='ref ms' id='ms22J_3630' href='#ms22J_3630'>Ms 22J_3630</a><a class='ref msdiv' id='msdiv366' href='#msdiv366'>Msdiv 366</a>“Evaṃ khajjatu pañcālo,<br>
hato yuddhe saputtako;<br>
Yathāhamajja khajjāmi,<br>
<span class='var' id='note2317' title='gāmakehi (bj, pts1)' href='#note2317' title='gāmakehi (bj, pts1)'>gāmikehi</span> araññajo”.</p>
<p><a class='ref sc' id='sc36' href='#sc36'>SC 36</a><a class='ref ms' id='ms22J_3631' href='#ms22J_3631'>Ms 22J_3631</a><a class='ref msdiv' id='msdiv367' href='#msdiv367'>Msdiv 367</a>“Na sabbabhūtesu <span class='var' id='note2318' title='vidhanti (mr)' href='#note2318' title='vidhanti (mr)'>vidhenti</span> rakkhaṃ,<br>
Rājāno maṇḍūka manussaloke;<br>
Nettāvatā rājā adhammacārī,<br>
Yaṃ tādisaṃ jīvamadeyyu dhaṅkā”.</p>
<p><a class='ref sc' id='sc37' href='#sc37'>SC 37</a><a class='ref ms' id='ms22J_3632' href='#ms22J_3632'>Ms 22J_3632</a><a class='ref msdiv' id='msdiv368' href='#msdiv368'>Msdiv 368</a>“Adhammarūpo vata brahmacārī,<br>
Anuppiyaṃ bhāsasi khattiyassa;<br>
Viluppamānāya puthuppajāya,<br>
Pūjesi <span class='var' id='note2319' title='rājaṃ paramappavādaṃ (bj) | rājaṃ paramappavādiṃ (s2, s3) | rājā paramappavādiṃ (pts1)' href='#note2319' title='rājaṃ paramappavādaṃ (bj) | rājaṃ paramappavādiṃ (s2, s3) | rājā paramappavādiṃ (pts1)'>rājaṃ paramappamādaṃ</span>.</p>
<p><a class='ref sc' id='sc38' href='#sc38'>SC 38</a><a class='ref ms' id='ms22J_3633' href='#ms22J_3633'>Ms 22J_3633</a><a class='ref msdiv' id='msdiv369' href='#msdiv369'>Msdiv 369</a>Sace idaṃ brahme surajjakaṃ siyā,<br>
Phītaṃ raṭṭhaṃ <span class='var' id='note2320' title='pūritaṃ (mr)' href='#note2320' title='pūritaṃ (mr)'>muditaṃ</span> vippasannaṃ;<br>
Bhutvā baliṃ aggapiṇḍañca kākā,<br>
Na mādisaṃ jīvamadeyyu dhaṅkā”ti. (2974)</p>
</blockquote>
<p class='endsutta'><a class='ref sc' id='sc39' href='#sc39'>SC 39</a><a class='ref ms' id='ms22J_3634' href='#ms22J_3634'>Ms 22J_3634</a><span class='var' id='note2321' title='bhaṇḍutiṇḍukajātakaṃ (s2, s3) | gaṇḍatindukajātakaṃ (pts1)' href='#note2321' title='bhaṇḍutiṇḍukajātakaṃ (s2, s3) | gaṇḍatindukajātakaṃ (pts1)'>Gandhatindukajātakaṃ</span> dasamaṃ.</p>
<p class='endsection'><a class='ref sc' id='sc40' href='#sc40'>SC 40</a><a class='ref ms' id='ms22J_3635' href='#ms22J_3635'>Ms 22J_3635</a>Tiṃsanipātaṃ niṭṭhitaṃ.</p>
<p class='uddana-intro'><a class='ref sc' id='sc41' href='#sc41'>SC 41</a><a class='ref ms' id='ms22J_3636' href='#ms22J_3636'>Ms 22J_3636</a>Tassuddānaṃ</p>
<blockquote class='uddanagatha'>
<p><a class='ref sc' id='sc42' href='#sc42'>SC 42</a><a class='ref ms' id='ms22J_3637' href='#ms22J_3637'>Ms 22J_3637</a>Kiṃchanda kumbha jayaddisa chaddanta,<br>
Atha paṇḍitasambhava sirakapi;<br>
Dakarakkhasa paṇḍaranāgavaro,<br>
Atha sambula tindukadevasutoti.</p>
</blockquote>
<p class='endbook'><a class='ref sc' id='sc43' href='#sc43'>SC 43</a><a class='ref ms' id='ms22J_3638' href='#ms22J_3638'>Ms 22J_3638</a>Jātakapāḷiyā paṭhamo bhāgo niṭṭhito.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
