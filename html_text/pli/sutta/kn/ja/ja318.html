<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja318' lang='pli'>
<header>
<ul>
<li class='division'>Jātaka</li>
<li>Catukkanipāta</li>
<li>Pucimandavagga</li>
</ul>
<h1>318. Kaṇaverajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3.62' href='#pts-vp-pli3.62'>PTS vp Pali 3.62</a><a class='ref ms' id='ms22J_970' href='#ms22J_970'>Ms 22J_970</a><a class='ref msdiv' id='msdiv69' href='#msdiv69'>Msdiv 69</a>“Yaṃ taṃ vasantasamaye,<br>
kaṇaveresu bhāṇusu;<br>
Sāmaṃ bāhāya pīḷesi,<br>
sā taṃ ārogyamabravi”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_971' href='#ms22J_971'>Ms 22J_971</a><a class='ref msdiv' id='msdiv70' href='#msdiv70'>Msdiv 70</a>“Ambho na kira saddheyyaṃ,<br>
yaṃ vāto pabbataṃ vahe;<br>
Pabbatañce vahe vāto,<br>
sabbampi pathaviṃ vahe;<br>
Yattha sāmā <span class='var' id='note546' title='kālaṅkatā (mr)' href='#note546' title='kālaṅkatā (mr)'>kālakatā</span>,<br>
sā maṃ ārogyamabravi”.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli3.63' href='#pts-vp-pli3.63'>PTS vp Pali 3.63</a><a class='ref ms' id='ms22J_972' href='#ms22J_972'>Ms 22J_972</a><a class='ref msdiv' id='msdiv71' href='#msdiv71'>Msdiv 71</a>“Na ceva sā kālakatā,<br>
na ca sā aññamicchati;<br>
<span class='var' id='note547' title='ekabhattā kira (bj, s2, s3) | ekabhattakinī (pts1)' href='#note547' title='ekabhattā kira (bj, s2, s3) | ekabhattakinī (pts1)'>Ekabhattikinī</span> sāmā,<br>
tameva abhikaṅkhati”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_973' href='#ms22J_973'>Ms 22J_973</a><a class='ref msdiv' id='msdiv72' href='#msdiv72'>Msdiv 72</a>“<span class='var' id='note548' title='asandhataṃ maṃ cirasandhatena (mr)' href='#note548' title='asandhataṃ maṃ cirasandhatena (mr)'>Asanthutaṃ maṃ cirasanthutena</span>,<br>
Nimīni sāmā adhuvaṃ dhuvena;<br>
Mayāpi sāmā nimineyya aññaṃ,<br>
Ito ahaṃ dūrataraṃ gamissan”ti.</p>
</blockquote>
<p class='endsutta'><a class='ref sc' id='sc5' href='#sc5'>SC 5</a><a class='ref ms' id='ms22J_974' href='#ms22J_974'>Ms 22J_974</a>Kaṇaverajātakaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
