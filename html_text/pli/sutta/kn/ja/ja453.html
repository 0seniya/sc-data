<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja453' lang='pli'>
<header>
<ul>
<li class='division'>Jātaka</li>
<li>Dasakanipāta</li>
<li>Catudvāravagga</li>
</ul>
<h1>453. Mahāmaṅgalajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.75</a><a class='ref ms' id='ms22J_2077' href='#ms22J_2077'>Ms 22J_2077</a><a class='ref msdiv' id='msdiv155' href='#msdiv155'>Msdiv 155</a>“Kiṃsu naro jappamadhiccakāle,<br>
Kaṃ vā vijjaṃ katamaṃ vā sutānaṃ;<br>
So macco <span class='var' id='note1229' title='asmiṃva (pts1)' href='#note1229' title='asmiṃva (pts1)'>asmiñca</span> paramhi loke,<br>
Kathaṃ karo sotthānena gutto”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2078' href='#ms22J_2078'>Ms 22J_2078</a><a class='ref msdiv' id='msdiv156' href='#msdiv156'>Msdiv 156</a>“Yassa devā pitaro ca sabbe,<br>
<span class='var' id='note1230' title='siriṃsapā (bj, s2, s3, pts1)' href='#note1230' title='siriṃsapā (bj, s2, s3, pts1)'>Sarīsapā</span> sabbabhūtāni cāpi;<br>
Mettāya niccaṃ apacitāni honti,<br>
Bhūtesu ve sotthānaṃ tadāhu”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2079' href='#ms22J_2079'>Ms 22J_2079</a><a class='ref msdiv' id='msdiv157' href='#msdiv157'>Msdiv 157</a>“Yo sabbalokassa nivātavutti,<br>
Itthīpumānaṃ sahadārakānaṃ;<br>
Khantā duruttānamappaṭikūlavādī,<br>
Adhivāsanaṃ sotthānaṃ tadāhu.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2080' href='#ms22J_2080'>Ms 22J_2080</a><a class='ref msdiv' id='msdiv158' href='#msdiv158'>Msdiv 158</a>Yo nāvajānāti <span class='var' id='note1231' title='sahāyamatte (bj, pts1)' href='#note1231' title='sahāyamatte (bj, pts1)'>sahāyamitte</span>,<br>
Sippena kulyāhi dhanena jaccā;<br>
Rucipañño atthakāle <span class='var' id='note1232' title='mutīmā (bj, pts1)' href='#note1232' title='mutīmā (bj, pts1)'>matīmā</span>,<br>
Sahāyesu ve sotthānaṃ tadāhu.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2081' href='#ms22J_2081'>Ms 22J_2081</a><a class='ref msdiv' id='msdiv159' href='#msdiv159'>Msdiv 159</a>Mittāni ve yassa bhavanti santo,<br>
Saṃvissatthā avisaṃvādakassa;<br>
Na mittadubbhī saṃvibhāgī dhanena,<br>
Mittesu ve sotthānaṃ tadāhu.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2082' href='#ms22J_2082'>Ms 22J_2082</a><a class='ref msdiv' id='msdiv160' href='#msdiv160'>Msdiv 160</a>Yassa bhariyā tulyavayā samaggā,<br>
Anubbatā dhammakāmā <span class='var' id='note1233' title='sajātā (mr)' href='#note1233' title='sajātā (mr)'>pajātā</span>;<br>
Koliniyā sīlavatī patibbatā,<br>
Dāresu ve sotthānaṃ tadāhu.</p>
<p><a class='ref sc' id='sc7' href='#sc7'>SC 7</a><a class='ref ms' id='ms22J_2083' href='#ms22J_2083'>Ms 22J_2083</a><a class='ref msdiv' id='msdiv161' href='#msdiv161'>Msdiv 161</a>Yassa rājā <span class='var' id='note1234' title='bhūtapatī (bj, s2, s3, pts1)' href='#note1234' title='bhūtapatī (bj, s2, s3, pts1)'>bhūtapati</span> yasassī,<br>
Jānāti soceyyaṃ parakkamañca;<br>
Advejjhatā suhadayaṃ mamanti,<br>
Rājūsu ve sotthānaṃ tadāhu.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2084' href='#ms22J_2084'>Ms 22J_2084</a><a class='ref msdiv' id='msdiv162' href='#msdiv162'>Msdiv 162</a>Annañca pānañca dadāti saddho,<br>
Mālañca gandhañca vilepanañca;<br>
Pasannacitto anumodamāno,<br>
Saggesu ve sotthānaṃ tadāhu.</p>
<p><a class='ref sc' id='sc9' href='#sc9'>SC 9</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.77</a><a class='ref ms' id='ms22J_2085' href='#ms22J_2085'>Ms 22J_2085</a><a class='ref msdiv' id='msdiv163' href='#msdiv163'>Msdiv 163</a>Yamariyadhammena punanti vuddhā,<br>
Ārādhitā samacariyāya santo;<br>
Bahussutā isayo sīlavanto,<br>
Arahantamajjhe sotthānaṃ tadāhu.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2086' href='#ms22J_2086'>Ms 22J_2086</a><a class='ref msdiv' id='msdiv164' href='#msdiv164'>Msdiv 164</a>Etāni kho sotthānāni loke,<br>
Viññuppasatthāni <span class='var' id='note1235' title='sukhindriyāni (pts1)' href='#note1235' title='sukhindriyāni (pts1)'>sukhudrayāni</span>;<br>
Tānīdha sevetha naro sapañño,<br>
Na hi maṅgale kiñcanamatthi saccan”ti.</p>
</blockquote>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms22J_2087' href='#ms22J_2087'>Ms 22J_2087</a>Mahāmaṅgalajātakaṃ pannarasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
