<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja540' lang='pli'>
<header>
<ul>
<li class='division'>Jātaka</li>
<li>Mahānipāta</li>
<li>Mūgapakkhavagga</li>
</ul>
<h1><span class='var' id='note1170' title='sāmajātakaṃ (bj) | sāmajātaka (pts1)' href='#note1170' title='sāmajātakaṃ (bj) | sāmajātaka (pts1)'>3 Suvaṇṇasāmajātaka</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts6.77' href='#pts6.77'></a><a class='ref ms' id='ms23J_1615' href='#ms23J_1615'>Ms 23J_1615</a><a class='ref msdiv' id='msdiv296' href='#msdiv296'>Msdiv 296</a> “Ko nu maṃ usunā vijjhi,<br>
pamattaṃ <span class='var' id='note1172' title='hārikaṃ (s2, s3) | hāriyaṃ (mr)' href='#note1172' title='hārikaṃ (s2, s3) | hāriyaṃ (mr)'>udahārakaṃ</span>;<br>
Khattiyo brāhmaṇo vesso,<br>
ko maṃ viddhā nilīyasi.</p>
<p><a class='ref sc' id='sc2' href='#sc2'>SC 2</a><a class='ref ms' id='ms23J_1616' href='#ms23J_1616'>Ms 23J_1616</a><a class='ref msdiv' id='msdiv297' href='#msdiv297'>Msdiv 297</a>Na me maṃsāni khajjāni,<br>
Cammenattho na vijjati;<br>
Atha kena nu vaṇṇena,<br>
Viddheyyaṃ maṃ amaññatha.</p>
<p><a class='ref sc' id='sc3' href='#sc3'>SC 3</a><a class='ref ms' id='ms23J_1617' href='#ms23J_1617'>Ms 23J_1617</a><a class='ref msdiv' id='msdiv298' href='#msdiv298'>Msdiv 298</a>Ko vā tvaṃ kassa vā putto,<br>
kathaṃ jānemu taṃ mayaṃ;<br>
Puṭṭho me samma akkhāhi,<br>
kiṃ maṃ viddhā nilīyasi”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms23J_1618' href='#ms23J_1618'>Ms 23J_1618</a><a class='ref msdiv' id='msdiv299' href='#msdiv299'>Msdiv 299</a>“Rājāhamasmi kāsīnaṃ,<br>
pīḷiyakkhoti maṃ vidū;<br>
Lobhā raṭṭhaṃ pahitvāna,<br>
migamesaṃ carāmahaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms23J_1619' href='#ms23J_1619'>Ms 23J_1619</a><a class='ref msdiv' id='msdiv300' href='#msdiv300'>Msdiv 300</a>Issatthe casmi kusalo,<br>
daḷhadhammoti vissuto;<br>
Nāgopi me na mucceyya,<br>
āgato usupātanaṃ.</p>
<p><a class='ref sc' id='sc6' href='#sc6'>SC 6</a><a class='pts' id='pts6.78' href='#pts6.78'></a><a class='ref ms' id='ms23J_1620' href='#ms23J_1620'>Ms 23J_1620</a><a class='ref msdiv' id='msdiv301' href='#msdiv301'>Msdiv 301</a>Ko vā <span class='var' id='note1173' title='tvañca kassa vā puttosi (bj, pts1)' href='#note1173' title='tvañca kassa vā puttosi (bj, pts1)'>tvaṃ kassa vā putto</span>,<br>
kathaṃ jānemu taṃ mayaṃ;<br>
Pituno attano cāpi,<br>
nāmagottaṃ pavedaya”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms23J_1621' href='#ms23J_1621'>Ms 23J_1621</a><a class='ref msdiv' id='msdiv302' href='#msdiv302'>Msdiv 302</a>“Nesādaputto bhaddante,<br>
sāmo iti maṃ ñātayo;<br>
Āmantayiṃsu jīvantaṃ,<br>
<span class='var' id='note1174' title='svājjevaṅgato (s2, s3) | svājjevahaṃ gato (pts1) | svajjevaṅgate (mr)' href='#note1174' title='svājjevaṅgato (s2, s3) | svājjevahaṃ gato (pts1) | svajjevaṅgate (mr)'>svajjevāhaṃ gato</span> saye.</p>
<p><a class='ref sc' id='sc8' href='#sc8'>SC 8</a><a class='ref ms' id='ms23J_1622' href='#ms23J_1622'>Ms 23J_1622</a><a class='ref msdiv' id='msdiv303' href='#msdiv303'>Msdiv 303</a>Viddhosmi puthusallena,<br>
savisena yathā migo;<br>
Sakamhi lohite rāja,<br>
passa semi paripluto.</p>
<p><a class='ref sc' id='sc9' href='#sc9'>SC 9</a><a class='ref ms' id='ms23J_1623' href='#ms23J_1623'>Ms 23J_1623</a><a class='ref msdiv' id='msdiv304' href='#msdiv304'>Msdiv 304</a><span class='var' id='note1175' title='paṭicamma gataṃ (bj, pts1)' href='#note1175' title='paṭicamma gataṃ (bj, pts1)'>Paṭivāmagataṃ</span> sallaṃ,<br>
passa <span class='var' id='note1176' title='vihāmi (bj, pts1) | thimhāmi (s2, s3)' href='#note1176' title='vihāmi (bj, pts1) | thimhāmi (s2, s3)'>dhimhāmi</span> lohitaṃ;<br>
Āturo tyānupucchāmi,<br>
kiṃ maṃ viddhā nilīyasi.</p>
<p><a class='ref sc' id='sc10' href='#sc10'>SC 10</a><a class='ref ms' id='ms23J_1624' href='#ms23J_1624'>Ms 23J_1624</a><a class='ref msdiv' id='msdiv305' href='#msdiv305'>Msdiv 305</a>Ajinamhi haññate dīpi,<br>
nāgo dantehi haññate;<br>
Atha kena nu vaṇṇena,<br>
viddheyyaṃ maṃ amaññatha”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms23J_1625' href='#ms23J_1625'>Ms 23J_1625</a><a class='ref msdiv' id='msdiv306' href='#msdiv306'>Msdiv 306</a>“Migo upaṭṭhito āsi,<br>
āgato usupātanaṃ;<br>
Taṃ disvā ubbijī sāma,<br>
tena kodho mamāvisi”.</p>
<p><a class='ref sc' id='sc12' href='#sc12'>SC 12</a><a class='pts' id='pts6.79' href='#pts6.79'></a><a class='ref ms' id='ms23J_1626' href='#ms23J_1626'>Ms 23J_1626</a><a class='ref msdiv' id='msdiv307' href='#msdiv307'>Msdiv 307</a>“Yato sarāmi attānaṃ,<br>
yato pattosmi viññutaṃ;<br>
Na maṃ migā uttasanti,<br>
araññe sāpadānipi.</p>
<p><a class='ref sc' id='sc13' href='#sc13'>SC 13</a><a class='ref ms' id='ms23J_1627' href='#ms23J_1627'>Ms 23J_1627</a><a class='ref msdiv' id='msdiv308' href='#msdiv308'>Msdiv 308</a>Yato nidhiṃ parihariṃ,<br>
yato pattosmi yobbanaṃ;<br>
Na maṃ migā uttasanti,<br>
araññe sāpadānipi.</p>
<p><a class='ref sc' id='sc14' href='#sc14'>SC 14</a><a class='ref ms' id='ms23J_1628' href='#ms23J_1628'>Ms 23J_1628</a><a class='ref msdiv' id='msdiv309' href='#msdiv309'>Msdiv 309</a>Bhīrū kimpurisā rāja,<br>
pabbate gandhamādane;<br>
Sammodamānā gacchāma,<br>
pabbatāni vanāni ca.</p>
<p><a class='ref sc' id='sc15' href='#sc15'>SC 15</a><a class='ref ms' id='ms23J_1629' href='#ms23J_1629'>Ms 23J_1629</a><a class='ref msdiv' id='msdiv310' href='#msdiv310'>Msdiv 310</a><span class='var' id='note1177' title=' etthantare pāṭho sī , syā2, syā3, pā1 potthakesu' href='#note1177' title=' etthantare pāṭho sī , syā2, syā3, pā1 potthakesu'>Na maṃ migā uttasanti,<br>
araññe sāpadānipi</span>;<br>
Atha kena nu vaṇṇena,<br>
<span class='var' id='note1179' title='uttrase so migo mamaṃ (bj) | utrase so migo mamanti (pts1)' href='#note1179' title='uttrase so migo mamaṃ (bj) | utrase so migo mamanti (pts1)'>utrāsanti migā mamaṃ</span>”.</p>
<p><a class='ref sc' id='sc16' href='#sc16'>SC 16</a><a class='ref ms' id='ms23J_1630' href='#ms23J_1630'>Ms 23J_1630</a><a class='ref msdiv' id='msdiv311' href='#msdiv311'>Msdiv 311</a>“<span class='var' id='note1180' title='na taddasā (bj, pts1)' href='#note1180' title='na taddasā (bj, pts1)'>Na taṃ tasa</span> migo sāma,<br>
kiṃ tāhaṃ alikaṃ bhaṇe;<br>
Kodhalobhābhibhūtāhaṃ,<br>
usuṃ te taṃ <span class='var' id='note1181' title='avissajiṃ (s2, s3) | avissajīti (pts1)' href='#note1181' title='avissajiṃ (s2, s3) | avissajīti (pts1)'>avassajiṃ</span>.</p>
<p><a class='ref sc' id='sc17' href='#sc17'>SC 17</a><a class='ref ms' id='ms23J_1631' href='#ms23J_1631'>Ms 23J_1631</a><a class='ref msdiv' id='msdiv312' href='#msdiv312'>Msdiv 312</a>Kuto nu sāma āgamma,<br>
kassa vā pahito tuvaṃ;<br>
Udahāro nadiṃ gaccha,<br>
āgato migasammataṃ”.</p>
<p><a class='ref sc' id='sc18' href='#sc18'>SC 18</a><a class='pts' id='pts6.80' href='#pts6.80'></a><a class='ref ms' id='ms23J_1632' href='#ms23J_1632'>Ms 23J_1632</a><a class='ref msdiv' id='msdiv313' href='#msdiv313'>Msdiv 313</a>“Andhā mātāpitā mayhaṃ,<br>
te bharāmi brahāvane;<br>
Tesāhaṃ udakāhāro,<br>
āgato migasammataṃ.</p>
<p><a class='ref sc' id='sc19' href='#sc19'>SC 19</a><a class='ref ms' id='ms23J_1633' href='#ms23J_1633'>Ms 23J_1633</a><a class='ref msdiv' id='msdiv314' href='#msdiv314'>Msdiv 314</a>Atthi nesaṃ usāmattaṃ,<br>
atha sāhassa jīvitaṃ;<br>
Udakassa alābhena,<br>
maññe andhā marissare.</p>
<p><a class='ref sc' id='sc20' href='#sc20'>SC 20</a><a class='ref ms' id='ms23J_1634' href='#ms23J_1634'>Ms 23J_1634</a><a class='ref msdiv' id='msdiv315' href='#msdiv315'>Msdiv 315</a>Na me idaṃ tathā dukkhaṃ,<br>
labbhā hi pumunā idaṃ;<br>
Yañca ammaṃ na passāmi,<br>
taṃ me dukkhataraṃ ito.</p>
<p><a class='ref sc' id='sc21' href='#sc21'>SC 21</a><a class='ref ms' id='ms23J_1635' href='#ms23J_1635'>Ms 23J_1635</a><a class='ref msdiv' id='msdiv316' href='#msdiv316'>Msdiv 316</a>Na me idaṃ tathā dukkhaṃ,<br>
labbhā hi pumunā idaṃ;<br>
Yañca tātaṃ na passāmi,<br>
taṃ me dukkhataraṃ ito.</p>
<p><a class='ref sc' id='sc22' href='#sc22'>SC 22</a><a class='ref ms' id='ms23J_1636' href='#ms23J_1636'>Ms 23J_1636</a><a class='ref msdiv' id='msdiv317' href='#msdiv317'>Msdiv 317</a>Sā nūna kapaṇā ammā,<br>
cirarattāya <span class='var' id='note1182' title='rucchiti (pts1) | ruccati (mr)' href='#note1182' title='rucchiti (pts1) | ruccati (mr)'>rucchati</span>;<br>
Aḍḍharatte va ratte vā,<br>
nadīva <span class='var' id='note1183' title='avasussati (s2, s3)' href='#note1183' title='avasussati (s2, s3)'>avasucchati</span>.</p>
<p><a class='ref sc' id='sc23' href='#sc23'>SC 23</a><a class='ref ms' id='ms23J_1637' href='#ms23J_1637'>Ms 23J_1637</a><a class='ref msdiv' id='msdiv318' href='#msdiv318'>Msdiv 318</a>So nūna kapaṇo tāto,<br>
cirarattāya <span class='var' id='note1184' title='ruccati (mr)' href='#note1184' title='ruccati (mr)'>rucchati</span>;<br>
Aḍḍharatte va ratte vā,<br>
nadīva <span class='var' id='note1185' title='avasussati (s2, s3)' href='#note1185' title='avasussati (s2, s3)'>avasucchati</span>.</p>
<p><a class='ref sc' id='sc24' href='#sc24'>SC 24</a><a class='ref ms' id='ms23J_1638' href='#ms23J_1638'>Ms 23J_1638</a><a class='ref msdiv' id='msdiv319' href='#msdiv319'>Msdiv 319</a><span class='var' id='note1186' title='... pāricariyāya (bj, pts1)' href='#note1186' title='... pāricariyāya (bj, pts1)'>Uṭṭhānapādacariyāya</span>,<br>
pādasambāhanassa ca;<br>
Sāma tāta vilapantā,<br>
hiṇḍissanti brahāvane.</p>
<p><a class='ref sc' id='sc25' href='#sc25'>SC 25</a><a class='ref ms' id='ms23J_1639' href='#ms23J_1639'>Ms 23J_1639</a><a class='ref msdiv' id='msdiv320' href='#msdiv320'>Msdiv 320</a>Idampi dutiyaṃ sallaṃ,<br>
kampeti hadayaṃ mamaṃ;<br>
Yañca andhe na passāmi,<br>
<span class='var' id='note1187' title='maññe hessāmi (bj) | yañca hessāmi (pts1) | taṃ me hissāmi (mr)' href='#note1187' title='maññe hessāmi (bj) | yañca hessāmi (pts1) | taṃ me hissāmi (mr)'>maññe hissāmi</span> jīvitaṃ”.</p>
<p><a class='ref sc' id='sc26' href='#sc26'>SC 26</a><a class='pts' id='pts6.81' href='#pts6.81'></a><a class='ref ms' id='ms23J_1640' href='#ms23J_1640'>Ms 23J_1640</a><a class='ref msdiv' id='msdiv321' href='#msdiv321'>Msdiv 321</a>“Mā bāḷhaṃ paridevesi,<br>
sāma kalyāṇadassana;<br>
Ahaṃ kammakaro hutvā,<br>
bharissaṃ te brahāvane.</p>
<p><a class='ref sc' id='sc27' href='#sc27'>SC 27</a><a class='ref ms' id='ms23J_1641' href='#ms23J_1641'>Ms 23J_1641</a><a class='ref msdiv' id='msdiv322' href='#msdiv322'>Msdiv 322</a>Issatthe casmi kusalo,<br>
daḷhadhammoti vissuto;<br>
Ahaṃ kammakaro hutvā,<br>
bharissaṃ te brahāvane.</p>
<p><a class='ref sc' id='sc28' href='#sc28'>SC 28</a><a class='ref ms' id='ms23J_1642' href='#ms23J_1642'>Ms 23J_1642</a><a class='ref msdiv' id='msdiv323' href='#msdiv323'>Msdiv 323</a><span class='var' id='note1188' title='magānaṃ (mr)' href='#note1188' title='magānaṃ (mr)'>Migānaṃ</span> vighāsamanvesaṃ,<br>
Vanamūlaphalāni ca;<br>
Ahaṃ kammakaro hutvā,<br>
Bharissaṃ te brahāvane.</p>
<p><a class='ref sc' id='sc29' href='#sc29'>SC 29</a><a class='ref ms' id='ms23J_1643' href='#ms23J_1643'>Ms 23J_1643</a><a class='ref msdiv' id='msdiv324' href='#msdiv324'>Msdiv 324</a>Katamaṃ taṃ vanaṃ sāma,<br>
yattha mātāpitā tava;<br>
Ahaṃ te tathā bharissaṃ,<br>
yathā te abharī tuvaṃ”.</p>
<p><a class='ref sc' id='sc30' href='#sc30'>SC 30</a><a class='ref ms' id='ms23J_1644' href='#ms23J_1644'>Ms 23J_1644</a><a class='ref msdiv' id='msdiv325' href='#msdiv325'>Msdiv 325</a>“Ayaṃ ekapadī rāja,<br>
yoyaṃ ussīsake mama;<br>
Ito gantvā aḍḍhakosaṃ,<br>
tattha nesaṃ agārakaṃ;<br>
Yattha mātāpitā mayhaṃ,<br>
te bharassu ito gato.</p>
<p><a class='ref sc' id='sc31' href='#sc31'>SC 31</a><a class='pts' id='pts6.82' href='#pts6.82'></a><a class='ref ms' id='ms23J_1645' href='#ms23J_1645'>Ms 23J_1645</a><a class='ref msdiv' id='msdiv326' href='#msdiv326'>Msdiv 326</a>Namo te kāsirājatthu,<br>
namo te kāsivaḍḍhana;<br>
Andhā mātāpitā mayhaṃ,<br>
te bharassu brahāvane.</p>
<p><a class='ref sc' id='sc32' href='#sc32'>SC 32</a><a class='ref ms' id='ms23J_1646' href='#ms23J_1646'>Ms 23J_1646</a><a class='ref msdiv' id='msdiv327' href='#msdiv327'>Msdiv 327</a>Añjaliṃ te paggaṇhāmi,<br>
kāsirāja namatthu te;<br>
Mātaraṃ pitaraṃ mayhaṃ,<br>
vutto vajjāsi vandanaṃ”.</p>
<p><a class='ref sc' id='sc33' href='#sc33'>SC 33</a><a class='ref ms' id='ms23J_1647' href='#ms23J_1647'>Ms 23J_1647</a><a class='ref msdiv' id='msdiv328' href='#msdiv328'>Msdiv 328</a>Idaṃ vatvāna so sāmo,<br>
yuvā kalyāṇadassano;<br>
Mucchito visavegena,<br>
visaññī samapajjatha.</p>
<p><a class='ref sc' id='sc34' href='#sc34'>SC 34</a><a class='ref ms' id='ms23J_1648' href='#ms23J_1648'>Ms 23J_1648</a><a class='ref msdiv' id='msdiv329' href='#msdiv329'>Msdiv 329</a>Sa rājā paridevesi,<br>
bahuṃ kāruññasañhitaṃ;<br>
“Ajarāmarohaṃ āsiṃ,<br>
<span class='var' id='note1190' title='ajjahaññāmi (mr)' href='#note1190' title='ajjahaññāmi (mr)'>ajjetaṃ ñāmi</span> no pure;<br>
Sāmaṃ kālaṅkataṃ disvā,<br>
natthi maccussa nāgamo.</p>
<p><a class='ref sc' id='sc35' href='#sc35'>SC 35</a><a class='pts' id='pts6.83' href='#pts6.83'></a><a class='ref ms' id='ms23J_1649' href='#ms23J_1649'>Ms 23J_1649</a><a class='ref msdiv' id='msdiv330' href='#msdiv330'>Msdiv 330</a>Yassu maṃ paṭimanteti,<br>
savisena samappito;<br>
<span class='var' id='note1191' title='svajjevaṃ (bj) | svājjevaṅ (s2, s3) | svājjevaṃ (pts1)' href='#note1191' title='svajjevaṃ (bj) | svājjevaṅ (s2, s3) | svājjevaṃ (pts1)'>Svajja evaṃ</span> gate kāle,<br>
na kiñci mabhibhāsati.</p>
<p><a class='ref sc' id='sc36' href='#sc36'>SC 36</a><a class='ref ms' id='ms23J_1650' href='#ms23J_1650'>Ms 23J_1650</a><a class='ref msdiv' id='msdiv331' href='#msdiv331'>Msdiv 331</a>Nirayaṃ nūna gacchāmi,<br>
ettha me natthi saṃsayo;<br>
Tadā hi pakataṃ pāpaṃ,<br>
cirarattāya kibbisaṃ.</p>
<p><a class='ref sc' id='sc37' href='#sc37'>SC 37</a><a class='ref ms' id='ms23J_1651' href='#ms23J_1651'>Ms 23J_1651</a><a class='ref msdiv' id='msdiv332' href='#msdiv332'>Msdiv 332</a>Bhavanti tassa vattāro,<br>
gāme kibbisakārako;<br>
Araññe nimmanussamhi,<br>
ko maṃ vattumarahati.</p>
<p><a class='ref sc' id='sc38' href='#sc38'>SC 38</a><a class='ref ms' id='ms23J_1652' href='#ms23J_1652'>Ms 23J_1652</a><a class='ref msdiv' id='msdiv333' href='#msdiv333'>Msdiv 333</a>Sārayanti hi kammāni,<br>
gāme saṅgaccha māṇavā;<br>
Araññe nimmanussamhi,<br>
ko nu maṃ sārayissati”.</p>
<p><a class='ref sc' id='sc39' href='#sc39'>SC 39</a><a class='pts' id='pts6.84' href='#pts6.84'></a><a class='ref ms' id='ms23J_1653' href='#ms23J_1653'>Ms 23J_1653</a><a class='ref msdiv' id='msdiv334' href='#msdiv334'>Msdiv 334</a>Sā devatā antarahitā,<br>
pabbate gandhamādane;<br>
Raññova anukampāya,<br>
imā gāthā abhāsatha.</p>
<p><a class='ref sc' id='sc40' href='#sc40'>SC 40</a><a class='ref ms' id='ms23J_1654' href='#ms23J_1654'>Ms 23J_1654</a><a class='ref msdiv' id='msdiv335' href='#msdiv335'>Msdiv 335</a>“Āguṃ <span class='var' id='note1192' title='kari (bj, pts1)' href='#note1192' title='kari (bj, pts1)'>kira</span> mahārāja,<br>
<span class='var' id='note1193' title='akarā (bj)' href='#note1193' title='akarā (bj)'>akari</span> kamma dukkaṭaṃ;<br>
Adūsakā pitāputtā,<br>
tayo ekūsunā hatā.</p>
<p><a class='ref sc' id='sc41' href='#sc41'>SC 41</a><a class='ref ms' id='ms23J_1655' href='#ms23J_1655'>Ms 23J_1655</a><a class='ref msdiv' id='msdiv336' href='#msdiv336'>Msdiv 336</a>Ehi taṃ anusikkhāmi,<br>
yathā te sugatī siyā;<br>
Dhammenandhe vane posa,<br>
maññehaṃ sugatī tayā”.</p>
<p><a class='ref sc' id='sc42' href='#sc42'>SC 42</a><a class='ref ms' id='ms23J_1656' href='#ms23J_1656'>Ms 23J_1656</a><a class='ref msdiv' id='msdiv337' href='#msdiv337'>Msdiv 337</a>Sa rājā paridevitvā,<br>
bahuṃ kāruññasañhitaṃ;<br>
Udakakumbhamādāya,<br>
pakkāmi dakkhiṇāmukho.</p>
<p><a class='ref sc' id='sc43' href='#sc43'>SC 43</a><a class='pts' id='pts6.85' href='#pts6.85'></a><a class='ref ms' id='ms23J_1657' href='#ms23J_1657'>Ms 23J_1657</a><a class='ref msdiv' id='msdiv338' href='#msdiv338'>Msdiv 338</a>“Kassa nu eso padasaddo,<br>
manussasseva āgato;<br>
Neso sāmassa nigghoso,<br>
ko nu tvamasi mārisa.</p>
<p><a class='ref sc' id='sc44' href='#sc44'>SC 44</a><a class='ref ms' id='ms23J_1658' href='#ms23J_1658'>Ms 23J_1658</a><a class='ref msdiv' id='msdiv339' href='#msdiv339'>Msdiv 339</a>Santañhi sāmo vajati,<br>
santaṃ pādāni <span class='var' id='note1194' title='ñattati (bj)' href='#note1194' title='ñattati (bj)'>neyati</span>;<br>
Neso sāmassa nigghoso,<br>
ko nu tvamasi mārisa”.</p>
<p><a class='ref sc' id='sc45' href='#sc45'>SC 45</a><a class='ref ms' id='ms23J_1659' href='#ms23J_1659'>Ms 23J_1659</a><a class='ref msdiv' id='msdiv340' href='#msdiv340'>Msdiv 340</a>“Rājāhamasmi kāsīnaṃ,<br>
pīḷiyakkhoti maṃ vidū;<br>
Lobhā raṭṭhaṃ pahitvāna,<br>
migamesaṃ carāmahaṃ.</p>
<p><a class='ref sc' id='sc46' href='#sc46'>SC 46</a><a class='ref ms' id='ms23J_1660' href='#ms23J_1660'>Ms 23J_1660</a><a class='ref msdiv' id='msdiv341' href='#msdiv341'>Msdiv 341</a>Issatthe casmi kusalo,<br>
daḷhadhammoti vissuto;<br>
Nāgopi me na mucceyya,<br>
āgato usupātanaṃ”.</p>
<p><a class='ref sc' id='sc47' href='#sc47'>SC 47</a><a class='ref ms' id='ms23J_1661' href='#ms23J_1661'>Ms 23J_1661</a><a class='ref msdiv' id='msdiv342' href='#msdiv342'>Msdiv 342</a>“Svāgataṃ te mahārāja,<br>
atho te adurāgataṃ;<br>
Issarosi anuppatto,<br>
yaṃ idhatthi pavedaya.</p>
<p><a class='ref sc' id='sc48' href='#sc48'>SC 48</a><a class='ref ms' id='ms23J_1662' href='#ms23J_1662'>Ms 23J_1662</a><a class='ref msdiv' id='msdiv343' href='#msdiv343'>Msdiv 343</a>Tindukāni piyālāni,<br>
madhuke kāsumāriyo;<br>
Phalāni khuddakappāni,<br>
bhuñja rāja varaṃ varaṃ.</p>
<p><a class='ref sc' id='sc49' href='#sc49'>SC 49</a><a class='ref ms' id='ms23J_1663' href='#ms23J_1663'>Ms 23J_1663</a><a class='ref msdiv' id='msdiv344' href='#msdiv344'>Msdiv 344</a>Idampi pānīyaṃ sītaṃ,<br>
ābhataṃ girigabbharā;<br>
Tato piva mahārāja,<br>
sace tvaṃ abhikaṅkhasi”.</p>
<p><a class='ref sc' id='sc50' href='#sc50'>SC 50</a><a class='pts' id='pts6.86' href='#pts6.86'></a><a class='ref ms' id='ms23J_1664' href='#ms23J_1664'>Ms 23J_1664</a><a class='ref msdiv' id='msdiv345' href='#msdiv345'>Msdiv 345</a>“Nālaṃ andhā vane daṭṭhuṃ,<br>
ko nu vo phalamāhari;<br>
Anandhassevayaṃ sammā,<br>
nivāpo mayha khāyati”.</p>
<p><a class='ref sc' id='sc51' href='#sc51'>SC 51</a><a class='ref ms' id='ms23J_1665' href='#ms23J_1665'>Ms 23J_1665</a><a class='ref msdiv' id='msdiv346' href='#msdiv346'>Msdiv 346</a>“Daharo yuvā nātibrahā,<br>
sāmo kalyāṇadassano;<br>
Dīghassa kesā asitā,<br>
atho <span class='var' id='note1195' title='sunagga ... (s2, s3, pts1) | sonagga ... (mr)' href='#note1195' title='sunagga ... (s2, s3, pts1) | sonagga ... (mr)'>sūnaggavellitā</span>.</p>
<p><a class='ref sc' id='sc52' href='#sc52'>SC 52</a><a class='ref ms' id='ms23J_1666' href='#ms23J_1666'>Ms 23J_1666</a><a class='ref msdiv' id='msdiv347' href='#msdiv347'>Msdiv 347</a>So have phalamāharitvā,<br>
ito <span class='var' id='note1196' title='ādā (bj, pts1)' href='#note1196' title='ādā (bj, pts1)'>ādāya</span> kamaṇḍaluṃ;<br>
Nadiṃ gato udahāro,<br>
maññe na dūramāgato”.</p>
<p><a class='ref sc' id='sc53' href='#sc53'>SC 53</a><a class='ref ms' id='ms23J_1667' href='#ms23J_1667'>Ms 23J_1667</a><a class='ref msdiv' id='msdiv348' href='#msdiv348'>Msdiv 348</a>“Ahaṃ taṃ avadhiṃ sāmaṃ,<br>
yo tuyhaṃ paricārako;<br>
Yaṃ kumāraṃ pavedetha,<br>
sāmaṃ kalyāṇadassanaṃ.</p>
<p><a class='ref sc' id='sc54' href='#sc54'>SC 54</a><a class='ref ms' id='ms23J_1668' href='#ms23J_1668'>Ms 23J_1668</a><a class='ref msdiv' id='msdiv349' href='#msdiv349'>Msdiv 349</a>Dīghassa kesā asitā,<br>
atho sūnaggavellitā;<br>
Tesu lohitalittesu,<br>
seti sāmo mayā hato”.</p>
<p><a class='ref sc' id='sc55' href='#sc55'>SC 55</a><a class='pts' id='pts6.87' href='#pts6.87'></a><a class='ref ms' id='ms23J_1669' href='#ms23J_1669'>Ms 23J_1669</a><a class='ref msdiv' id='msdiv350' href='#msdiv350'>Msdiv 350</a>“Kena dukūla mantesi,<br>
hato sāmoti vādinā;<br>
Hato sāmoti sutvāna,<br>
hadayaṃ me pavedhati.</p>
<p><a class='ref sc' id='sc56' href='#sc56'>SC 56</a><a class='ref ms' id='ms23J_1670' href='#ms23J_1670'>Ms 23J_1670</a><a class='ref msdiv' id='msdiv351' href='#msdiv351'>Msdiv 351</a>Assatthasseva taruṇaṃ,<br>
pavāḷaṃ māluteritaṃ;<br>
Hato sāmoti sutvāna,<br>
hadayaṃ me pavedhati”.</p>
<p><a class='ref sc' id='sc57' href='#sc57'>SC 57</a><a class='ref ms' id='ms23J_1671' href='#ms23J_1671'>Ms 23J_1671</a><a class='ref msdiv' id='msdiv352' href='#msdiv352'>Msdiv 352</a>“Pārike kāsirājāyaṃ,<br>
so sāmaṃ migasammate;<br>
Kodhasā usunā vijjhi,<br>
tassa mā pāpamicchimhā”.</p>
<p><a class='ref sc' id='sc58' href='#sc58'>SC 58</a><a class='ref ms' id='ms23J_1672' href='#ms23J_1672'>Ms 23J_1672</a><a class='ref msdiv' id='msdiv353' href='#msdiv353'>Msdiv 353</a>“Kicchā laddho piyo putto,<br>
yo andhe abharī vane;<br>
Taṃ ekaputtaṃ ghātimhi,<br>
kathaṃ cittaṃ na kopaye”.</p>
<p><a class='ref sc' id='sc59' href='#sc59'>SC 59</a><a class='ref ms' id='ms23J_1673' href='#ms23J_1673'>Ms 23J_1673</a><a class='ref msdiv' id='msdiv354' href='#msdiv354'>Msdiv 354</a>“Kicchā laddho piyo putto,<br>
yo andhe abharī vane;<br>
Taṃ ekaputtaṃ ghātimhi,<br>
akkodhaṃ āhu paṇḍitā”.</p>
<p><a class='ref sc' id='sc60' href='#sc60'>SC 60</a><a class='ref ms' id='ms23J_1674' href='#ms23J_1674'>Ms 23J_1674</a><a class='ref msdiv' id='msdiv355' href='#msdiv355'>Msdiv 355</a>“Mā bāḷhaṃ paridevetha,<br>
hato sāmoti vādinā;<br>
Ahaṃ kammakaro hutvā,<br>
bharissāmi brahāvane.</p>
<p><a class='ref sc' id='sc61' href='#sc61'>SC 61</a><a class='ref ms' id='ms23J_1675' href='#ms23J_1675'>Ms 23J_1675</a><a class='ref msdiv' id='msdiv356' href='#msdiv356'>Msdiv 356</a>Issatthe casmi kusalo,<br>
daḷhadhammoti vissuto;<br>
Ahaṃ kammakaro hutvā,<br>
bharissāmi brahāvane.</p>
<p><a class='ref sc' id='sc62' href='#sc62'>SC 62</a><a class='ref ms' id='ms23J_1676' href='#ms23J_1676'>Ms 23J_1676</a><a class='ref msdiv' id='msdiv357' href='#msdiv357'>Msdiv 357</a>Migānaṃ vighāsamanvesaṃ,<br>
vanamūlaphalāni ca;<br>
Ahaṃ kammakaro hutvā,<br>
bharissāmi brahāvane”.</p>
<p><a class='ref sc' id='sc63' href='#sc63'>SC 63</a><a class='pts' id='pts6.88' href='#pts6.88'></a><a class='ref ms' id='ms23J_1677' href='#ms23J_1677'>Ms 23J_1677</a><a class='ref msdiv' id='msdiv358' href='#msdiv358'>Msdiv 358</a>“Nesa dhammo mahārāja,<br>
netaṃ amhesu kappati;<br>
Rājā tvamasi amhākaṃ,<br>
pāde vandāma te mayaṃ”.</p>
<p><a class='ref sc' id='sc64' href='#sc64'>SC 64</a><a class='ref ms' id='ms23J_1678' href='#ms23J_1678'>Ms 23J_1678</a><a class='ref msdiv' id='msdiv359' href='#msdiv359'>Msdiv 359</a>“Dhammaṃ nesādā bhaṇatha,<br>
katā apacitī tayā;<br>
Pitā <span class='var' id='note1197' title='tvamahi (?)' href='#note1197' title='tvamahi (?)'>tvamasi</span> amhākaṃ,<br>
mātā <span class='var' id='note1198' title='tvamahi (?)' href='#note1198' title='tvamahi (?)'>tvamasi</span> pārike”.</p>
<p><a class='ref sc' id='sc65' href='#sc65'>SC 65</a><a class='ref ms' id='ms23J_1679' href='#ms23J_1679'>Ms 23J_1679</a><a class='ref msdiv' id='msdiv360' href='#msdiv360'>Msdiv 360</a>“Namo te kāsirājatthu,<br>
namo te kāsivaḍḍhana;<br>
Añjaliṃ te paggaṇhāma,<br>
yāva sāmānupāpaya.</p>
<p><a class='ref sc' id='sc66' href='#sc66'>SC 66</a><a class='ref ms' id='ms23J_1680' href='#ms23J_1680'>Ms 23J_1680</a><a class='ref msdiv' id='msdiv361' href='#msdiv361'>Msdiv 361</a>Tassa pāde <span class='var' id='note1199' title='pamajjantā (bj) | pavaṭṭantā (pts1)' href='#note1199' title='pamajjantā (bj) | pavaṭṭantā (pts1)'>samajjantā</span>,<br>
mukhañca bhujadassanaṃ;<br>
Saṃsumbhamānā attānaṃ,<br>
kālamāgamayāmase”.</p>
<p><a class='ref sc' id='sc67' href='#sc67'>SC 67</a><a class='pts' id='pts6.89' href='#pts6.89'></a><a class='ref ms' id='ms23J_1681' href='#ms23J_1681'>Ms 23J_1681</a><a class='ref msdiv' id='msdiv362' href='#msdiv362'>Msdiv 362</a>“Brahā vāḷamigākiṇṇaṃ,<br>
ākāsantaṃva dissati;<br>
Yattha sāmo hato seti,<br>
candova patito chamā.</p>
<p><a class='ref sc' id='sc68' href='#sc68'>SC 68</a><a class='ref ms' id='ms23J_1682' href='#ms23J_1682'>Ms 23J_1682</a><a class='ref msdiv' id='msdiv363' href='#msdiv363'>Msdiv 363</a>Brahā vāḷamigākiṇṇaṃ,<br>
ākāsantaṃva dissati;<br>
Yattha sāmo hato seti,<br>
sūriyova patito chamā.</p>
<p><a class='ref sc' id='sc69' href='#sc69'>SC 69</a><a class='ref ms' id='ms23J_1683' href='#ms23J_1683'>Ms 23J_1683</a><a class='ref msdiv' id='msdiv364' href='#msdiv364'>Msdiv 364</a>Brahā vāḷamigākiṇṇaṃ,<br>
ākāsantaṃva dissati;<br>
Yattha sāmo hato seti,<br>
paṃsunā <span class='var' id='note1200' title='patikuṇṭhito (bj) | parikuṇṭhito (s2, s3, pts1)' href='#note1200' title='patikuṇṭhito (bj) | parikuṇṭhito (s2, s3, pts1)'>patikunthito</span>.</p>
<p><a class='ref sc' id='sc70' href='#sc70'>SC 70</a><a class='ref ms' id='ms23J_1684' href='#ms23J_1684'>Ms 23J_1684</a><a class='ref msdiv' id='msdiv365' href='#msdiv365'>Msdiv 365</a>Brahā vāḷamigākiṇṇaṃ,<br>
ākāsantaṃva dissati;<br>
Yattha sāmo hato seti,<br>
idheva vasathassame”.</p>
<p><a class='ref sc' id='sc71' href='#sc71'>SC 71</a><a class='ref ms' id='ms23J_1685' href='#ms23J_1685'>Ms 23J_1685</a><a class='ref msdiv' id='msdiv366' href='#msdiv366'>Msdiv 366</a>“Yadi tattha sahassāni,<br>
satāni <span class='var' id='note1201' title='nahutāni (bj, s2, s3, pts1)' href='#note1201' title='nahutāni (bj, s2, s3, pts1)'>niyutāni</span> ca;<br>
Nevamhākaṃ bhayaṃ koci,<br>
vane vāḷesu vijjati”.</p>
<p><a class='ref sc' id='sc72' href='#sc72'>SC 72</a><a class='ref ms' id='ms23J_1686' href='#ms23J_1686'>Ms 23J_1686</a><a class='ref msdiv' id='msdiv367' href='#msdiv367'>Msdiv 367</a>Tato andhānamādāya,<br>
kāsirājā brahāvane;<br>
Hatthe gahetvā pakkāmi,<br>
yattha sāmo hato ahu.</p>
<p><a class='ref sc' id='sc73' href='#sc73'>SC 73</a><a class='pts' id='pts6.90' href='#pts6.90'></a><a class='ref ms' id='ms23J_1687' href='#ms23J_1687'>Ms 23J_1687</a><a class='ref msdiv' id='msdiv368' href='#msdiv368'>Msdiv 368</a>Disvāna patitaṃ sāmaṃ,<br>
puttakaṃ paṃsukunthitaṃ;<br>
Apaviddhaṃ brahāraññe,<br>
candaṃva patitaṃ chamā.</p>
<p><a class='ref sc' id='sc74' href='#sc74'>SC 74</a><a class='ref ms' id='ms23J_1688' href='#ms23J_1688'>Ms 23J_1688</a><a class='ref msdiv' id='msdiv369' href='#msdiv369'>Msdiv 369</a>Disvāna patitaṃ sāmaṃ,<br>
puttakaṃ paṃsukunthitaṃ;<br>
Apaviddhaṃ brahāraññe,<br>
sūriyaṃva patitaṃ chamā.</p>
<p><a class='ref sc' id='sc75' href='#sc75'>SC 75</a><a class='ref ms' id='ms23J_1689' href='#ms23J_1689'>Ms 23J_1689</a><a class='ref msdiv' id='msdiv370' href='#msdiv370'>Msdiv 370</a>Disvāna patitaṃ sāmaṃ,<br>
puttakaṃ paṃsukunthitaṃ;<br>
Apaviddhaṃ brahāraññe,<br>
<span class='var' id='note1202' title='karuṇaṃ (bj, pts1)' href='#note1202' title='karuṇaṃ (bj, pts1)'>kalūnaṃ</span> paridevayuṃ.</p>
<p><a class='ref sc' id='sc76' href='#sc76'>SC 76</a><a class='ref ms' id='ms23J_1690' href='#ms23J_1690'>Ms 23J_1690</a><a class='ref msdiv' id='msdiv371' href='#msdiv371'>Msdiv 371</a>Disvāna patitaṃ sāmaṃ,<br>
puttakaṃ paṃsukunthitaṃ;<br>
Bāhā paggayha pakkanduṃ,<br>
“adhammo kira bho iti.</p>
<p><a class='ref sc' id='sc77' href='#sc77'>SC 77</a><a class='ref ms' id='ms23J_1691' href='#ms23J_1691'>Ms 23J_1691</a><a class='ref msdiv' id='msdiv372' href='#msdiv372'>Msdiv 372</a>Bāḷhaṃ kho tvaṃ pamattosi,<br>
sāma kalyāṇadassana;<br>
Yo <span class='var' id='note1203' title='svajjevaṃ (mr)' href='#note1203' title='svajjevaṃ (mr)'>ajjevaṃ</span> gate kāle,<br>
na kiñci mabhibhāsasi.</p>
<p><a class='ref sc' id='sc78' href='#sc78'>SC 78</a><a class='ref ms' id='ms23J_1692' href='#ms23J_1692'>Ms 23J_1692</a><a class='ref msdiv' id='msdiv373' href='#msdiv373'>Msdiv 373</a>Bāḷhaṃ kho tvaṃ padittosi,<br>
sāma kalyāṇadassana;<br>
Yo ajjevaṃ gate kāle,<br>
na kiñci mabhibhāsasi.</p>
<p><a class='ref sc' id='sc79' href='#sc79'>SC 79</a><a class='ref ms' id='ms23J_1693' href='#ms23J_1693'>Ms 23J_1693</a><a class='ref msdiv' id='msdiv374' href='#msdiv374'>Msdiv 374</a>Bāḷhaṃ kho tvaṃ pakuddhosi,<br>
sāma kalyāṇadassana;<br>
Yo ajjevaṃ gate kāle,<br>
na kiñci mabhibhāsasi.</p>
<p><a class='ref sc' id='sc80' href='#sc80'>SC 80</a><a class='ref ms' id='ms23J_1694' href='#ms23J_1694'>Ms 23J_1694</a><a class='ref msdiv' id='msdiv375' href='#msdiv375'>Msdiv 375</a>Bāḷhaṃ kho tvaṃ pasuttosi,<br>
sāma kalyāṇadassana;<br>
Yo ajjevaṃ gate kāle,<br>
na kiñci mabhibhāsasi.</p>
<p><a class='ref sc' id='sc81' href='#sc81'>SC 81</a><a class='ref ms' id='ms23J_1695' href='#ms23J_1695'>Ms 23J_1695</a><a class='ref msdiv' id='msdiv376' href='#msdiv376'>Msdiv 376</a>Bāḷhaṃ kho tvaṃ vimanosi,<br>
sāma kalyāṇadassana;<br>
Yo ajjevaṃ gate kāle,<br>
na kiñci mabhibhāsasi.</p>
<p><a class='ref sc' id='sc82' href='#sc82'>SC 82</a><a class='ref ms' id='ms23J_1696' href='#ms23J_1696'>Ms 23J_1696</a><a class='ref msdiv' id='msdiv377' href='#msdiv377'>Msdiv 377</a>Jaṭaṃ valinaṃ <span class='var' id='note1204' title='paṅkagataṃ (bj, pts1)' href='#note1204' title='paṅkagataṃ (bj, pts1)'>paṃsugataṃ</span>,<br>
ko dāni <span class='var' id='note1205' title='saṇṭhapessāmi (bj)' href='#note1205' title='saṇṭhapessāmi (bj)'>saṇṭhapessati</span>;<br>
Sāmo ayaṃ kālaṅkato,<br>
andhānaṃ paricārako.</p>
<p><a class='ref sc' id='sc83' href='#sc83'>SC 83</a><a class='ref ms' id='ms23J_1697' href='#ms23J_1697'>Ms 23J_1697</a><a class='ref msdiv' id='msdiv378' href='#msdiv378'>Msdiv 378</a>Ko me <span class='var' id='note1206' title='ce sammajjanādāya (bj) | no sammajjanādāya (s2, s3) | vā sammajjanādāya (pts1)' href='#note1206' title='ce sammajjanādāya (bj) | no sammajjanādāya (s2, s3) | vā sammajjanādāya (pts1)'>sammajjamādāya</span>,<br>
sammajjissati assamaṃ;<br>
Sāmo ayaṃ kālaṅkato,<br>
andhānaṃ paricārako.</p>
<p><a class='ref sc' id='sc84' href='#sc84'>SC 84</a><a class='ref ms' id='ms23J_1698' href='#ms23J_1698'>Ms 23J_1698</a><a class='ref msdiv' id='msdiv379' href='#msdiv379'>Msdiv 379</a>Ko dāni nhāpayissati,<br>
sītenuṇhodakena ca;<br>
Sāmo ayaṃ kālaṅkato,<br>
andhānaṃ paricārako.</p>
<p><a class='ref sc' id='sc85' href='#sc85'>SC 85</a><a class='pts' id='pts6.91' href='#pts6.91'></a><a class='ref ms' id='ms23J_1699' href='#ms23J_1699'>Ms 23J_1699</a><a class='ref msdiv' id='msdiv380' href='#msdiv380'>Msdiv 380</a>Ko dāni bhojayissati,<br>
vanamūlaphalāni ca;<br>
Sāmo ayaṃ kālaṅkato,<br>
andhānaṃ paricārako”.</p>
<p><a class='ref sc' id='sc86' href='#sc86'>SC 86</a><a class='ref ms' id='ms23J_1700' href='#ms23J_1700'>Ms 23J_1700</a><a class='ref msdiv' id='msdiv381' href='#msdiv381'>Msdiv 381</a>Disvāna patitaṃ sāmaṃ,<br>
puttakaṃ paṃsukunthitaṃ;<br>
Aṭṭitā puttasokena,<br>
mātā saccaṃ abhāsatha.</p>
<p><a class='ref sc' id='sc87' href='#sc87'>SC 87</a><a class='ref ms' id='ms23J_1701' href='#ms23J_1701'>Ms 23J_1701</a><a class='ref msdiv' id='msdiv382' href='#msdiv382'>Msdiv 382</a>“Yena saccenayaṃ sāmo,<br>
dhammacārī pure ahu;<br>
Etena saccavajjena,<br>
visaṃ sāmassa haññatu.</p>
<p><a class='ref sc' id='sc88' href='#sc88'>SC 88</a><a class='ref ms' id='ms23J_1702' href='#ms23J_1702'>Ms 23J_1702</a><a class='ref msdiv' id='msdiv383' href='#msdiv383'>Msdiv 383</a>Yena saccenayaṃ sāmo,<br>
brahmacārī pure ahu;<br>
Etena saccavajjena,<br>
visaṃ sāmassa haññatu.</p>
<p><a class='ref sc' id='sc89' href='#sc89'>SC 89</a><a class='ref ms' id='ms23J_1703' href='#ms23J_1703'>Ms 23J_1703</a><a class='ref msdiv' id='msdiv384' href='#msdiv384'>Msdiv 384</a>Yena saccenayaṃ sāmo,<br>
saccavādī pure ahu;<br>
Etena saccavajjena,<br>
visaṃ sāmassa haññatu.</p>
<p><a class='ref sc' id='sc90' href='#sc90'>SC 90</a><a class='ref ms' id='ms23J_1704' href='#ms23J_1704'>Ms 23J_1704</a><a class='ref msdiv' id='msdiv385' href='#msdiv385'>Msdiv 385</a>Yena saccenayaṃ sāmo,<br>
<span class='var' id='note1207' title='mātāpetibharo (s2, s3) | mātāpittibharo (mr)' href='#note1207' title='mātāpetibharo (s2, s3) | mātāpittibharo (mr)'>mātāpettibharo</span> ahu;<br>
Etena saccavajjena,<br>
visaṃ sāmassa haññatu.</p>
<p><a class='ref sc' id='sc91' href='#sc91'>SC 91</a><a class='ref ms' id='ms23J_1705' href='#ms23J_1705'>Ms 23J_1705</a><a class='ref msdiv' id='msdiv386' href='#msdiv386'>Msdiv 386</a>Yena saccenayaṃ sāmo,<br>
kule jeṭṭhāpacāyiko;<br>
Etena saccavajjena,<br>
visaṃ sāmassa haññatu.</p>
<p><a class='ref sc' id='sc92' href='#sc92'>SC 92</a><a class='ref ms' id='ms23J_1706' href='#ms23J_1706'>Ms 23J_1706</a><a class='ref msdiv' id='msdiv387' href='#msdiv387'>Msdiv 387</a>Yena saccenayaṃ sāmo,<br>
pāṇā piyataro mama;<br>
Etena saccavajjena,<br>
visaṃ sāmassa haññatu.</p>
<p><a class='ref sc' id='sc93' href='#sc93'>SC 93</a><a class='ref ms' id='ms23J_1707' href='#ms23J_1707'>Ms 23J_1707</a><a class='ref msdiv' id='msdiv388' href='#msdiv388'>Msdiv 388</a>Yaṃ <span class='var' id='note1208' title='kiñcatthi (bj, pts1)' href='#note1208' title='kiñcatthi (bj, pts1)'>kiñcitthi</span> kataṃ puññaṃ,<br>
Mayhañceva pitucca te;<br>
Sabbena tena kusalena,<br>
Visaṃ sāmassa haññatu”.</p>
<p><a class='ref sc' id='sc94' href='#sc94'>SC 94</a><a class='pts' id='pts6.92' href='#pts6.92'></a><a class='ref ms' id='ms23J_1708' href='#ms23J_1708'>Ms 23J_1708</a><a class='ref msdiv' id='msdiv389' href='#msdiv389'>Msdiv 389</a>Disvāna patitaṃ sāmaṃ,<br>
puttakaṃ paṃsukunthitaṃ;<br>
Aṭṭito puttasokena,<br>
pitā saccaṃ abhāsatha.</p>
<p><a class='ref sc' id='sc95' href='#sc95'>SC 95</a><a class='ref ms' id='ms23J_1709' href='#ms23J_1709'>Ms 23J_1709</a><a class='ref msdiv' id='msdiv390' href='#msdiv390'>Msdiv 390</a>“Yena saccenayaṃ sāmo,<br>
dhammacārī pure ahu;<br>
Etena saccavajjena,<br>
visaṃ sāmassa haññatu.</p>
<p><a class='ref sc' id='sc96' href='#sc96'>SC 96</a><a class='ref ms' id='ms23J_1710' href='#ms23J_1710'>Ms 23J_1710</a><a class='ref msdiv' id='msdiv391' href='#msdiv391'>Msdiv 391</a>Yena saccenayaṃ sāmo,<br>
brahmacārī pure ahu;<br>
Etena saccavajjena,<br>
visaṃ sāmassa haññatu.</p>
<p><a class='ref sc' id='sc97' href='#sc97'>SC 97</a><a class='ref ms' id='ms23J_1711' href='#ms23J_1711'>Ms 23J_1711</a><a class='ref msdiv' id='msdiv392' href='#msdiv392'>Msdiv 392</a>Yena saccenayaṃ sāmo,<br>
saccavādī pure ahu;<br>
Etena saccavajjena,<br>
visaṃ sāmassa haññatu.</p>
<p><a class='ref sc' id='sc98' href='#sc98'>SC 98</a><a class='ref ms' id='ms23J_1712' href='#ms23J_1712'>Ms 23J_1712</a><a class='ref msdiv' id='msdiv393' href='#msdiv393'>Msdiv 393</a>Yena saccenayaṃ sāmo,<br>
mātāpettibharo ahu;<br>
Etena saccavajjena,<br>
visaṃ sāmassa haññatu.</p>
<p><a class='ref sc' id='sc99' href='#sc99'>SC 99</a><a class='ref ms' id='ms23J_1713' href='#ms23J_1713'>Ms 23J_1713</a><a class='ref msdiv' id='msdiv394' href='#msdiv394'>Msdiv 394</a>Yena saccenayaṃ sāmo,<br>
kule jeṭṭhāpacāyiko;<br>
Etena saccavajjena,<br>
visaṃ sāmassa haññatu.</p>
<p><a class='ref sc' id='sc100' href='#sc100'>SC 100</a><a class='ref ms' id='ms23J_1714' href='#ms23J_1714'>Ms 23J_1714</a><a class='ref msdiv' id='msdiv395' href='#msdiv395'>Msdiv 395</a>Yena saccenayaṃ sāmo,<br>
pāṇā piyataro mama;<br>
Etena saccavajjena,<br>
visaṃ sāmassa haññatu.</p>
<p><a class='ref sc' id='sc101' href='#sc101'>SC 101</a><a class='ref ms' id='ms23J_1715' href='#ms23J_1715'>Ms 23J_1715</a><a class='ref msdiv' id='msdiv396' href='#msdiv396'>Msdiv 396</a>Yaṃ <span class='var' id='note1209' title='kiñcatthi (bj, pts1)' href='#note1209' title='kiñcatthi (bj, pts1)'>kiñcitthi</span> kataṃ puññaṃ,<br>
Mayhañceva mātucca te;<br>
Sabbena tena kusalena,<br>
Visaṃ sāmassa haññatu.</p>
<p><a class='ref sc' id='sc102' href='#sc102'>SC 102</a><a class='ref ms' id='ms23J_1716' href='#ms23J_1716'>Ms 23J_1716</a><a class='ref msdiv' id='msdiv397' href='#msdiv397'>Msdiv 397</a>Sā devatā antarahitā,<br>
pabbate gandhamādane;<br>
Sāmassa anukampāya,<br>
imaṃ saccaṃ abhāsatha.</p>
<p><a class='ref sc' id='sc103' href='#sc103'>SC 103</a><a class='ref ms' id='ms23J_1717' href='#ms23J_1717'>Ms 23J_1717</a><a class='ref msdiv' id='msdiv398' href='#msdiv398'>Msdiv 398</a>Pabbatyāhaṃ gandhamādane,<br>
<span class='var' id='note1210' title='ciraṃ rattaṃ nivāsinī (s2, s3)' href='#note1210' title='ciraṃ rattaṃ nivāsinī (s2, s3)'>cirarattanivāsinī</span>;<br>
Na me piyataro koci,<br>
añño <span class='var' id='note1211' title='sāmā na (bj, pts1)' href='#note1211' title='sāmā na (bj, pts1)'>sāmena</span> vijjati;<br>
Etena saccavajjena,<br>
visaṃ sāmassa haññatu.</p>
<p><a class='ref sc' id='sc104' href='#sc104'>SC 104</a><a class='ref ms' id='ms23J_1718' href='#ms23J_1718'>Ms 23J_1718</a><a class='ref msdiv' id='msdiv399' href='#msdiv399'>Msdiv 399</a>Sabbe vanā gandhamayā,<br>
pabbate gandhamādane;<br>
Etena saccavajjena,<br>
visaṃ sāmassa haññatu”.</p>
<p><a class='ref sc' id='sc105' href='#sc105'>SC 105</a><a class='ref ms' id='ms23J_1719' href='#ms23J_1719'>Ms 23J_1719</a><a class='ref msdiv' id='msdiv400' href='#msdiv400'>Msdiv 400</a>Tesaṃ lālappamānānaṃ,<br>
bahuṃ kāruññasañhitaṃ;<br>
Khippaṃ sāmo samuṭṭhāsi,<br>
yuvā kalyāṇadassano.</p>
<p><a class='ref sc' id='sc106' href='#sc106'>SC 106</a><a class='pts' id='pts6.93' href='#pts6.93'></a><a class='ref ms' id='ms23J_1720' href='#ms23J_1720'>Ms 23J_1720</a><a class='ref msdiv' id='msdiv401' href='#msdiv401'>Msdiv 401</a>“Sāmohamasmi <span class='var' id='note1212' title='bhaddante (mr)' href='#note1212' title='bhaddante (mr)'>bhaddaṃ vo</span>,<br>
Sotthināmhi samuṭṭhito;<br>
Mā bāḷhaṃ paridevetha,<br>
Mañjunābhivadetha maṃ”.</p>
<p><a class='ref sc' id='sc107' href='#sc107'>SC 107</a><a class='ref ms' id='ms23J_1721' href='#ms23J_1721'>Ms 23J_1721</a><a class='ref msdiv' id='msdiv402' href='#msdiv402'>Msdiv 402</a>“Svāgataṃ te mahārāja,<br>
atho te adurāgataṃ;<br>
Issarosi anuppatto,<br>
yaṃ idhatthi pavedaya.</p>
<p><a class='ref sc' id='sc108' href='#sc108'>SC 108</a><a class='ref ms' id='ms23J_1722' href='#ms23J_1722'>Ms 23J_1722</a><a class='ref msdiv' id='msdiv403' href='#msdiv403'>Msdiv 403</a>Tindukāni piyālāni,<br>
madhuke kāsumāriyo;<br>
Phalāni khuddakappāni,<br>
bhuñja rāja varaṃ varaṃ.</p>
<p><a class='ref sc' id='sc109' href='#sc109'>SC 109</a><a class='ref ms' id='ms23J_1723' href='#ms23J_1723'>Ms 23J_1723</a><a class='ref msdiv' id='msdiv404' href='#msdiv404'>Msdiv 404</a>Atthi me pānīyaṃ sītaṃ,<br>
ābhataṃ girigabbharā;<br>
Tato piva mahārāja,<br>
sace tvaṃ abhikaṅkhasi”.</p>
<p><a class='ref sc' id='sc110' href='#sc110'>SC 110</a><a class='ref ms' id='ms23J_1724' href='#ms23J_1724'>Ms 23J_1724</a><a class='ref msdiv' id='msdiv405' href='#msdiv405'>Msdiv 405</a>“Sammuyhāmi pamuyhāmi,<br>
sabbā muyhanti me disā;<br>
Petaṃ taṃ sāma maddakkhiṃ,<br>
ko nu tvaṃ sāma jīvasi”.</p>
<p><a class='ref sc' id='sc111' href='#sc111'>SC 111</a><a class='ref ms' id='ms23J_1725' href='#ms23J_1725'>Ms 23J_1725</a><a class='ref msdiv' id='msdiv406' href='#msdiv406'>Msdiv 406</a>“Api jīvaṃ mahārāja,<br>
purisaṃ gāḷhavedanaṃ;<br>
Upanītamanasaṅkappaṃ,<br>
jīvantaṃ maññate mataṃ.</p>
<p><a class='ref sc' id='sc112' href='#sc112'>SC 112</a><a class='ref ms' id='ms23J_1726' href='#ms23J_1726'>Ms 23J_1726</a><a class='ref msdiv' id='msdiv407' href='#msdiv407'>Msdiv 407</a>Api jīvaṃ mahārāja,<br>
purisaṃ gāḷhavedanaṃ;<br>
Taṃ nirodhagataṃ santaṃ,<br>
jīvantaṃ maññate mataṃ.</p>
<p><a class='ref sc' id='sc113' href='#sc113'>SC 113</a><a class='pts' id='pts6.94' href='#pts6.94'></a><a class='ref ms' id='ms23J_1727' href='#ms23J_1727'>Ms 23J_1727</a><a class='ref msdiv' id='msdiv408' href='#msdiv408'>Msdiv 408</a>Yo mātaraṃ pitaraṃ vā,<br>
macco dhammena posati;<br>
Devāpi naṃ tikicchanti,<br>
mātāpettibharaṃ naraṃ.</p>
<p><a class='ref sc' id='sc114' href='#sc114'>SC 114</a><a class='ref ms' id='ms23J_1728' href='#ms23J_1728'>Ms 23J_1728</a><a class='ref msdiv' id='msdiv409' href='#msdiv409'>Msdiv 409</a>Yo mātaraṃ pitaraṃ vā,<br>
macco dhammena posati;<br>
Idheva naṃ pasaṃsanti,<br>
pecca sagge pamodati”.</p>
<p><a class='ref sc' id='sc115' href='#sc115'>SC 115</a><a class='ref ms' id='ms23J_1729' href='#ms23J_1729'>Ms 23J_1729</a><a class='ref msdiv' id='msdiv410' href='#msdiv410'>Msdiv 410</a>“Esa bhiyyo pamuyhāmi,<br>
Sabbā muyhanti me disā;<br>
<span class='var' id='note1213' title='saraṇaṃ sāma gacchāmi (s2, s3, mr)' href='#note1213' title='saraṇaṃ sāma gacchāmi (s2, s3, mr)'>Saraṇaṃ taṃ sāma gacchāmi</span>,<br>
Tvañca me saraṇaṃ bhava”.</p>
<p><a class='ref sc' id='sc116' href='#sc116'>SC 116</a><a class='ref ms' id='ms23J_1730' href='#ms23J_1730'>Ms 23J_1730</a><a class='ref msdiv' id='msdiv411' href='#msdiv411'>Msdiv 411</a>“Dhammaṃ cara mahārāja,<br>
mātāpitūsu khattiya;<br>
Idha dhammaṃ caritvāna,<br>
rāja saggaṃ gamissasi.</p>
<p><a class='ref sc' id='sc117' href='#sc117'>SC 117</a><a class='ref ms' id='ms23J_1731' href='#ms23J_1731'>Ms 23J_1731</a><a class='ref msdiv' id='msdiv412' href='#msdiv412'>Msdiv 412</a>Dhammaṃ cara mahārāja,<br>
puttadāresu khattiya;<br>
Idha dhammaṃ caritvāna,<br>
rāja saggaṃ gamissasi.</p>
<p><a class='ref sc' id='sc118' href='#sc118'>SC 118</a><a class='ref ms' id='ms23J_1732' href='#ms23J_1732'>Ms 23J_1732</a><a class='ref msdiv' id='msdiv413' href='#msdiv413'>Msdiv 413</a>Dhammaṃ cara mahārāja,<br>
mittāmaccesu khattiya;<br>
Idha dhammaṃ caritvāna,<br>
rāja saggaṃ gamissasi.</p>
<p><a class='ref sc' id='sc119' href='#sc119'>SC 119</a><a class='ref ms' id='ms23J_1733' href='#ms23J_1733'>Ms 23J_1733</a><a class='ref msdiv' id='msdiv414' href='#msdiv414'>Msdiv 414</a>Dhammaṃ cara mahārāja,<br>
vāhanesu balesu ca;<br>
Idha dhammaṃ caritvāna,<br>
rāja saggaṃ gamissasi.</p>
<p><a class='ref sc' id='sc120' href='#sc120'>SC 120</a><a class='ref ms' id='ms23J_1734' href='#ms23J_1734'>Ms 23J_1734</a><a class='ref msdiv' id='msdiv415' href='#msdiv415'>Msdiv 415</a>Dhammaṃ cara mahārāja,<br>
gāmesu nigamesu ca;<br>
Idha dhammaṃ caritvāna,<br>
rāja saggaṃ gamissasi.</p>
<p><a class='ref sc' id='sc121' href='#sc121'>SC 121</a><a class='ref ms' id='ms23J_1735' href='#ms23J_1735'>Ms 23J_1735</a><a class='ref msdiv' id='msdiv416' href='#msdiv416'>Msdiv 416</a>Dhammaṃ cara mahārāja,<br>
raṭṭhesu janapadesu ca;<br>
Idha dhammaṃ caritvāna,<br>
rāja saggaṃ gamissasi.</p>
<p><a class='ref sc' id='sc122' href='#sc122'>SC 122</a><a class='ref ms' id='ms23J_1736' href='#ms23J_1736'>Ms 23J_1736</a><a class='ref msdiv' id='msdiv417' href='#msdiv417'>Msdiv 417</a>Dhammaṃ cara mahārāja,<br>
samaṇabrāhmaṇesu ca;<br>
Idha dhammaṃ caritvāna,<br>
rāja saggaṃ gamissasi.</p>
<p><a class='ref sc' id='sc123' href='#sc123'>SC 123</a><a class='ref ms' id='ms23J_1737' href='#ms23J_1737'>Ms 23J_1737</a><a class='ref msdiv' id='msdiv418' href='#msdiv418'>Msdiv 418</a>Dhammaṃ cara mahārāja,<br>
migapakkhīsu khattiya;<br>
Idha dhammaṃ caritvāna,<br>
rāja saggaṃ gamissasi.</p>
<p><a class='ref sc' id='sc124' href='#sc124'>SC 124</a><a class='ref ms' id='ms23J_1738' href='#ms23J_1738'>Ms 23J_1738</a><a class='ref msdiv' id='msdiv419' href='#msdiv419'>Msdiv 419</a>Dhammaṃ cara mahārāja,<br>
dhammo ciṇṇo sukhāvaho;<br>
Idha dhammaṃ caritvāna,<br>
rāja saggaṃ gamissasi.</p>
<p><a class='ref sc' id='sc125' href='#sc125'>SC 125</a><a class='ref ms' id='ms23J_1739' href='#ms23J_1739'>Ms 23J_1739</a><a class='ref msdiv' id='msdiv420' href='#msdiv420'>Msdiv 420</a>Dhammaṃ cara mahārāja,<br>
saindā devā sabrahmakā;<br>
Suciṇṇena divaṃ pattā,<br>
mā dhammaṃ rāja pāmado”ti.</p>
</blockquote>
<p class='endsutta'><a class='ref sc' id='sc126' href='#sc126'>SC 126</a><a class='ref ms' id='ms23J_1740' href='#ms23J_1740'>Ms 23J_1740</a><span class='var' id='note1214' title='sāmajātakaṃ (bj, pts1)' href='#note1214' title='sāmajātakaṃ (bj, pts1)'>Suvaṇṇasāmajātakaṃ</span> tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
