<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja365' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Vaṇṇārohavagga</li>
</ul>
<h1>365. Ahituṇḍikajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts3.198' href='#pts3.198'></a><a class='ref ms' id='ms22J_1241' href='#ms22J_1241'>Ms 22J_1241</a><a class='ref msdiv' id='msdiv80' href='#msdiv80'>Msdiv 80</a>“Dhuttomhi samma sumukha,<br>
jūte akkhaparājito;<br>
<span class='var' id='note705' title='sevehi (si, pts1)' href='#note705' title='sevehi (si, pts1)'>Harehi</span> ambapakkāni,<br>
vīriyaṃ te bhakkhayāmase”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1242' href='#ms22J_1242'>Ms 22J_1242</a><a class='ref msdiv' id='msdiv81' href='#msdiv81'>Msdiv 81</a>“Alikaṃ vata maṃ samma,<br>
abhūtena pasaṃsasi;<br>
Ko te suto vā diṭṭho vā,<br>
sumukho nāma makkaṭo.</p>
<p><a class='ref sc' id='sc3' href='#sc3'>SC 3</a><a class='pts' id='pts3.199' href='#pts3.199'></a><a class='ref ms' id='ms22J_1243' href='#ms22J_1243'>Ms 22J_1243</a><a class='ref msdiv' id='msdiv82' href='#msdiv82'>Msdiv 82</a>Ajjāpi me <span class='var' id='note706' title='me tvaṃ manasi (bj) | te maṃ sarasi (mr)' href='#note706' title='me tvaṃ manasi (bj) | te maṃ sarasi (mr)'>taṃ manasi</span>,<br>
yaṃ maṃ tvaṃ ahituṇḍika;<br>
Dhaññāpaṇaṃ pavisitvā,<br>
<span class='var' id='note707' title='mutto (mr)' href='#note707' title='mutto (mr)'>matto</span> chātaṃ hanāsi maṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1244' href='#ms22J_1244'>Ms 22J_1244</a><a class='ref msdiv' id='msdiv83' href='#msdiv83'>Msdiv 83</a>Tāhaṃ saraṃ dukkhaseyyaṃ,<br>
api rajjampi kāraye;<br>
Nevāhaṃ yācito dajjaṃ,<br>
tathā hi bhayatajjito.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1245' href='#ms22J_1245'>Ms 22J_1245</a><a class='ref msdiv' id='msdiv84' href='#msdiv84'>Msdiv 84</a>Yañca jaññā kule jātaṃ,<br>
Gabbhe tittaṃ amacchariṃ;<br>
Tena sakhiñca mittañca,<br>
Dhīro sandhātumarahatī”ti.</p>
</blockquote>
<p class='endsutta'><a class='ref sc' id='sc6' href='#sc6'>SC 6</a><a class='ref ms' id='ms22J_1246' href='#ms22J_1246'>Ms 22J_1246</a><span class='var' id='note708' title='ahiguṇḍikajātakaṃ (pts1)' href='#note708' title='ahiguṇḍikajātakaṃ (pts1)'>Ahituṇḍikajātakaṃ</span> pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
