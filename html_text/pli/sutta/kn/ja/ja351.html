<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja351' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Maṇikuṇḍalavagga</li>
</ul>
<h1>351. Maṇikuṇḍalajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts3.153' href='#pts3.153'></a><a class='ref ms' id='ms22J_1146' href='#ms22J_1146'>Ms 22J_1146</a><a class='ref msdiv' id='msdiv1' href='#msdiv1'>Msdiv 1</a>“Jīno rathassaṃ maṇikuṇḍale ca,<br>
Putte ca dāre ca tatheva jīno;<br>
Sabbesu bhogesu <span class='var' id='note646' title='asesitesu (bj, pts1) | asesikesu (mr)' href='#note646' title='asesitesu (bj, pts1) | asesikesu (mr)'>asesakesu</span>,<br>
Kasmā na santappasi sokakāle”.</p>
<p><a class='ref sc' id='sc2' href='#sc2'>SC 2</a><a class='pts' id='pts3.154' href='#pts3.154'></a><a class='ref ms' id='ms22J_1147' href='#ms22J_1147'>Ms 22J_1147</a><a class='ref msdiv' id='msdiv2' href='#msdiv2'>Msdiv 2</a>“Pubbeva maccaṃ vijahanti bhogā,<br>
<span class='var' id='note648' title='ca ne (pts1) | dhane (mr)' href='#note648' title='ca ne (pts1) | dhane (mr)'>Macco vā te</span> pubbataraṃ jahāti;<br>
Asassatā bhogino kāmakāmi,<br>
Tasmā na socāmahaṃ sokakāle.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_1148' href='#ms22J_1148'>Ms 22J_1148</a><a class='ref msdiv' id='msdiv3' href='#msdiv3'>Msdiv 3</a>Udeti <span class='var' id='note649' title='pūreti khīyati (s2, s3)' href='#note649' title='pūreti khīyati (s2, s3)'>āpūrati veti</span> cando,<br>
<span class='var' id='note650' title='atthaṅgametvāna (s2, s3) | andhaṃ tapetvāna (mr)' href='#note650' title='atthaṅgametvāna (s2, s3) | andhaṃ tapetvāna (mr)'>Atthaṃ tapetvāna</span> paleti sūriyo;<br>
<span class='var' id='note651' title='vijitā (s2, s3)' href='#note651' title='vijitā (s2, s3)'>Viditā</span> mayā sattuka lokadhammā,<br>
Tasmā na socāmahaṃ sokakāle”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_1149' href='#ms22J_1149'>Ms 22J_1149</a><a class='ref msdiv' id='msdiv4' href='#msdiv4'>Msdiv 4</a>“Alaso gihī kāmabhogī na sādhu,<br>
Asaññato pabbajito na sādhu;<br>
Rājā na sādhu anisammakārī,<br>
Yo paṇḍito kodhano taṃ na sādhu.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_1150' href='#ms22J_1150'>Ms 22J_1150</a><a class='ref msdiv' id='msdiv5' href='#msdiv5'>Msdiv 5</a>Nisamma khattiyo kayirā,<br>
nānisamma disampati;<br>
Nisammakārino <span class='var' id='note652' title='rañño (bj, s2, s3)' href='#note652' title='rañño (bj, s2, s3)'>rāja</span>,<br>
yaso kitti ca vaḍḍhatī”ti.</p>
</blockquote>
<p class='endsutta'><a class='ref sc' id='sc6' href='#sc6'>SC 6</a><a class='ref ms' id='ms22J_1151' href='#ms22J_1151'>Ms 22J_1151</a>Maṇikuṇḍalajātakaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
