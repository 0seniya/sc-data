<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja446' lang='pli'>
<header>
<ul>
<li class='division'>Jātaka</li>
<li>Dasakanipāta</li>
<li>Catudvāravagga</li>
</ul>
<h1>446. Takkalajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.46</a><a class='ref ms' id='ms22J_1997' href='#ms22J_1997'>Ms 22J_1997</a><a class='ref msdiv' id='msdiv82' href='#msdiv82'>Msdiv 82</a>“Na <span class='var' id='note1171' title='takkaḷā (pts1)'>takkalā</span> santi na <span class='var' id='note1172' title='ālupāni (bj, s2, s3, pts1)' href='#note1171' title='takkaḷā (pts1)'>takkalā</span> santi na <span class='var' id='note1172' title='ālupāni (bj, s2, s3, pts1)'>āluvāni</span>,<br>
Na biḷāliyo na kaḷambāni tāta;<br>
Eko araññamhi susānamajjhe,<br>
Kimatthiko tāta khaṇāsi kāsuṃ”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_1998' href='#ms22J_1998'>Ms 22J_1998</a><a class='ref msdiv' id='msdiv83' href='#msdiv83'>Msdiv 83</a>“Pitāmaho tāta sudubbalo te,<br>
Anekabyādhīhi dukhena phuṭṭho;<br>
Tamajjahaṃ nikhaṇissāmi sobbhe,<br>
Na hissa taṃ jīvitaṃ rocayāmi”.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.47</a><a class='ref ms' id='ms22J_1999' href='#ms22J_1999'>Ms 22J_1999</a><a class='ref msdiv' id='msdiv84' href='#msdiv84'>Msdiv 84</a>“Saṅkappametaṃ paṭiladdha pāpakaṃ,<br>
Accāhitaṃ kamma karosi luddaṃ;<br>
Mayāpi tāta paṭilacchase tuvaṃ,<br>
Etādisaṃ kamma jarūpanīto;<br>
Taṃ kullavattaṃ anuvattamāno,<br>
Ahampi taṃ nikhaṇissāmi sobbhe”.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2000' href='#ms22J_2000'>Ms 22J_2000</a><a class='ref msdiv' id='msdiv85' href='#msdiv85'>Msdiv 85</a>“Pharusāhi vācāhi pakubbamāno,<br>
Āsajja maṃ tvaṃ vadase kumāra;<br>
Putto mamaṃ orasako samāno,<br>
Ahitānukampī mama tvaṃsi putta”.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2001' href='#ms22J_2001'>Ms 22J_2001</a><a class='ref msdiv' id='msdiv86' href='#msdiv86'>Msdiv 86</a>“Na <span class='var' id='note1173' title='tyāhaṃ (s2, s3)' href='#note1173' title='tyāhaṃ (s2, s3)'>tāhaṃ</span> tāta ahitānukampī,<br>
Hitānukampī te <span class='var' id='note1174' title='ahañhi (s2, s3)' href='#note1174' title='ahañhi (s2, s3)'>ahampi</span> tāta;<br>
Pāpañca taṃ kamma pakubbamānaṃ,<br>
Arahāmi no vārayituṃ tato”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2002' href='#ms22J_2002'>Ms 22J_2002</a><a class='ref msdiv' id='msdiv87' href='#msdiv87'>Msdiv 87</a>“Yo <span class='var' id='note1175' title='mātaraṃ pitaraṃ vā vasiṭṭha (bj, pts1)' href='#note1175' title='mātaraṃ pitaraṃ vā vasiṭṭha (bj, pts1)'>mātaraṃ vā pitaraṃ saviṭṭha</span>,<br>
Adūsake hiṃsati pāpadhammo;<br>
Kāyassa bhedā abhisamparāyaṃ,<br>
Asaṃsayaṃ so nirayaṃ <span class='var' id='note1176' title='pareti (bj, pts1)' href='#note1176' title='pareti (bj, pts1)'>upeti</span>.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.48</a><a class='ref ms' id='ms22J_2003' href='#ms22J_2003'>Ms 22J_2003</a><a class='ref msdiv' id='msdiv88' href='#msdiv88'>Msdiv 88</a>Yo mātaraṃ vā pitaraṃ saviṭṭha,<br>
Annena pānena upaṭṭhahāti;<br>
Kāyassa bhedā abhisamparāyaṃ,<br>
Asaṃsayaṃ so sugatiṃ upeti.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2004' href='#ms22J_2004'>Ms 22J_2004</a><a class='ref msdiv' id='msdiv89' href='#msdiv89'>Msdiv 89</a>Na me tvaṃ putta ahitānukampī,<br>
Hitānukampī <span class='var' id='note1177' title='mama (?)' href='#note1177' title='mama (?)'>me</span> tvaṃsi putta;<br>
Ahañca taṃ mātarā vuccamāno,<br>
Etādisaṃ kamma karomi luddaṃ”.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2005' href='#ms22J_2005'>Ms 22J_2005</a><a class='ref msdiv' id='msdiv90' href='#msdiv90'>Msdiv 90</a>“Yā te sā bhariyā anariyarūpā,<br>
Mātā mamesā sakiyā janetti;<br>
<span class='var' id='note1178' title='niddhāmase (pts1)' href='#note1178' title='niddhāmase (pts1)'>Niddhāpaye</span> tañca sakā agārā,<br>
Aññampi te sā dukhamāvaheyya.</p>
<p><a class='ref sc' id='sc10' href='#sc10'>SC 10</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 4.49</a><a class='ref ms' id='ms22J_2006' href='#ms22J_2006'>Ms 22J_2006</a><a class='ref msdiv' id='msdiv91' href='#msdiv91'>Msdiv 91</a>Yā te sā bhariyā anariyarūpā,<br>
Mātā mamesā sakiyā janetti;<br>
Dantā kareṇūva vasūpanītā,<br>
Sā pāpadhammā punarāvajātū”ti.</p>
</blockquote>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms22J_2007' href='#ms22J_2007'>Ms 22J_2007</a><span class='var' id='note1179' title='takkaḷajātakaṃ (pts1)' href='#note1179' title='takkaḷajātakaṃ (pts1)'>Takkalajātakaṃ</span> aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
