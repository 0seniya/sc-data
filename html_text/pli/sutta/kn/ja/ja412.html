<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja412' lang='pli'>
<header>
<ul>
<li class='division'>Jātaka</li>
<li>Sattakanipāta</li>
<li>Gandhāravagga</li>
</ul>
<h1>412. Koṭasimbalijātaka</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts3.398'></a><a class='ref ms' id='ms22J_1623'>Ms 22J_1623</a><a class='ref msdiv' id='msdiv121'>Msdiv 121</a>“Ahaṃ dasasataṃbyāmaṃ,<br>
uragamādāya āgato;<br>
Tañca mañca mahākāyaṃ,<br>
dhārayaṃ <span class='var' id='note953' title='na pavedhayi (mr)'>nappavedhasi</span>.</p>
<p><a class='ref sc' id='sc2'>SC 2</a><a class='ref ms' id='ms22J_1624'>Ms 22J_1624</a><a class='ref msdiv' id='msdiv122'>Msdiv 122</a>Athimaṃ khuddakaṃ pakkhiṃ,<br>
Appamaṃsataraṃ mayā;<br>
Dhārayaṃ <span class='var' id='note954' title='vyādhase (bj) | vyadhase (pts1) | byādhasi (mr)'>byathasi</span> <span class='var' id='note955' title='bhīto (bj, s2, s3, pts1)'>bhītā</span>,<br>
Kamatthaṃ <span class='var' id='note956' title='koṭisimbali (bj, pts1)'>koṭasimbali</span>”.</p>
<p><a class='ref sc' id='sc3'>SC 3</a><a class='ref ms' id='ms22J_1625'>Ms 22J_1625</a><a class='ref msdiv' id='msdiv123'>Msdiv 123</a>“Maṃsabhakkho tuvaṃ rāja,<br>
phalabhakkho ayaṃ dijo;<br>
Ayaṃ nigrodhabījāni,<br>
pilakkhudumbarāni ca;<br>
Assatthāni ca bhakkhitvā,<br>
khandhe me ohadissati.</p>
<p><a class='ref sc' id='sc4'>SC 4</a><a class='ref ms' id='ms22J_1626'>Ms 22J_1626</a><a class='ref msdiv' id='msdiv124'>Msdiv 124</a>Te rukkhā saṃvirūhanti,<br>
mama passe nivātajā;<br>
Te maṃ pariyonandhissanti,<br>
arukkhaṃ maṃ karissare.</p>
<p><a class='ref sc' id='sc5'>SC 5</a><a class='pts' id='pts3.399'></a><a class='ref ms' id='ms22J_1627'>Ms 22J_1627</a><a class='ref msdiv' id='msdiv125'>Msdiv 125</a>Santi aññepi rukkhā se,<br>
mūlino khandhino dumā;<br>
Iminā sakuṇajātena,<br>
bījamāharitā hatā.</p>
<p><a class='ref sc' id='sc6'>SC 6</a><a class='ref ms' id='ms22J_1628'>Ms 22J_1628</a><a class='ref msdiv' id='msdiv126'>Msdiv 126</a><span class='var' id='note957' title='ajjhārūḷhābhivaḍḍhanti (bj, pts1) | ajjhārūhā hi vaḍḍhanti (s2, s3)'>Ajjhārūhābhivaḍḍhanti</span>,<br>
brahantampi vanappatiṃ;<br>
Tasmā rāja pavedhāmi,<br>
sampassaṃnāgataṃ bhayaṃ”.</p>
<p><a class='ref sc' id='sc7'>SC 7</a><a class='ref ms' id='ms22J_1629'>Ms 22J_1629</a><a class='ref msdiv' id='msdiv127'>Msdiv 127</a>“Saṅkeyya saṅkitabbāni,<br>
rakkheyyānāgataṃ bhayaṃ;<br>
Anāgatabhayā dhīro,<br>
ubho loke avekkhatī”ti.</p>
</blockquote>
<p class='endsutta'><a class='ref sc' id='sc8'>SC 8</a><a class='ref ms' id='ms22J_1630'>Ms 22J_1630</a>Koṭasimbalijātakaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
