<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja465' lang='pli'>
<header>
<ul>
<li class='division'>Jātaka</li>
<li>Dvādasakanipāta</li>
<li>Cūḷakuṇālavagga</li>
</ul>
<h1>465. Bhaddasālajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli4.154' href='#pts-vp-pli4.154'></a><a class='ref ms' id='ms22J_2252' href='#ms22J_2252'>Ms 22J_2252</a><a class='ref msdiv' id='msdiv13' href='#msdiv13'>Msdiv 13</a>“Kā tvaṃ suddhehi vatthehi,<br>
aghe <span class='var' id='note1337' title='vehāsayaṃ ṭhitā (bj, pts1) | vehāyasaṇṭhitā (s2, s3)' href='#note1337' title='vehāsayaṃ ṭhitā (bj, pts1) | vehāyasaṇṭhitā (s2, s3)'>vehāyasaṃ ṭhitā</span>;<br>
Kena tyāssūni vattanti,<br>
kuto taṃ bhayamāgataṃ”.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2253' href='#ms22J_2253'>Ms 22J_2253</a><a class='ref msdiv' id='msdiv14' href='#msdiv14'>Msdiv 14</a>“Taveva deva vijite,<br>
bhaddasāloti maṃ vidū;<br>
<span class='var' id='note1338' title='saṭṭhiṃ (bj, pts1)' href='#note1338' title='saṭṭhiṃ (bj, pts1)'>Saṭṭhi</span> vassasahassāni,<br>
tiṭṭhato pūjitassa me.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2254' href='#ms22J_2254'>Ms 22J_2254</a><a class='ref msdiv' id='msdiv15' href='#msdiv15'>Msdiv 15</a>Kārayantā nagarāni,<br>
agāre ca disampati;<br>
Vividhe cāpi pāsāde,<br>
na maṃ te accamaññisuṃ;<br>
Yatheva maṃ te pūjesuṃ,<br>
tatheva tvampi pūjaya”.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli4.155' href='#pts-vp-pli4.155'></a><a class='ref ms' id='ms22J_2255' href='#ms22J_2255'>Ms 22J_2255</a><a class='ref msdiv' id='msdiv16' href='#msdiv16'>Msdiv 16</a>“<span class='var' id='note1339' title='tava ahaṃ (bj) | tañca ahaṃ (s2, s3, pts1)' href='#note1339' title='tava ahaṃ (bj) | tañca ahaṃ (s2, s3, pts1)'>Taṃ ivāhaṃ</span> na passāmi,<br>
thūlaṃ kāyena te dumaṃ;<br>
Ārohapariṇāhena,<br>
abhirūposi jātiyā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2256' href='#ms22J_2256'>Ms 22J_2256</a><a class='ref msdiv' id='msdiv17' href='#msdiv17'>Msdiv 17</a>Pāsādaṃ kārayissāmi,<br>
ekatthambhaṃ manoramaṃ;<br>
Tattha taṃ upanessāmi,<br>
ciraṃ te yakkha jīvitaṃ”.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2257' href='#ms22J_2257'>Ms 22J_2257</a><a class='ref msdiv' id='msdiv18' href='#msdiv18'>Msdiv 18</a>“Evaṃ cittaṃ udapādi,<br>
sarīrena vinābhāvo;<br>
Puthuso maṃ vikantitvā,<br>
khaṇḍaso avakantatha.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli4.156' href='#pts-vp-pli4.156'></a><a class='ref ms' id='ms22J_2258' href='#ms22J_2258'>Ms 22J_2258</a><a class='ref msdiv' id='msdiv19' href='#msdiv19'>Msdiv 19</a>Agge ca chetvā majjhe ca,<br>
pacchā <span class='var' id='note1340' title='mūlañca chindatha (bj) | mūlaṃ vichindatha (pts1)' href='#note1340' title='mūlañca chindatha (bj) | mūlaṃ vichindatha (pts1)'>mūlamhi chindatha</span>;<br>
Evaṃ me chijjamānassa,<br>
na dukkhaṃ maraṇaṃ siyā”.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2259' href='#ms22J_2259'>Ms 22J_2259</a><a class='ref msdiv' id='msdiv20' href='#msdiv20'>Msdiv 20</a>“<span class='var' id='note1341' title='hatthapāde (mr)'>Hatthapādaṃ</span> yathā <span class='var' id='note1342' title='chinne (mr)' href='#note1341' title='hatthapāde (mr)'>Hatthapādaṃ</span> yathā <span class='var' id='note1342' title='chinne (mr)'>chinde</span>,<br>
Kaṇṇanāsañca <span class='var' id='note1343' title='jīvite (bj, pts1)' href='#note1343' title='jīvite (bj, pts1)'>jīvato</span>;<br>
Tato pacchā siro chinde,<br>
Taṃ dukkhaṃ maraṇaṃ siyā.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2260' href='#ms22J_2260'>Ms 22J_2260</a><a class='ref msdiv' id='msdiv21' href='#msdiv21'>Msdiv 21</a>Sukhaṃ nu khaṇḍaso chinnaṃ,<br>
bhaddasāla vanappati;<br>
Kiṃhetu kiṃ upādāya,<br>
khaṇḍaso chinnamicchasi”.</p>
<p><a class='ref sc' id='sc10' href='#sc10'>SC 10</a><a class='ref ms' id='ms22J_2261' href='#ms22J_2261'>Ms 22J_2261</a><a class='ref msdiv' id='msdiv22' href='#msdiv22'>Msdiv 22</a>“Yañca hetumupādāya,<br>
hetuṃ dhammūpasaṃhitaṃ;<br>
Khaṇḍaso chinnamicchāmi,<br>
mahārāja suṇohi me.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2262' href='#ms22J_2262'>Ms 22J_2262</a><a class='ref msdiv' id='msdiv23' href='#msdiv23'>Msdiv 23</a>Ñātī me sukhasaṃvaddhā,<br>
mama passe nivātajā;<br>
Tepihaṃ upahiṃseyyaṃ,<br>
paresaṃ asukhocitaṃ”.</p>
<p><a class='ref sc' id='sc12' href='#sc12'>SC 12</a><a class='ref pts-vp-pli' id='pts-vp-pli4.157' href='#pts-vp-pli4.157'></a><a class='ref ms' id='ms22J_2263' href='#ms22J_2263'>Ms 22J_2263</a><a class='ref msdiv' id='msdiv24' href='#msdiv24'>Msdiv 24</a>“<span class='var' id='note1344' title='cetabbarūpaṃ (bj, pts1)' href='#note1344' title='cetabbarūpaṃ (bj, pts1)'>Ceteyyarūpaṃ</span> cetesi,<br>
bhaddasāla vanappati;<br>
Hitakāmosi ñātīnaṃ,<br>
abhayaṃ samma dammi te”ti.</p>
</blockquote>
<p class='endsutta'><a class='ref sc' id='sc13' href='#sc13'>SC 13</a><a class='ref ms' id='ms22J_2264' href='#ms22J_2264'>Ms 22J_2264</a>Bhaddasālajātakaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
