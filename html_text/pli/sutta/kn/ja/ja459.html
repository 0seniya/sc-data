<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja459' lang='pli'>
<header>
<ul>
<li class='division'>Jātaka</li>
<li>Ekādasakanipāta</li>
<li>Mātuposakavagga</li>
</ul>
<h1>459. Pānīyajātaka</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms22J_2169' href='#ms22J_2169'>Ms 22J_2169</a><a class='ref msdiv' id='msdiv59' href='#msdiv59'>Msdiv 59</a>“Mitto mittassa pānīyaṃ,<br>
adinnaṃ paribhuñjisaṃ;<br>
Tena pacchā vijigucchiṃ,<br>
taṃ pāpaṃ pakataṃ mayā;<br>
Mā puna akaraṃ pāpaṃ,<br>
tasmā pabbajito ahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms22J_2170' href='#ms22J_2170'>Ms 22J_2170</a><a class='ref msdiv' id='msdiv60' href='#msdiv60'>Msdiv 60</a>Paradārañca disvāna,<br>
chando me <span class='var' id='note1291' title='upapajjatha (s2, s3, mr)' href='#note1291' title='upapajjatha (s2, s3, mr)'>udapajjatha</span>;<br>
Tena pacchā vijigucchiṃ,<br>
taṃ pāpaṃ pakataṃ mayā;<br>
Mā puna akaraṃ pāpaṃ,<br>
tasmā pabbajito ahaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms22J_2171' href='#ms22J_2171'>Ms 22J_2171</a><a class='ref msdiv' id='msdiv61' href='#msdiv61'>Msdiv 61</a>Pitaraṃ me mahārāja,<br>
corā <span class='var' id='note1292' title='agaṇhuṃ (bj, pts1) | aggaṇhu (s2, s3) | agaṇhi (mr)' href='#note1292' title='agaṇhuṃ (bj, pts1) | aggaṇhu (s2, s3) | agaṇhi (mr)'>agaṇhu</span> kānane;<br>
Tesāhaṃ pucchito jānaṃ,<br>
aññathā naṃ viyākariṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms22J_2172' href='#ms22J_2172'>Ms 22J_2172</a><a class='ref msdiv' id='msdiv62' href='#msdiv62'>Msdiv 62</a>Tena pacchā vijigucchiṃ,<br>
taṃ pāpaṃ pakataṃ mayā;<br>
Mā puna akaraṃ pāpaṃ,<br>
tasmā pabbajito ahaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms22J_2173' href='#ms22J_2173'>Ms 22J_2173</a><a class='ref msdiv' id='msdiv63' href='#msdiv63'>Msdiv 63</a>Pāṇātipātamakaruṃ,<br>
somayāge upaṭṭhite;<br>
Tesāhaṃ samanuññāsiṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms22J_2174' href='#ms22J_2174'>Ms 22J_2174</a><a class='ref msdiv' id='msdiv64' href='#msdiv64'>Msdiv 64</a>Tena pacchā vijigucchiṃ,<br>
taṃ pāpaṃ pakataṃ mayā;<br>
Mā puna akaraṃ pāpaṃ,<br>
tasmā pabbajito ahaṃ.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli4.117' href='#pts-vp-pli4.117'></a><a class='ref ms' id='ms22J_2175' href='#ms22J_2175'>Ms 22J_2175</a><a class='ref msdiv' id='msdiv65' href='#msdiv65'>Msdiv 65</a><span class='var' id='note1293' title='... madhukā (bj, s2, s3, pts1)' href='#note1293' title='... madhukā (bj, s2, s3, pts1)'>Surāmerayamādhukā</span>,<br>
ye janā paṭhamāsu no;<br>
Bahūnaṃ te anatthāya,<br>
majjapānamakappayuṃ;<br>
Tesāhaṃ samanuññāsiṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms22J_2176' href='#ms22J_2176'>Ms 22J_2176</a><a class='ref msdiv' id='msdiv66' href='#msdiv66'>Msdiv 66</a>Tena pacchā vijigucchiṃ,<br>
taṃ pāpaṃ pakataṃ mayā;<br>
Mā puna akaraṃ pāpaṃ,<br>
tasmā pabbajito ahaṃ”.</p>
<p><a class='ref sc' id='sc9' href='#sc9'>SC 9</a><a class='ref ms' id='ms22J_2177' href='#ms22J_2177'>Ms 22J_2177</a><a class='ref msdiv' id='msdiv67' href='#msdiv67'>Msdiv 67</a>“Dhiratthu subahū kāme,<br>
duggandhe bahukaṇṭake;<br>
Ye ahaṃ paṭisevanto,<br>
nālabhiṃ tādisaṃ sukhaṃ”.</p>
<p><a class='ref sc' id='sc10' href='#sc10'>SC 10</a><a class='ref pts-vp-pli' id='pts-vp-pli4.118' href='#pts-vp-pli4.118'></a><a class='ref ms' id='ms22J_2178' href='#ms22J_2178'>Ms 22J_2178</a><a class='ref msdiv' id='msdiv68' href='#msdiv68'>Msdiv 68</a>“Mahassādā sukhā kāmā,<br>
Natthi kāmā <span class='var' id='note1294' title='kāmaparaṃ (bj, pts1)' href='#note1294' title='kāmaparaṃ (bj, pts1)'>paraṃ</span> sukhaṃ;<br>
Ye kāme paṭisevanti,<br>
Saggaṃ te upapajjare”.</p>
<p><a class='ref sc' id='sc11' href='#sc11'>SC 11</a><a class='ref ms' id='ms22J_2179' href='#ms22J_2179'>Ms 22J_2179</a><a class='ref msdiv' id='msdiv69' href='#msdiv69'>Msdiv 69</a>“Appassādā dukhā kāmā,<br>
natthi kāmā paraṃ dukhaṃ;<br>
Ye kāme paṭisevanti,<br>
nirayaṃ te upapajjare.</p>
<p><a class='ref sc' id='sc12' href='#sc12'>SC 12</a><a class='ref ms' id='ms22J_2180' href='#ms22J_2180'>Ms 22J_2180</a><a class='ref msdiv' id='msdiv70' href='#msdiv70'>Msdiv 70</a>Asī yathā sunisito,<br>
nettiṃsova <span class='var' id='note1295' title='supāyito (mr)' href='#note1295' title='supāyito (mr)'>supāyiko</span>;<br>
Sattīva urasi khittā,<br>
kāmā dukkhatarā tato.</p>
<p><a class='ref sc' id='sc13' href='#sc13'>SC 13</a><a class='ref ms' id='ms22J_2181' href='#ms22J_2181'>Ms 22J_2181</a><a class='ref msdiv' id='msdiv71' href='#msdiv71'>Msdiv 71</a>Aṅgārānaṃva jalitaṃ,<br>
kāsuṃ sādhikaporisaṃ;<br>
Phālaṃva divasantattaṃ,<br>
kāmā dukkhatarā tato.</p>
<p><a class='ref sc' id='sc14' href='#sc14'>SC 14</a><a class='ref ms' id='ms22J_2182' href='#ms22J_2182'>Ms 22J_2182</a><a class='ref msdiv' id='msdiv72' href='#msdiv72'>Msdiv 72</a>Visaṃ yathā halāhalaṃ,<br>
<span class='var' id='note1296' title='telamukkaṭṭhitaṃ (bj, pts1) | telaṃ pakkuṭṭhitaṃ (s2, s3)' href='#note1296' title='telamukkaṭṭhitaṃ (bj, pts1) | telaṃ pakkuṭṭhitaṃ (s2, s3)'>telaṃ pakkuthitaṃ</span> yathā;<br>
<span class='var' id='note1297' title='tambalohaṃ (s2, s3)' href='#note1297' title='tambalohaṃ (s2, s3)'>Tambaloha</span> vilīnaṃva,<br>
kāmā dukkhatarā tato”ti.</p>
</blockquote>
<p class='endsutta'><a class='ref sc' id='sc15' href='#sc15'>SC 15</a><a class='ref ms' id='ms22J_2183' href='#ms22J_2183'>Ms 22J_2183</a>Pānīyajātakaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
