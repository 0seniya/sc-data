<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti15' lang='pli'>
<header>
<ul>
<li class='division'>Itivuttaka&#160;15</li>
</ul>
<h1>Taṇhāsaṃyojanasutta</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18It_77' href='#ms18It_77'>Ms 18It_77</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2' href='#sc2'>SC 2</a><a class='ref ms' id='ms18It_78' href='#ms18It_78'>Ms 18It_78</a>“Nāhaṃ, bhikkhave, aññaṃ ekasaṃyojanampi samanupassāmi <span class='var' id='note9' title='yenevaṃ (s1-3) | yeneva (pts1)'>yena</span> saṃyojanena saṃyuttā sattā dīgharattaṃ sandhāvanti saṃsaranti yathayidaṃ, bhikkhave, <span class='var' id='note10' title='taṇhāsaṃyojanena (?)' href='#note9' title='yenevaṃ (s1-3) | yeneva (pts1)'>yena</span> saṃyojanena saṃyuttā sattā dīgharattaṃ sandhāvanti saṃsaranti yathayidaṃ, bhikkhave, <span class='var' id='note10' title='taṇhāsaṃyojanena (?)'>taṇhāsaṃyojanaṃ</span>. Taṇhāsaṃyojanena hi, bhikkhave, saṃyuttā sattā dīgharattaṃ sandhāvanti saṃsarantī”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3' href='#sc3'>SC 3</a><a class='ref vns' id='vns17' href='#vns17'>SC Verse 17</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 9</a><a class='ref ms' id='ms18It_79' href='#ms18It_79'>Ms 18It_79</a>“Taṇhādutiyo puriso,<br>
dīghamaddhāna saṃsaraṃ;<br>
<span class='var' id='note12' title='itthambhāvaññathābhāvaṃ (s1-3)' href='#note12' title='itthambhāvaññathābhāvaṃ (s1-3)'>Itthabhāvaññathābhāvaṃ</span>,<br>
saṃsāraṃ nātivattati.</p>
<p><a class='ref sc' id='sc4' href='#sc4'>SC 4</a><a class='ref vns' id='vns18' href='#vns18'>SC Verse 18</a><a class='ref ms' id='ms18It_80' href='#ms18It_80'>Ms 18It_80</a><span class='var' id='note13' title='evamādīnavaṃ (bj, pts1, mr)' href='#note13' title='evamādīnavaṃ (bj, pts1, mr)'>Etamādīnavaṃ</span> ñatvā,<br>
<span class='var' id='note14' title='taṇhā (si, pts1, mr)' href='#note14' title='taṇhā (si, pts1, mr)'>Taṇhaṃ</span> dukkhassa sambhavaṃ;<br>
Vītataṇho anādāno,<br>
Sato bhikkhu paribbaje”ti.</p>
</blockquote>
<p><a class='ref sc' id='sc5' href='#sc5'>SC 5</a><a class='ref ms' id='ms18It_81' href='#ms18It_81'>Ms 18It_81</a>Ayampi attho vutto bhagavatā, iti me sutanti.</p>
<p class='endsection'>Pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Ekakanipāta</span> <span class='hidden'>Dutiyavagga</span> <span class='hidden'>Taṇhāsaṃyojanasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
