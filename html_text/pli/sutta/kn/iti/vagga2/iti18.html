<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti18' lang='pli'>
<header>
<ul>
<li class='division'>Itivuttaka&#160;18</li>
</ul>
<h1>Saṅghabhedasutta</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18It_93' href='#ms18It_93'>Ms 18It_93</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli11' href='#pts-vp-pli11'>PTS vp Pali 11</a><a class='ref ms' id='ms18It_94' href='#ms18It_94'>Ms 18It_94</a>“Ekadhammo, bhikkhave, loke uppajjamāno uppajjati bahujanāhitāya bahujanāsukhāya bahuno janassa anatthāya ahitāya dukkhāya devamanussānaṃ. Katamo ekadhammo? Saṅghabhedo. Saṅghe kho pana, bhikkhave, bhinne aññamaññaṃ bhaṇḍanāni ceva honti, aññamaññaṃ paribhāsā ca honti, aññamaññaṃ parikkhepā ca honti, aññamaññaṃ pariccajanā ca honti. Tattha appasannā ceva nappasīdanti, pasannānañca ekaccānaṃ aññathattaṃ hotī”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3' href='#sc3'>SC 3</a><a class='ref vns' id='vns21' href='#vns21'>SC Verse 21</a><a class='ref ms' id='ms18It_95' href='#ms18It_95'>Ms 18It_95</a>“Āpāyiko nerayiko,<br>
Kappaṭṭho saṃghabhedako;<br>
Vaggārāmo adhammaṭṭho,<br>
<span class='var' id='note16' title='yogakkhemā vidhaṃsati (bj, mr) | yogakkhemato dhaṃsati (s1-3, pts1)'>Yogakkhemā padhaṃsati</span>;<br>
Saṃghaṃ samaggaṃ <span class='var' id='note17' title='bhitvāna (pts1, mr) | bhinditvā (^pi-tv-kd17#144 [Paṭhamabhāṇavāra/ Upālipañhā]; ^an10.39#1 [39.&#160;Paṭhamaānandasutta])'>bhetvāna</span>,<br>
Kappaṃ nirayamhi paccatī”ti.</p>
</blockquote>
<p><a class='ref sc' id='sc4' href='#sc4'>SC 4</a><a class='ref ms' id='ms18It_96' href='#ms18It_96'>Ms 18It_96</a>Ayampi attho vutto bhagavatā, iti me sutanti.</p>
<p class='endsection'>Aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Ekakanipāta</span> <span class='hidden'>Dutiyavagga</span> <span class='hidden'>Saṅghabhedasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
