<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti20' lang='pli'>
<header>
<ul>
<li class='division'>Itivuttaka&#160;20</li>
</ul>
<h1><span class='var' id='note21' title='paduṭṭhapuggalasuttaṃ (bj)' href='#note21' title='paduṭṭhapuggalasuttaṃ (bj)'>Paduṭṭhacittasutta</span></h1>
</header>
<p><a class='ref sc' id='sc1'>SC 1</a><a class='ref ms' id='ms18It_103' href='#sc1'>SC 1</a><a class='ref ms' id='ms18It_103'>Ms 18It_103</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2'>SC 2</a><a class='ref ms' id='ms18It_104' href='#sc2'>SC 2</a><a class='ref ms' id='ms18It_104'>Ms 18It_104</a>“Idhāhaṃ, bhikkhave, ekaccaṃ puggalaṃ paduṭṭhacittaṃ evaṃ cetasā ceto paricca pajānāmi: ‘imamhi cāyaṃ samaye puggalo kālaṃ kareyya yathābhataṃ nikkhitto evaṃ niraye’. Taṃ kissa hetu? Cittaṃ hissa, bhikkhave, paduṭṭhaṃ. Cetopadosahetu kho pana, bhikkhave, evamidhekacce sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjantī”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3'>SC 3</a><a class='ref vns' id='vns23'>SC Verse 23</a><a class='pts' id='pts13'></a><a class='ref ms' id='ms18It_105' href='#sc3'>SC 3</a><a class='ref vns' id='vns23'>SC Verse 23</a><a class='pts' id='pts13'></a><a class='ref ms' id='ms18It_105'>Ms 18It_105</a>“Paduṭṭhacittaṃ ñatvāna,<br>
ekaccaṃ idha puggalaṃ;<br>
Etamatthañca byākāsi,<br>
buddho bhikkhūna santike.</p>
<p><a class='ref sc' id='sc4'>SC 4</a><a class='ref vns' id='vns24'>SC Verse 24</a><a class='ref ms' id='ms18It_106' href='#sc4'>SC 4</a><a class='ref vns' id='vns24'>SC Verse 24</a><a class='ref ms' id='ms18It_106'>Ms 18It_106</a>Imamhi cāyaṃ samaye,<br>
kālaṃ kayirātha puggalo;<br>
Nirayaṃ upapajjeyya,<br>
cittaṃ hissa padūsitaṃ.</p>
<p><a class='ref sc' id='sc5'>SC 5</a><a class='ref vns' id='vns25'>SC Verse 25</a><a class='ref ms' id='ms18It_107' href='#sc5'>SC 5</a><a class='ref vns' id='vns25'>SC Verse 25</a><a class='ref ms' id='ms18It_107'>Ms 18It_107</a>Yathā haritvā nikkhipeyya,<br>
evamevaṃ tathāvidho;<br>
Cetopadosahetu hi,<br>
sattā gacchanti duggatin”ti.</p>
</blockquote>
<p><a class='ref sc' id='sc6'>SC 6</a><a class='ref ms' id='ms18It_108' href='#sc6'>SC 6</a><a class='ref ms' id='ms18It_108'>Ms 18It_108</a>Ayampi attho vutto bhagavatā, iti me sutanti.</p>
<p class='endsection'>Dasamaṃ.</p>
<p class='endsection'>Dutiyo vaggo.</p>
<blockquote class='uddanagatha'>
<p><a class='ref sc' id='sc7'>SC 7</a><a class='ref ms' id='ms18It_112' href='#sc7'>SC 7</a><a class='ref ms' id='ms18It_112'>Ms 18It_112</a>Moho kodho atha makkho,<br>
Vijjā taṇhā sekhaduve ca;<br>
<span class='var' id='note24' title='mūhā kāmasekkhaduve; bhedasāmaggapuggalo ca (bj, mr) | mohakodhā atha makkho mohakāmā sekkhā duve; bhedamodā puggalo ca (s1-3, pts1)' href='#note24' title='mūhā kāmasekkhaduve; bhedasāmaggapuggalo ca (bj, mr) | mohakodhā atha makkho mohakāmā sekkhā duve; bhedamodā puggalo ca (s1-3, pts1)'>Bhedo sāmaggipuggalo</span>,<br>
Vaggamāhu dutiyanti vuccatīti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Ekakanipāta</span> <span class='hidden'>Dutiyavagga</span> <span class='hidden'>Paduṭṭhacittasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
