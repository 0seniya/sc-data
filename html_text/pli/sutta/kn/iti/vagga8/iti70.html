<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti70' lang='pli'>
<header>
<ul>
<li class='division'>Itivuttaka&#160;70</li>
</ul>
<h1><span class='var' id='note141' title='micchādiṭṭhikammasamādānasuttaṃ (bj)' href='#note141' title='micchādiṭṭhikammasamādānasuttaṃ (bj)'>Micchādiṭṭhikasutta</span></h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18It_449' href='#ms18It_449'>Ms 18It_449</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2' href='#sc2'>SC 2</a><a class='ref ms' id='ms18It_450' href='#ms18It_450'>Ms 18It_450</a>“Diṭṭhā mayā, bhikkhave, sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṃ upavādakā micchādiṭṭhikā micchādiṭṭhikammasamādānā. Te kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā.</p>
<p><a class='ref sc' id='sc3' href='#sc3'>SC 3</a><a class='pts' id='pts59' href='#pts59'></a><a class='ref ms' id='ms18It_451' href='#ms18It_451'>Ms 18It_451</a>Taṃ kho panāhaṃ, bhikkhave, nāññassa samaṇassa vā brāhmaṇassa vā sutvā vadāmi. Diṭṭhā mayā, bhikkhave, sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṃ upavādakā micchādiṭṭhikā micchādiṭṭhikammasamādānā. Te kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā. Api ca, bhikkhave, yadeva sāmaṃ ñātaṃ sāmaṃ diṭṭhaṃ sāmaṃ viditaṃ tadevāhaṃ vadāmi.</p>
<p><a class='ref sc' id='sc4' href='#sc4'>SC 4</a><a class='ref ms' id='ms18It_452' href='#ms18It_452'>Ms 18It_452</a>Diṭṭhā mayā, bhikkhave, sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṃ upavādakā micchādiṭṭhikā micchādiṭṭhikammasamādānā. Te kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannā”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc5' href='#sc5'>SC 5</a><a class='ref vns' id='vns131' href='#vns131'>SC Verse 131</a><a class='ref ms' id='ms18It_453' href='#ms18It_453'>Ms 18It_453</a>“Micchā manaṃ paṇidhāya,<br>
<span class='var' id='note142' title='micchā vācaṃ abhāsiya (si, s1-3, pts1)' href='#note142' title='micchā vācaṃ abhāsiya (si, s1-3, pts1)'>micchā vācañca bhāsiya</span>;<br>
Micchā kammāni katvāna,<br>
kāyena idha puggalo.</p>
<p><a class='ref sc' id='sc6' href='#sc6'>SC 6</a><a class='ref vns' id='vns132' href='#vns132'>SC Verse 132</a><a class='ref ms' id='ms18It_454' href='#ms18It_454'>Ms 18It_454</a><span class='var' id='note143' title='appassutopuññakaro (bj) | appassuto apuññakaro (s1-3, pts1)' href='#note143' title='appassutopuññakaro (bj) | appassuto apuññakaro (s1-3, pts1)'>Appassutāpuññakaro</span>,<br>
appasmiṃ idha jīvite;<br>
Kāyassa bhedā duppañño,<br>
nirayaṃ sopapajjatī”ti.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms18It_455' href='#ms18It_455'>Ms 18It_455</a>Ayampi attho vutto bhagavatā, iti me sutanti.</p>
<p class='endsection'>Paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Tikanipāta</span> <span class='hidden'>Tatiyavagga</span> <span class='hidden'>Micchādiṭṭhikasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
