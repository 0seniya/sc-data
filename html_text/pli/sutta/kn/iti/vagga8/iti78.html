<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti78' lang='pli'>
<header>
<ul>
<li class='division'>Itivuttaka&#160;78</li>
</ul>
<h1><span class='var' id='note159' title='dhātusaṃsandanasuttaṃ (bj)' href='#note159' title='dhātusaṃsandanasuttaṃ (bj)'>Dhātusosaṃsandanasutta</span></h1>
</header>
<p><a class='ref sc' id='sc1'>SC 1</a><a class='pts' id='pts70'></a><a class='ref ms' id='ms18It_515' href='#sc1'>SC 1</a><a class='pts' id='pts70'></a><a class='ref ms' id='ms18It_515'>Ms 18It_515</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2'>SC 2</a><a class='ref ms' id='ms18It_516' href='#sc2'>SC 2</a><a class='ref ms' id='ms18It_516'>Ms 18It_516</a>“Dhātuso, bhikkhave, sattā sattehi saddhiṃ saṃsandanti samenti. Hīnādhimuttikā sattā hīnādhimuttikehi sattehi saddhiṃ saṃsandanti samenti, kalyāṇādhimuttikā sattā kalyāṇādhimuttikehi sattehi saddhiṃ saṃsandanti samenti.</p>
<p><a class='ref sc' id='sc3'>SC 3</a><a class='ref ms' id='ms18It_517' href='#sc3'>SC 3</a><a class='ref ms' id='ms18It_517'>Ms 18It_517</a>Atītampi, bhikkhave, addhānaṃ dhātusova sattā sattehi saddhiṃ saṃsandiṃsu samiṃsu. Hīnādhimuttikā sattā hīnādhimuttikehi sattehi saddhiṃ saṃsandiṃsu samiṃsu, kalyāṇādhimuttikā sattā kalyāṇādhimuttikehi sattehi saddhiṃ saṃsandiṃsu samiṃsu.</p>
<p><a class='ref sc' id='sc4'>SC 4</a><a class='ref ms' id='ms18It_518' href='#sc4'>SC 4</a><a class='ref ms' id='ms18It_518'>Ms 18It_518</a>Anāgatampi, bhikkhave, addhānaṃ dhātusova sattā sattehi saddhiṃ saṃsandissanti samessanti. Hīnādhimuttikā sattā hīnādhimuttikehi sattehi saddhiṃ saṃsandissanti samessanti, kalyāṇādhimuttikā sattā kalyāṇādhimuttikehi sattehi saddhiṃ saṃsandissanti samessanti.</p>
<p><a class='ref sc' id='sc5'>SC 5</a><a class='ref ms' id='ms18It_519' href='#sc5'>SC 5</a><a class='ref ms' id='ms18It_519'>Ms 18It_519</a>Etarahipi, bhikkhave, paccuppannaṃ addhānaṃ dhātusova sattā sattehi saddhiṃ saṃsandanti samenti. Hīnādhimuttikā sattā hīnādhimuttikehi sattehi saddhiṃ saṃsandanti samenti, kalyāṇādhimuttikā sattā kalyāṇādhimuttikehi sattehi saddhiṃ saṃsandanti samentī”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc6'>SC 6</a><a class='pts' id='pts71'></a><a class='ref vns' id='vns155'>SC Verse 155</a><a class='ref ms' id='ms18It_520' href='#sc6'>SC 6</a><a class='pts' id='pts71'></a><a class='ref vns' id='vns155'>SC Verse 155</a><a class='ref ms' id='ms18It_520'>Ms 18It_520</a>“Saṃsaggā vanatho jāto,<br>
asaṃsaggena chijjati;<br>
Parittaṃ dārumāruyha,<br>
yathā sīde mahaṇṇave.</p>
<p><a class='ref sc' id='sc7'>SC 7</a><a class='ref vns' id='vns156'>SC Verse 156</a><a class='ref ms' id='ms18It_521' href='#sc7'>SC 7</a><a class='ref vns' id='vns156'>SC Verse 156</a><a class='ref ms' id='ms18It_521'>Ms 18It_521</a>Evaṃ kusītamāgamma,<br>
sādhujīvīpi sīdati;<br>
Tasmā taṃ parivajjeyya,<br>
kusītaṃ hīnavīriyaṃ.</p>
<p><a class='ref sc' id='sc8'>SC 8</a><a class='ref vns' id='vns157'>SC Verse 157</a><a class='ref ms' id='ms18It_522' href='#sc8'>SC 8</a><a class='ref vns' id='vns157'>SC Verse 157</a><a class='ref ms' id='ms18It_522'>Ms 18It_522</a>Pavivittehi ariyehi,<br>
pahitattehi jhāyibhi;<br>
Niccaṃ āraddhaviriyehi,<br>
paṇḍitehi sahāvase”ti.</p>
</blockquote>
<p><a class='ref sc' id='sc9'>SC 9</a><a class='ref ms' id='ms18It_523' href='#sc9'>SC 9</a><a class='ref ms' id='ms18It_523'>Ms 18It_523</a>Ayampi attho vutto bhagavatā, iti me sutanti.</p>
<p class='endsection'>Navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Tikanipāta</span> <span class='hidden'>Tatiyavagga</span> <span class='hidden'>Dhātusosaṃsandanasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
