<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti73' lang='pli'>
<header>
<ul>
<li class='division'>Itivuttaka&#160;73</li>
</ul>
<h1>Santatarasutta</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 62</a><a class='ref ms' id='ms18It_471' href='#ms18It_471'>Ms 18It_471</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2' href='#sc2'>SC 2</a><a class='ref ms' id='ms18It_472' href='#ms18It_472'>Ms 18It_472</a>“Rūpehi, bhikkhave, arūpā santatarā, arūpehi nirodho santataro”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3' href='#sc3'>SC 3</a><a class='ref vns' id='vns137' href='#vns137'>SC Verse 137</a><a class='ref ms' id='ms18It_473' href='#ms18It_473'>Ms 18It_473</a>“Ye ca rūpūpagā sattā,<br>
ye ca <span class='var' id='note147' title='āruppaṭhāyino (bj)' href='#note147' title='āruppaṭhāyino (bj)'>arūpaṭṭhāyino</span>;<br>
Nirodhaṃ appajānantā,<br>
āgantāro punabbhavaṃ.</p>
<p><a class='ref sc' id='sc4' href='#sc4'>SC 4</a><a class='ref vns' id='vns138' href='#vns138'>SC Verse 138</a><a class='ref ms' id='ms18It_474' href='#ms18It_474'>Ms 18It_474</a>Ye ca rūpe pariññāya,<br>
arūpesu asaṇṭhitā;<br>
Nirodhe ye vimuccanti,<br>
te janā maccuhāyino.</p>
<p><a class='ref sc' id='sc5' href='#sc5'>SC 5</a><a class='ref vns' id='vns139' href='#vns139'>SC Verse 139</a><a class='ref ms' id='ms18It_475' href='#ms18It_475'>Ms 18It_475</a>Kāyena amatadhātuṃ,<br>
phusayitvā nirūpadhiṃ;<br>
Upadhippaṭinissaggaṃ,<br>
sacchikatvā anāsavo;<br>
Deseti sammāsambuddho,<br>
asokaṃ virajaṃ padan”ti.</p>
</blockquote>
<p><a class='ref sc' id='sc6' href='#sc6'>SC 6</a><a class='ref ms' id='ms18It_476' href='#ms18It_476'>Ms 18It_476</a>Ayampi attho vutto bhagavatā, iti me sutanti.</p>
<p class='endsection'>Catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Tikanipāta</span> <span class='hidden'>Tatiyavagga</span> <span class='hidden'>Santatarasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
