<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti88' lang='pli'>
<header>
<ul>
<li class='division'>Itivuttaka&#160;88</li>
</ul>
<h1>Antarāmalasutta</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18It_609' href='#ms18It_609'>Ms 18It_609</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2' href='#sc2'>SC 2</a><a class='ref ms' id='ms18It_610' href='#ms18It_610'>Ms 18It_610</a>“Tayome, bhikkhave, antarāmalā antarāamittā antarāsapattā antarāvadhakā antarāpaccatthikā. Katame tayo? Lobho, bhikkhave, antarāmalo antarāamitto antarāsapatto antarāvadhako antarāpaccatthiko. Doso, bhikkhave, antarāmalo antarāamitto antarāsapatto antarāvadhako antarāpaccatthiko. Moho, bhikkhave, antarāmalo antarāamitto antarāsapatto antarāvadhako antarāpaccatthiko. Ime kho, bhikkhave, tayo antarāmalā antarāamittā antarāsapattā antarāvadhakā antarāpaccatthikā”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3' href='#sc3'>SC 3</a><a class='ref vns' id='vns182' href='#vns182'>SC Verse 182</a><a class='ref ms' id='ms18It_611' href='#ms18It_611'>Ms 18It_611</a>“Anatthajanano lobho,<br>
lobho cittappakopano;<br>
Bhayamantarato jātaṃ,<br>
taṃ jano nāvabujjhati.</p>
<p><a class='ref sc' id='sc4' href='#sc4'>SC 4</a><a class='ref vns' id='vns183' href='#vns183'>SC Verse 183</a><a class='pts' id='pts84' href='#pts84'></a><a class='ref ms' id='ms18It_612' href='#ms18It_612'>Ms 18It_612</a>Luddho atthaṃ na jānāti,<br>
luddho dhammaṃ na passati;<br>
<span class='var' id='note186' title='andhantamaṃ (bj) | andhaṃ tamaṃ (pts1)' href='#note186' title='andhantamaṃ (bj) | andhaṃ tamaṃ (pts1)'>Andhatamaṃ</span> tadā hoti,<br>
yaṃ lobho sahate naraṃ.</p>
<p><a class='ref sc' id='sc5' href='#sc5'>SC 5</a><a class='ref vns' id='vns184' href='#vns184'>SC Verse 184</a><a class='ref ms' id='ms18It_613' href='#ms18It_613'>Ms 18It_613</a>Yo ca lobhaṃ pahantvāna,<br>
lobhaneyye na lubbhati;<br>
Lobho pahīyate tamhā,<br>
udabindūva pokkharā.</p>
<p><a class='ref sc' id='sc6' href='#sc6'>SC 6</a><a class='ref vns' id='vns185' href='#vns185'>SC Verse 185</a><a class='ref ms' id='ms18It_614' href='#ms18It_614'>Ms 18It_614</a>Anatthajanano doso,<br>
doso cittappakopano;<br>
Bhayamantarato jātaṃ,<br>
taṃ jano nāvabujjhati.</p>
<p><a class='ref sc' id='sc7' href='#sc7'>SC 7</a><a class='ref vns' id='vns186' href='#vns186'>SC Verse 186</a><a class='ref ms' id='ms18It_615' href='#ms18It_615'>Ms 18It_615</a>Duṭṭho atthaṃ na jānāti,<br>
duṭṭho dhammaṃ na passati;<br>
Andhatamaṃ tadā hoti,<br>
yaṃ doso sahate naraṃ.</p>
<p><a class='ref sc' id='sc8' href='#sc8'>SC 8</a><a class='ref vns' id='vns187' href='#vns187'>SC Verse 187</a><a class='ref ms' id='ms18It_616' href='#ms18It_616'>Ms 18It_616</a>Yo ca dosaṃ pahantvāna,<br>
dosaneyye na dussati;<br>
Doso pahīyate tamhā,<br>
tālapakkaṃva bandhanā.</p>
<p><a class='ref sc' id='sc9' href='#sc9'>SC 9</a><a class='ref vns' id='vns188' href='#vns188'>SC Verse 188</a><a class='ref ms' id='ms18It_617' href='#ms18It_617'>Ms 18It_617</a>Anatthajanano moho,<br>
moho cittappakopano;<br>
Bhayamantarato jātaṃ,<br>
taṃ jano nāvabujjhati.</p>
<p><a class='ref sc' id='sc10' href='#sc10'>SC 10</a><a class='ref vns' id='vns189' href='#vns189'>SC Verse 189</a><a class='ref ms' id='ms18It_618' href='#ms18It_618'>Ms 18It_618</a>Mūḷho atthaṃ na jānāti,<br>
mūḷho dhammaṃ na passati;<br>
Andhatamaṃ tadā hoti,<br>
yaṃ moho sahate naraṃ.</p>
<p><a class='ref sc' id='sc11' href='#sc11'>SC 11</a><a class='ref vns' id='vns190' href='#vns190'>SC Verse 190</a><a class='pts' id='pts85' href='#pts85'></a><a class='ref ms' id='ms18It_619' href='#ms18It_619'>Ms 18It_619</a>Yo ca mohaṃ pahantvāna,<br>
mohaneyye na muyhati;<br>
Mohaṃ vihanti so sabbaṃ,<br>
ādiccovudayaṃ taman”ti.</p>
</blockquote>
<p><a class='ref sc' id='sc12' href='#sc12'>SC 12</a><a class='ref ms' id='ms18It_620' href='#ms18It_620'>Ms 18It_620</a>Ayampi attho vutto bhagavatā, iti me sutanti.</p>
<p class='endsection'>Navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Tikanipāta</span> <span class='hidden'>Catutthavagga</span> <span class='hidden'>Antarāmalasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
