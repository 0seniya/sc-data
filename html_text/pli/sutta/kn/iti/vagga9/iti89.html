<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti89' lang='pli'>
<header>
<ul>
<li class='division'>Itivuttaka&#160;89</li>
</ul>
<h1>Devadattasutta</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18It_622' href='#ms18It_622'>Ms 18It_622</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2' href='#sc2'>SC 2</a><a class='ref ms' id='ms18It_623' href='#ms18It_623'>Ms 18It_623</a>“Tīhi, bhikkhave, asaddhammehi abhibhūto pariyādinnacitto devadatto āpāyiko nerayiko kappaṭṭho atekiccho. Katamehi tīhi? Pāpicchatāya, bhikkhave, abhibhūto pariyādinnacitto devadatto āpāyiko nerayiko kappaṭṭho atekiccho. Pāpamittatāya, bhikkhave, abhibhūto pariyādinnacitto devadatto āpāyiko nerayiko kappaṭṭho atekiccho. Sati kho pana <span class='var' id='note188' title='uttariṃ karaṇīye (s1-3)'>uttarikaraṇīye</span> oramattakena <span class='var' id='note189' title='visesādhigamena ca (s1-3, pts1)' href='#note188' title='uttariṃ karaṇīye (s1-3)'>uttarikaraṇīye</span> oramattakena <span class='var' id='note189' title='visesādhigamena ca (s1-3, pts1)'>visesādhigamena</span> antarā vosānaṃ āpādi. Imehi kho, bhikkhave, tīhi asaddhammehi abhibhūto pariyādinnacitto devadatto āpāyiko nerayiko kappaṭṭho atekiccho”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3' href='#sc3'>SC 3</a><a class='ref vns' id='vns191' href='#vns191'>SC Verse 191</a><a class='ref ms' id='ms18It_624' href='#ms18It_624'>Ms 18It_624</a>“Mā jātu koci lokasmiṃ,<br>
pāpiccho udapajjatha;<br>
Tadamināpi jānātha,<br>
pāpicchānaṃ yathā gati.</p>
<p><a class='ref sc' id='sc4' href='#sc4'>SC 4</a><a class='ref vns' id='vns192' href='#vns192'>SC Verse 192</a><a class='ref pts-vp-pli' id='pts-vp-pli86' href='#pts-vp-pli86'>PTS vp Pali 86</a><a class='ref ms' id='ms18It_625' href='#ms18It_625'>Ms 18It_625</a>Paṇḍitoti samaññāto,<br>
bhāvitattoti sammato;<br>
Jalaṃva yasasā aṭṭhā,<br>
devadattoti <span class='var' id='note190' title='me sutaṃ (s1-3, pts1)' href='#note190' title='me sutaṃ (s1-3, pts1)'>vissuto</span>.</p>
<p><a class='ref sc' id='sc5' href='#sc5'>SC 5</a><a class='ref vns' id='vns193' href='#vns193'>SC Verse 193</a><a class='ref ms' id='ms18It_626' href='#ms18It_626'>Ms 18It_626</a>So <span class='var' id='note191' title='pamāṇamanuciṇṇo (bj, c1) | pamādamanuciṇṇo (si, s1-3)' href='#note191' title='pamāṇamanuciṇṇo (bj, c1) | pamādamanuciṇṇo (si, s1-3)'>samānamanuciṇṇo</span>,<br>
āsajja naṃ tathāgataṃ;<br>
Avīcinirayaṃ patto,<br>
catudvāraṃ bhayānakaṃ.</p>
<p><a class='ref sc' id='sc6' href='#sc6'>SC 6</a><a class='ref vns' id='vns194' href='#vns194'>SC Verse 194</a><a class='ref ms' id='ms18It_627' href='#ms18It_627'>Ms 18It_627</a>Aduṭṭhassa hi yo dubbhe,<br>
pāpakammaṃ akubbato;<br>
Tameva pāpaṃ <span class='var' id='note192' title='phusseti (s1-3, pts1)' href='#note192' title='phusseti (s1-3, pts1)'>phusati</span>,<br>
duṭṭhacittaṃ anādaraṃ.</p>
<p><a class='ref sc' id='sc7' href='#sc7'>SC 7</a><a class='ref vns' id='vns195' href='#vns195'>SC Verse 195</a><a class='ref ms' id='ms18It_628' href='#ms18It_628'>Ms 18It_628</a>Samuddaṃ visakumbhena,<br>
yo maññeyya padūsituṃ;<br>
Na so tena padūseyya,<br>
bhesmā hi udadhi mahā.</p>
<p><a class='ref sc' id='sc8' href='#sc8'>SC 8</a><a class='ref vns' id='vns196' href='#vns196'>SC Verse 196</a><a class='ref pts-vp-pli' id='pts-vp-pli87' href='#pts-vp-pli87'>PTS vp Pali 87</a><a class='ref ms' id='ms18It_629' href='#ms18It_629'>Ms 18It_629</a><span class='var' id='note193' title='evameva (bj) | evametaṃ (s1-3, pts1)' href='#note193' title='evameva (bj) | evametaṃ (s1-3, pts1)'>Evamevaṃ</span> tathāgataṃ,<br>
yo vādena vihiṃsati;<br>
<span class='var' id='note194' title='samaggataṃ (bj, mr)' href='#note194' title='samaggataṃ (bj, mr)'>Sammaggataṃ</span> santacittaṃ,<br>
vādo tamhi na rūhati.</p>
<p><a class='ref sc' id='sc9' href='#sc9'>SC 9</a><a class='ref vns' id='vns197' href='#vns197'>SC Verse 197</a><a class='ref ms' id='ms18It_630' href='#ms18It_630'>Ms 18It_630</a>Tādisaṃ mittaṃ kubbetha,<br>
tañca seveyya paṇḍito;<br>
Yassa maggānugo bhikkhu,<br>
khayaṃ dukkhassa pāpuṇe”ti.</p>
</blockquote>
<p><a class='ref sc' id='sc10' href='#sc10'>SC 10</a><a class='ref ms' id='ms18It_631' href='#ms18It_631'>Ms 18It_631</a>Ayampi attho vutto bhagavatā, iti me sutanti.</p>
<p class='endsection'>Dasamaṃ.</p>
<p class='endsection'>Catuttho vaggo.</p>
<blockquote class='uddanagatha'>
<p><a class='ref sc' id='sc11' href='#sc11'>SC 11</a><a class='ref ms' id='ms18It_635' href='#ms18It_635'>Ms 18It_635</a>Vitakkāsakkārasadda,<br>
cavanaloke asubhaṃ;<br>
Dhammaandhakāramalaṃ,<br>
devadattena te dasāti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Tikanipāta</span> <span class='hidden'>Catutthavagga</span> <span class='hidden'>Devadattasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
