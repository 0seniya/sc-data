<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti46' lang='pli'>
<header>
<ul>
<li class='division'>Itivuttaka&#160;46</li>
</ul>
<h1>Sikkhānisaṃsasutta</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18It_293' href='#ms18It_293'>Ms 18It_293</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2' href='#sc2'>SC 2</a><a class='ref ms' id='ms18It_294' href='#ms18It_294'>Ms 18It_294</a>“Sikkhānisaṃsā, bhikkhave, viharatha paññuttarā vimuttisārā satādhipateyyā. Sikkhānisaṃsānaṃ, bhikkhave, viharataṃ paññuttarānaṃ vimuttisārānaṃ satādhipateyyānaṃ dvinnaṃ phalānaṃ aññataraṃ phalaṃ pāṭikaṅkhaṃ—diṭṭheva dhamme aññā, sati vā upādisese anāgāmitā”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3' href='#sc3'>SC 3</a><a class='ref vns' id='vns86' href='#vns86'>SC Verse 86</a><a class='ref ms' id='ms18It_295' href='#ms18It_295'>Ms 18It_295</a>“<span class='var' id='note99' title='paripuṇṇasekhaṃ (bj, pts1) | paripuṇṇasekkhaṃ (s1-3)' href='#note99' title='paripuṇṇasekhaṃ (bj, pts1) | paripuṇṇasekkhaṃ (s1-3)'>Paripuṇṇasikkhaṃ</span> apahānadhammaṃ,<br>
Paññuttaraṃ jātikhayantadassiṃ;<br>
Taṃ ve muniṃ antimadehadhāriṃ,<br>
Mārañjahaṃ brūmi jarāya pāraguṃ.</p>
<p><a class='ref sc' id='sc4' href='#sc4'>SC 4</a><a class='ref vns' id='vns87' href='#vns87'>SC Verse 87</a><a class='ref pts-vp-pli' id='pts-vp-pli41' href='#pts-vp-pli41'></a><a class='ref ms' id='ms18It_296' href='#ms18It_296'>Ms 18It_296</a>Tasmā sadā jhānaratā samāhitā,<br>
Ātāpino jātikhayantadassino;<br>
Māraṃ sasenaṃ abhibhuyya bhikkhavo,<br>
Bhavatha jātimaraṇassa pāragā”ti.</p>
</blockquote>
<p><a class='ref sc' id='sc5' href='#sc5'>SC 5</a><a class='ref ms' id='ms18It_297' href='#ms18It_297'>Ms 18It_297</a>Ayampi attho vutto bhagavatā, iti me sutanti.</p>
<p class='endsection'>Navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Dukanipāta</span> <span class='hidden'>Dutiyavagga</span> <span class='hidden'>Sikkhānisaṃsasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
