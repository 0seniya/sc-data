<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti38' lang='pli'>
<header>
<ul>
<li class='division'>Itivuttaka&#160;38</li>
</ul>
<h1>Vitakkasutta</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18It_235' href='#ms18It_235'>Ms 18It_235</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2' href='#sc2'>SC 2</a><a class='ref ms' id='ms18It_236' href='#ms18It_236'>Ms 18It_236</a>“Tathāgataṃ, bhikkhave, arahantaṃ sammāsambuddhaṃ dve vitakkā bahulaṃ samudācaranti—khemo ca <span class='var' id='note76' title='viveko ca (s1-3)'>vitakko, paviveko ca</span>. <span class='var' id='note77' title='avyāpajjharato (pts1) | abyāpajjārāmo (mr) | abyābajjhārāmo (?)'>Abyāpajjhārāmo</span>, bhikkhave, tathāgato abyāpajjharato. Tamenaṃ, bhikkhave, tathāgataṃ abyāpajjhārāmaṃ abyāpajjharataṃ eseva vitakko bahulaṃ samudācarati: ‘imāyāhaṃ iriyāya na <span class='var' id='note78' title='kiñci (s1-3, pts1, c1)'>vitakko, paviveko ca</span>. <span class='var' id='note77' title='avyāpajjharato (pts1) | abyāpajjārāmo (mr) | abyābajjhārāmo (?)'>Abyāpajjhārāmo</span>, bhikkhave, tathāgato abyāpajjharato. Tamenaṃ, bhikkhave, tathāgataṃ abyāpajjhārāmaṃ abyāpajjharataṃ eseva vitakko bahulaṃ samudācarati: ‘imāyāhaṃ iriyāya na <span class='var' id='note78' title='kiñci (s1-3, pts1, c1)'>kañci</span> byābādhemi tasaṃ vā thāvaraṃ vā’ti.</p>
<p><a class='ref sc' id='sc3' href='#sc3'>SC 3</a><a class='ref ms' id='ms18It_237' href='#ms18It_237'>Ms 18It_237</a>Pavivekārāmo, bhikkhave, tathāgato pavivekarato. Tamenaṃ, bhikkhave, tathāgataṃ pavivekārāmaṃ pavivekarataṃ eseva vitakko bahulaṃ samudācarati: ‘yaṃ akusalaṃ taṃ pahīnan’ti.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli32' href='#pts-vp-pli32'>PTS vp Pali 32</a><a class='ref ms' id='ms18It_238' href='#ms18It_238'>Ms 18It_238</a>Tasmātiha, bhikkhave, tumhepi abyāpajjhārāmā viharatha abyāpajjharatā. Tesaṃ vo, bhikkhave, tumhākaṃ abyāpajjhārāmānaṃ viharataṃ abyāpajjharatānaṃ eseva vitakko bahulaṃ samudācarissati: ‘imāya mayaṃ iriyāya na <span class='var' id='note79' title='kiñci (s1-3, pts1, c1)'>kañci</span> byābādhema tasaṃ vā thāvaraṃ vā’ti.</p>
<p><a class='ref sc' id='sc5' href='#sc5'>SC 5</a><a class='ref ms' id='ms18It_239' href='#ms18It_239'>Ms 18It_239</a>Pavivekārāmā, bhikkhave, viharatha pavivekaratā. Tesaṃ vo, bhikkhave, tumhākaṃ pavivekārāmānaṃ viharataṃ pavivekaratānaṃ eseva vitakko bahulaṃ samudācarissati: ‘kiṃ akusalaṃ, kiṃ appahīnaṃ, kiṃ pajahāmā’”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc6' href='#sc6'>SC 6</a><a class='ref vns' id='vns67' href='#vns67'>SC Verse 67</a><a class='ref ms' id='ms18It_240' href='#ms18It_240'>Ms 18It_240</a>“Tathāgataṃ buddhamasayhasāhinaṃ,<br>
Duve vitakkā samudācaranti naṃ;<br>
Khemo vitakko paṭhamo udīrito,<br>
Tato viveko dutiyo pakāsito.</p>
<p><a class='ref sc' id='sc7' href='#sc7'>SC 7</a><a class='ref vns' id='vns68' href='#vns68'>SC Verse 68</a><a class='ref pts-vp-pli' id='pts-vp-pli33' href='#pts-vp-pli33'>PTS vp Pali 33</a><a class='ref ms' id='ms18It_241' href='#ms18It_241'>Ms 18It_241</a>Tamonudaṃ pāragataṃ mahesiṃ,<br>
Taṃ pattipattaṃ vasimaṃ anāsavaṃ;<br>
<span class='var' id='note80' title='vessantaraṃ (bj, pts1, mr)'>Visantaraṃ</span> taṇhakkhaye vimuttaṃ,<br>
Taṃ ve muniṃ antimadehadhāriṃ;<br>
<span class='var' id='note81' title='mānajahaṃ (si, mr) | mārajahaṃ (s1-3) | mānaṃjahaṃ (pts1)'>Mārañjahaṃ</span> brūmi jarāya pāraguṃ.</p>
<p><a class='ref sc' id='sc8' href='#sc8'>SC 8</a><a class='ref vns' id='vns69' href='#vns69'>SC Verse 69</a><a class='ref ms' id='ms18It_242' href='#ms18It_242'>Ms 18It_242</a>Sele yathā pabbatamuddhaniṭṭhito,<br>
Yathāpi passe janataṃ samantato;<br>
Tathūpamaṃ dhammamayaṃ sumedho,<br>
Pāsādamāruyha samantacakkhu;<br>
Sokāvatiṇṇaṃ janatamapetasoko,<br>
Avekkhati jātijarābhibhūtan”ti.</p>
</blockquote>
<p><a class='ref sc' id='sc9' href='#sc9'>SC 9</a><a class='ref ms' id='ms18It_243' href='#ms18It_243'>Ms 18It_243</a>Ayampi attho vutto bhagavatā, iti me sutanti.</p>
<p class='endsection'>Paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Dukanipāta</span> <span class='hidden'>Dutiyavagga</span> <span class='hidden'>Vitakkasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
