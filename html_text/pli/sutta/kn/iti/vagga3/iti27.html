<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti27' lang='pli'>
<header>
<ul>
<li class='division'>Itivuttaka&#160;27</li>
</ul>
<h1><span class='var' id='note41' title='mettācetovimuttisuttaṃ (bj)' href='#note41' title='mettācetovimuttisuttaṃ (bj)'>Mettābhāvanāsutta</span></h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18It_155' href='#ms18It_155'>Ms 18It_155</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2' href='#sc2'>SC 2</a><a class='ref ms' id='ms18It_156' href='#ms18It_156'>Ms 18It_156</a>“Yāni kānici, bhikkhave, opadhikāni puññakiriyavatthūni sabbāni tāni mettāya cetovimuttiyā kalaṃ nāgghanti soḷasiṃ. Mettāyeva tāni cetovimutti adhiggahetvā bhāsate ca tapate ca virocati ca.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli20' href='#pts-vp-pli20'></a><a class='ref ms' id='ms18It_157' href='#ms18It_157'>Ms 18It_157</a>Seyyathāpi, bhikkhave, yā kāci tārakarūpānaṃ pabhā sabbā tā candiyā pabhāya kalaṃ nāgghanti soḷasiṃ, candapabhāyeva tā adhiggahetvā bhāsate ca tapate ca virocati ca; evamevaṃ kho, bhikkhave, yāni kānici opadhikāni puññakiriyavatthūni sabbāni tāni mettāya cetovimuttiyā kalaṃ nāgghanti soḷasiṃ, mettāyeva tāni cetovimutti adhiggahetvā bhāsate ca tapate ca virocati ca.</p>
<p><a class='ref sc' id='sc4' href='#sc4'>SC 4</a><a class='ref ms' id='ms18It_158' href='#ms18It_158'>Ms 18It_158</a>Seyyathāpi, bhikkhave, vassānaṃ pacchime māse saradasamaye viddhe vigatavalāhake <span class='var' id='note42' title='nabhe (bj, pts1)'>deve</span> ādicco nabhaṃ <span class='var' id='note43' title='abbhuggamamāno (Ma-aka)'>abbhussakkamāno</span> sabbaṃ <span class='var' id='note44' title='ākāsaṃ (s1-3)'>ākāsagataṃ</span> tamagataṃ <span class='var' id='note45' title='abhihacca (s1-3)' href='#note42' title='nabhe (bj, pts1)'>deve</span> ādicco nabhaṃ <span class='var' id='note43' title='abbhuggamamāno (Ma-aka)'>abbhussakkamāno</span> sabbaṃ <span class='var' id='note44' title='ākāsaṃ (s1-3)'>ākāsagataṃ</span> tamagataṃ <span class='var' id='note45' title='abhihacca (s1-3)'>abhivihacca</span> bhāsate ca tapate ca virocati ca; evamevaṃ kho, bhikkhave, yāni kānici opadhikāni puññakiriyavatthūni sabbāni tāni mettāya cetovimuttiyā kalaṃ nāgghanti soḷasiṃ, mettāyeva tāni cetovimutti adhiggahetvā bhāsate ca tapate ca virocati ca.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli21' href='#pts-vp-pli21'></a><a class='ref ms' id='ms18It_159' href='#ms18It_159'>Ms 18It_159</a>Seyyathāpi, bhikkhave, rattiyā paccūsasamayaṃ osadhitārakā bhāsate ca tapate ca virocati ca; evamevaṃ kho, bhikkhave, yāni kānici opadhikāni puññakiriyavatthūni sabbāni tāni mettāya cetovimuttiyā kalaṃ nāgghanti soḷasiṃ, mettāyeva tāni cetovimutti adhiggahetvā bhāsate ca tapate ca virocati cā”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc6' href='#sc6'>SC 6</a><a class='ref vns' id='vns42' href='#vns42'>SC Verse 42</a><a class='ref ms' id='ms18It_160' href='#ms18It_160'>Ms 18It_160</a>“Yo ca mettaṃ bhāvayati,<br>
appamāṇaṃ paṭissato;<br>
Tanū saṃyojanā honti,<br>
passato upadhikkhayaṃ.</p>
<p><a class='ref sc' id='sc7' href='#sc7'>SC 7</a><a class='ref vns' id='vns43' href='#vns43'>SC Verse 43</a><a class='ref ms' id='ms18It_161' href='#ms18It_161'>Ms 18It_161</a>Ekampi ce pāṇamaduṭṭhacitto,<br>
Mettāyati kusalo tena hoti;<br>
Sabbe ca pāṇe manasānukampaṃ,<br>
Pahūtamariyo pakaroti puññaṃ.</p>
<p><a class='ref sc' id='sc8' href='#sc8'>SC 8</a><a class='ref vns' id='vns44' href='#vns44'>SC Verse 44</a><a class='ref ms' id='ms18It_162' href='#ms18It_162'>Ms 18It_162</a><span class='var' id='note47' title='yo (bj)' href='#note47' title='yo (bj)'>Ye</span> sattasaṇḍaṃ pathaviṃ vijitvā,<br>
<span class='var' id='note48' title='rājīsayo (bj, s1-3, pts1)' href='#note48' title='rājīsayo (bj, s1-3, pts1)'>Rājisayo</span> yajamānānupariyagā;<br>
Assamedhaṃ purisamedhaṃ,<br>
Sammāpāsaṃ vājapeyyaṃ niraggaḷaṃ.</p>
<p><a class='ref sc' id='sc9' href='#sc9'>SC 9</a><a class='ref vns' id='vns45' href='#vns45'>SC Verse 45</a><a class='ref pts-vp-pli' id='pts-vp-pli22' href='#pts-vp-pli22'></a><a class='ref ms' id='ms18It_163' href='#ms18It_163'>Ms 18It_163</a>Mettassa cittassa subhāvitassa,<br>
Kalampi te nānubhavanti soḷasiṃ;<br>
Candappabhā tāragaṇāva sabbe.</p>
<p><a class='ref sc' id='sc10' href='#sc10'>SC 10</a><a class='ref vns' id='vns46' href='#vns46'>SC Verse 46</a><a class='ref ms' id='ms18It_164' href='#ms18It_164'>Ms 18It_164</a>Yo na hanti na ghāteti,<br>
na jināti na jāpaye;<br>
Mettaṃso sabbabhūtesu,<br>
veraṃ tassa na kenacī”ti.</p>
</blockquote>
<p><a class='ref sc' id='sc11' href='#sc11'>SC 11</a><a class='ref ms' id='ms18It_165' href='#ms18It_165'>Ms 18It_165</a>Ayampi attho vutto bhagavatā, iti me sutanti.</p>
<p class='endsection'>Sattamaṃ.</p>
<p class='endsection'>Tatiyo vaggo.</p>
<blockquote class='uddanagatha'>
<p><a class='ref sc' id='sc12' href='#sc12'>SC 12</a><a class='ref ms' id='ms18It_169' href='#ms18It_169'>Ms 18It_169</a>Cittaṃ <span class='var' id='note50' title='jhāyī (bj, s1-3) | jhāyi (pts1, mr)' href='#note50' title='jhāyī (bj, s1-3) | jhāyi (pts1, mr)'>mettaṃ</span> ubho atthe,<br>
puñjaṃ vepullapabbataṃ;<br>
Sampajānamusāvādo,<br>
dānañca <span class='var' id='note51' title='mettabhāvañca (s1-3, pts1) | mettavācañca (mr)' href='#note51' title='mettabhāvañca (s1-3, pts1) | mettavācañca (mr)'>mettabhāvanā</span>.</p>
<p><a class='ref sc' id='sc13' href='#sc13'>SC 13</a><a class='ref ms' id='ms18It_170' href='#ms18It_170'>Ms 18It_170</a><span class='var' id='note52' title='sattamānidha (bj) | sattimānidha (mr)' href='#note52' title='sattamānidha (bj) | sattimānidha (mr)'>Sattimāni ca</span> suttāni,<br>
purimāni ca vīsati;<br>
Ekadhammesu suttantā,<br>
sattavīsatisaṅgahāti.</p>
</blockquote>
<p class='endsutta'>Ekakanipāto niṭṭhito.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Ekakanipāta</span> <span class='hidden'>Tatiyavagga</span> <span class='hidden'>Mettābhāvanāsutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
