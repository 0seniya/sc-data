<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti35' lang='pli'>
<header>
<ul>
<li class='division'>Itivuttaka&#160;35</li>
</ul>
<h1>Paṭhamajananakuhanasutta</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18It_214' href='#ms18It_214'>Ms 18It_214</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2' href='#sc2'>SC 2</a><a class='ref ms' id='ms18It_215' href='#ms18It_215'>Ms 18It_215</a>“Nayidaṃ, bhikkhave, brahmacariyaṃ vussati janakuhanatthaṃ, na janalapanatthaṃ, na lābhasakkārasilokānisaṃsatthaṃ, na ‘iti maṃ jano jānātū’ti. Atha kho idaṃ, bhikkhave, brahmacariyaṃ vussati saṃvaratthañceva pahānatthañcā”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3' href='#sc3'>SC 3</a><a class='ref vns' id='vns61' href='#vns61'>SC Verse 61</a><a class='ref ms' id='ms18It_216' href='#ms18It_216'>Ms 18It_216</a>“Saṃvaratthaṃ pahānatthaṃ,<br>
brahmacariyaṃ anītihaṃ;<br>
Adesayi so bhagavā,<br>
nibbānogadhagāminaṃ.</p>
<p><a class='ref sc' id='sc4' href='#sc4'>SC 4</a><a class='ref vns' id='vns62' href='#vns62'>SC Verse 62</a><a class='ref pts-vp-pli' id='pts-vp-pli29' href='#pts-vp-pli29'>PTS vp Pali 29</a><a class='ref ms' id='ms18It_217' href='#ms18It_217'>Ms 18It_217</a>Esa maggo <span class='var' id='note69' title='mahantehi (si, mr) | mahatthehi (s1-3)' href='#note69' title='mahantehi (si, mr) | mahatthehi (s1-3)'>mahattehi</span>,<br>
anuyāto <span class='var' id='note70' title='mahesino (si, pts1, mr)' href='#note70' title='mahesino (si, pts1, mr)'>mahesibhi</span>;<br>
Ye ye taṃ paṭipajjanti,<br>
yathā buddhena desitaṃ;<br>
Dukkhassantaṃ karissanti,<br>
satthusāsanakārino”ti.</p>
</blockquote>
<p><a class='ref sc' id='sc5' href='#sc5'>SC 5</a><a class='ref ms' id='ms18It_218' href='#ms18It_218'>Ms 18It_218</a>Ayampi attho vutto bhagavatā, iti me sutanti.</p>
<p class='endsection'>Aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Dukanipāta</span> <span class='hidden'>Paṭhamavagga</span> <span class='hidden'>Paṭhamajananakuhanasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
