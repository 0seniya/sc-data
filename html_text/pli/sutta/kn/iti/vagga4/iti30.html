<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti30' lang='pli'>
<header>
<ul>
<li class='division'>Itivuttaka&#160;30</li>
</ul>
<h1>Tapanīyasutta</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18It_186' href='#ms18It_186'>Ms 18It_186</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli25' href='#pts-vp-pli25'></a><a class='ref ms' id='ms18It_187' href='#ms18It_187'>Ms 18It_187</a>“Dveme, bhikkhave, dhammā tapanīyā. Katame dve? Idha, bhikkhave, ekacco akatakalyāṇo hoti, akatakusalo, akatabhīruttāṇo, katapāpo, kataluddo, katakibbiso. So ‘akataṃ me kalyāṇan’tipi tappati, ‘kataṃ me pāpan’tipi tappati. Ime kho, bhikkhave, dve dhammā tapanīyā”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3' href='#sc3'>SC 3</a><a class='ref vns' id='vns53' href='#vns53'>SC Verse 53</a><a class='ref ms' id='ms18It_188' href='#ms18It_188'>Ms 18It_188</a>“Kāyaduccaritaṃ katvā,<br>
vacīduccaritāni ca;<br>
Manoduccaritaṃ katvā,<br>
yañcaññaṃ dosasañhitaṃ.</p>
<p><a class='ref sc' id='sc4' href='#sc4'>SC 4</a><a class='ref vns' id='vns54' href='#vns54'>SC Verse 54</a><a class='ref ms' id='ms18It_189' href='#ms18It_189'>Ms 18It_189</a>Akatvā kusalaṃ kammaṃ,<br>
katvānākusalaṃ bahuṃ;<br>
Kāyassa bhedā duppañño,<br>
<span class='var' id='note61' title='nirayaṃ so upapajjatīti (bj, s1-3, km, pts1)' href='#note61' title='nirayaṃ so upapajjatīti (bj, s1-3, km, pts1)'>nirayaṃ sopapajjatī”ti</span>.</p>
</blockquote>
<p><a class='ref sc' id='sc5' href='#sc5'>SC 5</a><a class='ref ms' id='ms18It_190' href='#ms18It_190'>Ms 18It_190</a>Ayampi attho vutto bhagavatā, iti me sutanti.</p>
<p class='endsection'>Tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Dukanipāta</span> <span class='hidden'>Paṭhamavagga</span> <span class='hidden'>Tapanīyasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
