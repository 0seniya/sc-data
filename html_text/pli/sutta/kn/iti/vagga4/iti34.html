<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti34' lang='pli'>
<header>
<ul>
<li class='division'>Itivuttaka&#160;34</li>
</ul>
<h1><span class='var' id='note64' title='anātāpīsuttaṃ (bj)' href='#note64' title='anātāpīsuttaṃ (bj)'>Ātāpīsutta</span></h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18It_208' href='#ms18It_208'>Ms 18It_208</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2' href='#sc2'>SC 2</a><a class='ref ms' id='ms18It_209' href='#ms18It_209'>Ms 18It_209</a>“Anātāpī, bhikkhave, bhikkhu <span class='var' id='note65' title='anottappī (si, s1-3, pts1)'>anottāpī</span> abhabbo sambodhāya, abhabbo nibbānāya, abhabbo anuttarassa yogakkhemassa adhigamāya. Ātāpī ca kho, bhikkhave, bhikkhu <span class='var' id='note66' title='ottappī (si, s1-3, pts1)' href='#note65' title='anottappī (si, s1-3, pts1)'>anottāpī</span> abhabbo sambodhāya, abhabbo nibbānāya, abhabbo anuttarassa yogakkhemassa adhigamāya. Ātāpī ca kho, bhikkhave, bhikkhu <span class='var' id='note66' title='ottappī (si, s1-3, pts1)'>ottāpī</span> bhabbo sambodhāya, bhabbo nibbānāya, bhabbo anuttarassa yogakkhemassa adhigamāyā”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3' href='#sc3'>SC 3</a><a class='ref vns' id='vns59' href='#vns59'>SC Verse 59</a><a class='ref ms' id='ms18It_210' href='#ms18It_210'>Ms 18It_210</a>“Anātāpī anottāpī,<br>
kusīto hīnavīriyo;<br>
Yo thinamiddhabahulo,<br>
<span class='var' id='note67' title='ahiriko (s1-3)' href='#note67' title='ahiriko (s1-3)'>ahirīko</span> anādaro;<br>
Abhabbo tādiso bhikkhu,<br>
phuṭṭhuṃ sambodhimuttamaṃ.</p>
<p><a class='ref sc' id='sc4' href='#sc4'>SC 4</a><a class='ref vns' id='vns60' href='#vns60'>SC Verse 60</a><a class='pts' id='pts28' href='#pts28'></a><a class='ref ms' id='ms18It_211' href='#ms18It_211'>Ms 18It_211</a>Yo ca satimā nipako jhāyī,<br>
Ātāpī ottāpī ca appamatto;<br>
Saṃyojanaṃ jātijarāya chetvā,<br>
Idheva sambodhimanuttaraṃ phuse”ti.</p>
</blockquote>
<p><a class='ref sc' id='sc5' href='#sc5'>SC 5</a><a class='ref ms' id='ms18It_212' href='#ms18It_212'>Ms 18It_212</a>Ayampi attho vutto bhagavatā, iti me sutanti.</p>
<p class='endsection'>Sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Dukanipāta</span> <span class='hidden'>Paṭhamavagga</span> <span class='hidden'>Ātāpīsutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
