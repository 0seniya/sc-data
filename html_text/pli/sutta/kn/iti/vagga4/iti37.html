<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti37' lang='pli'>
<header>
<ul>
<li class='division'>Itivuttaka&#160;37</li>
</ul>
<h1>Somanassasutta</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18It_226' href='#ms18It_226'>Ms 18It_226</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2' href='#sc2'>SC 2</a><a class='pts' id='pts30' href='#pts30'></a><a class='ref ms' id='ms18It_227' href='#ms18It_227'>Ms 18It_227</a>“Dvīhi, bhikkhave, dhammehi samannāgato bhikkhu diṭṭheva dhamme sukhasomanassabahulo viharati, yoni <span class='var' id='note71' title='yoniso (s1-3, pts1) | yonissa (mr)' href='#note71' title='yoniso (s1-3, pts1) | yonissa (mr)'>cassa</span> āraddhā hoti āsavānaṃ khayāya. Katamehi dvīhi? Saṃvejanīyesu ṭhānesu saṃvejanena, saṃviggassa ca yoniso padhānena. Imehi kho, bhikkhave, dvīhi dhammehi samannāgato bhikkhu diṭṭheva dhamme sukhasomanassabahulo viharati, yoni cassa āraddhā hoti āsavānaṃ khayāyā”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3' href='#sc3'>SC 3</a><a class='ref vns' id='vns65' href='#vns65'>SC Verse 65</a><a class='ref ms' id='ms18It_228' href='#ms18It_228'>Ms 18It_228</a>“<span class='var' id='note72' title='saṃvejanīyesu ṭhānesu (s1-3, pts1)' href='#note72' title='saṃvejanīyesu ṭhānesu (s1-3, pts1)'>Saṃvejanīyaṭṭhānesu</span>,<br>
saṃvijjetheva paṇḍito;<br>
Ātāpī nipako bhikkhu,<br>
paññāya samavekkhiya.</p>
<p><a class='ref sc' id='sc4' href='#sc4'>SC 4</a><a class='ref vns' id='vns66' href='#vns66'>SC Verse 66</a><a class='ref ms' id='ms18It_229' href='#ms18It_229'>Ms 18It_229</a>Evaṃ vihārī ātāpī,<br>
santavutti anuddhato;<br>
Cetosamathamanuyutto,<br>
khayaṃ dukkhassa pāpuṇe”ti.</p>
</blockquote>
<p><a class='ref sc' id='sc5' href='#sc5'>SC 5</a><a class='ref ms' id='ms18It_230' href='#ms18It_230'>Ms 18It_230</a>Ayampi attho vutto bhagavatā, iti me sutanti.</p>
<p class='endsection'>Dasamaṃ.</p>
<p class='endsection'>Paṭhamo vaggo.</p>
<blockquote class='uddanagatha'>
<p><a class='ref sc' id='sc6' href='#sc6'>SC 6</a><a class='pts' id='pts31' href='#pts31'></a><a class='ref ms' id='ms18It_234' href='#ms18It_234'>Ms 18It_234</a>Dve ca bhikkhū tapanīyā,<br>
tapanīyā <span class='var' id='note73' title='apare duve (bj)' href='#note73' title='apare duve (bj)'>paratthehi</span>;<br>
<span class='var' id='note74' title='anātāpī dve (bj) | dve pādā (mr)'>Ātāpī</span> <span class='var' id='note75' title='kuhanā ca (bj) | na kuhanā ca (s1-3, pts1, mr)' href='#note74' title='anātāpī dve (bj) | dve pādā (mr)'>Ātāpī</span> <span class='var' id='note75' title='kuhanā ca (bj) | na kuhanā ca (s1-3, pts1, mr)'>nakuhanā dve</span>,<br>
somanassena te dasāti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Dukanipāta</span> <span class='hidden'>Paṭhamavagga</span> <span class='hidden'>Somanassasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
