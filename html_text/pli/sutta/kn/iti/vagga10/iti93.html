<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti93' lang='pli'>
<header>
<ul>
<li class='division'>Itivuttaka&#160;93</li>
</ul>
<h1>Aggisutta</h1>
</header>
<p><a class='ref sc' id='sc1'>SC 1</a><a class='ref ms' id='ms18It_661'>Ms 18It_661</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2'>SC 2</a><a class='ref ms' id='ms18It_662'>Ms 18It_662</a>“Tayome, bhikkhave, aggī. Katame tayo? Rāgaggi, dosaggi, mohaggi—ime kho, bhikkhave, tayo aggī”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3'>SC 3</a><a class='ref vns' id='vns208'>SC Verse 208</a><a class='ref ms' id='ms18It_663'>Ms 18It_663</a>“Rāgaggi dahati macce,<br>
ratte kāmesu mucchite;<br>
Dosaggi pana byāpanne,<br>
nare pāṇātipātino.</p>
<p><a class='ref sc' id='sc4'>SC 4</a><a class='ref vns' id='vns209'>SC Verse 209</a><a class='ref ms' id='ms18It_664'>Ms 18It_664</a>Mohaggi pana sammūḷhe,<br>
ariyadhamme akovide;<br>
Ete aggī ajānantā,<br>
sakkāyābhiratā pajā.</p>
<p><a class='ref sc' id='sc5'>SC 5</a><a class='ref vns' id='vns210'>SC Verse 210</a><a class='pts' id='pts93'></a><a class='ref ms' id='ms18It_665'>Ms 18It_665</a>Te vaḍḍhayanti nirayaṃ,<br>
tiracchānañca yoniyo;<br>
Asuraṃ pettivisayaṃ,<br>
amuttā mārabandhanā.</p>
<p><a class='ref sc' id='sc6'>SC 6</a><a class='ref vns' id='vns211'>SC Verse 211</a><a class='ref ms' id='ms18It_666'>Ms 18It_666</a>Ye ca rattindivā yuttā,<br>
sammāsambuddhasāsane;<br>
Te nibbāpenti rāgaggiṃ,<br>
niccaṃ asubhasaññino.</p>
<p><a class='ref sc' id='sc7'>SC 7</a><a class='ref vns' id='vns212'>SC Verse 212</a><a class='ref ms' id='ms18It_667'>Ms 18It_667</a>Dosaggiṃ pana mettāya,<br>
nibbāpenti naruttamā;<br>
Mohaggiṃ pana paññāya,<br>
yāyaṃ nibbedhagāminī.</p>
<p><a class='ref sc' id='sc8'>SC 8</a><a class='ref vns' id='vns213'>SC Verse 213</a><a class='ref ms' id='ms18It_668'>Ms 18It_668</a>Te nibbāpetvā nipakā,<br>
rattindivamatanditā;<br>
Asesaṃ parinibbanti,<br>
asesaṃ dukkhamaccaguṃ.</p>
<p><a class='ref sc' id='sc9'>SC 9</a><a class='ref vns' id='vns214'>SC Verse 214</a><a class='ref ms' id='ms18It_669'>Ms 18It_669</a>Ariyaddasā vedaguno,<br>
sammadaññāya paṇḍitā;<br>
Jātikkhayamabhiññāya,<br>
nāgacchanti punabbhavan”ti.</p>
</blockquote>
<p><a class='ref sc' id='sc10'>SC 10</a><a class='ref ms' id='ms18It_670'>Ms 18It_670</a>Ayampi attho vutto bhagavatā, iti me sutanti.</p>
<p class='endsection'>Catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Tikanipāta</span> <span class='hidden'>Pañcamavagga</span> <span class='hidden'>Aggisutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
