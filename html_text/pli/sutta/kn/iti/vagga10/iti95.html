<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti95' lang='pli'>
<header>
<ul>
<li class='division'>Itivuttaka&#160;95</li>
</ul>
<h1>Kāmūpapattisutta</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18It_677' href='#ms18It_677'>Ms 18It_677</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2' href='#sc2'>SC 2</a><a class='ref ms' id='ms18It_678' href='#ms18It_678'>Ms 18It_678</a>“Tisso imā, bhikkhave, <span class='var' id='note202' title='kāmuppattiyo (bj) | kāmupapattiyo (pts1)' href='#note202' title='kāmuppattiyo (bj) | kāmupapattiyo (pts1)'>kāmūpapattiyo</span>. Katamā tisso? Paccupaṭṭhitakāmā, nimmānaratino, paranimmitavasavattino—imā kho, bhikkhave, tisso kāmūpapattiyo”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3' href='#sc3'>SC 3</a><a class='ref vns' id='vns216' href='#vns216'>SC Verse 216</a><a class='ref ms' id='ms18It_679' href='#ms18It_679'>Ms 18It_679</a>“Paccupaṭṭhitakāmā ca,<br>
ye devā vasavattino;<br>
Nimmānaratino devā,<br>
ye caññe kāmabhogino;<br>
Itthabhāvaññathābhāvaṃ,<br>
saṃsāraṃ nātivattare.</p>
<p><a class='ref sc' id='sc4' href='#sc4'>SC 4</a><a class='ref vns' id='vns217' href='#vns217'>SC Verse 217</a><a class='ref ms' id='ms18It_680' href='#ms18It_680'>Ms 18It_680</a>Etamādīnavaṃ ñatvā,<br>
kāmabhogesu paṇḍito;<br>
Sabbe pariccaje kāme,<br>
ye dibbā ye ca mānusā.</p>
<p><a class='ref sc' id='sc5' href='#sc5'>SC 5</a><a class='ref vns' id='vns218' href='#vns218'>SC Verse 218</a><a class='pts' id='pts95' href='#pts95'></a><a class='ref ms' id='ms18It_681' href='#ms18It_681'>Ms 18It_681</a>Piyarūpasātagadhitaṃ,<br>
chetvā sotaṃ duraccayaṃ;<br>
Asesaṃ parinibbanti,<br>
asesaṃ dukkhamaccaguṃ.</p>
<p><a class='ref sc' id='sc6' href='#sc6'>SC 6</a><a class='ref vns' id='vns219' href='#vns219'>SC Verse 219</a><a class='ref ms' id='ms18It_682' href='#ms18It_682'>Ms 18It_682</a>Ariyaddasā vedaguno,<br>
sammadaññāya paṇḍitā;<br>
Jātikkhayamabhiññāya,<br>
nāgacchanti punabbhavan”ti.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms18It_683' href='#ms18It_683'>Ms 18It_683</a>Ayampi attho vutto bhagavatā, iti me sutanti.</p>
<p class='endsection'>Chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Tikanipāta</span> <span class='hidden'>Pañcamavagga</span> <span class='hidden'>Kāmūpapattisutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
