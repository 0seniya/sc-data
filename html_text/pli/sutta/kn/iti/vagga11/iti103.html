<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti103' lang='pli'>
<header>
<ul>
<li class='division'>Itivuttaka&#160;103</li>
</ul>
<h1>Samaṇabrāhmaṇasutta</h1>
</header>
<p><a class='ref sc' id='sc1'>SC 1</a><a class='ref ms' id='ms18It_748' href='#sc1'>SC 1</a><a class='ref ms' id='ms18It_748'>Ms 18It_748</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2'>SC 2</a><a class='pts' id='pts105'></a><a class='ref ms' id='ms18It_749' href='#sc2'>SC 2</a><a class='pts' id='pts105'></a><a class='ref ms' id='ms18It_749'>Ms 18It_749</a>“Ye hi keci, bhikkhave, samaṇā vā brāhmaṇā vā ‘idaṃ dukkhan’ti yathābhūtaṃ nappajānanti; ‘ayaṃ dukkhasamudayo’ti yathābhūtaṃ nappajānanti; ‘ayaṃ dukkhanirodho’ti yathābhūtaṃ nappajānanti; ‘ayaṃ dukkhanirodhagāminī paṭipadā’ti yathābhūtaṃ nappajānanti—na me te, bhikkhave, samaṇā vā brāhmaṇā vā samaṇesu vā samaṇasammatā brāhmaṇesu vā brāhmaṇasammatā, na ca panete āyasmanto sāmaññatthaṃ vā brahmaññatthaṃ vā diṭṭheva dhamme sayaṃ abhiññā sacchikatvā upasampajja viharanti.</p>
<p><a class='ref sc' id='sc3'>SC 3</a><a class='ref ms' id='ms18It_750' href='#sc3'>SC 3</a><a class='ref ms' id='ms18It_750'>Ms 18It_750</a>Ye ca kho keci, bhikkhave, samaṇā vā brāhmaṇā vā ‘idaṃ dukkhan’ti yathābhūtaṃ pajānanti; ‘ayaṃ dukkhasamudayo’ti yathābhūtaṃ pajānanti; ‘ayaṃ dukkhanirodho’ti yathābhūtaṃ pajānanti; ‘ayaṃ dukkhanirodhagāminī paṭipadā’ti yathābhūtaṃ pajānanti—te kho me, bhikkhave, samaṇā vā brāhmaṇā vā samaṇesu ceva samaṇasammatā brāhmaṇesu ca brāhmaṇasammatā, te ca panāyasmanto sāmaññatthañca brahmaññatthañca diṭṭheva dhamme sayaṃ abhiññā sacchikatvā upasampajja viharantī”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc4'>SC 4</a><a class='ref vns' id='vns237'>SC Verse 237</a><a class='pts' id='pts106'></a><a class='ref ms' id='ms18It_751' href='#sc4'>SC 4</a><a class='ref vns' id='vns237'>SC Verse 237</a><a class='pts' id='pts106'></a><a class='ref ms' id='ms18It_751'>Ms 18It_751</a>“Ye dukkhaṃ nappajānanti,<br>
atho dukkhassa sambhavaṃ;<br>
Yattha ca sabbaso dukkhaṃ,<br>
asesaṃ uparujjhati;<br>
Tañca maggaṃ na jānanti,<br>
dukkhūpasamagāminaṃ.</p>
<p><a class='ref sc' id='sc5'>SC 5</a><a class='ref vns' id='vns238'>SC Verse 238</a><a class='ref ms' id='ms18It_752' href='#sc5'>SC 5</a><a class='ref vns' id='vns238'>SC Verse 238</a><a class='ref ms' id='ms18It_752'>Ms 18It_752</a>Cetovimuttihīnā te,<br>
Atho paññāvimuttiyā;<br>
Abhabbā te antakiriyāya,<br>
Te ve jātijarūpagā.</p>
<p><a class='ref sc' id='sc6'>SC 6</a><a class='ref vns' id='vns239'>SC Verse 239</a><a class='ref ms' id='ms18It_753' href='#sc6'>SC 6</a><a class='ref vns' id='vns239'>SC Verse 239</a><a class='ref ms' id='ms18It_753'>Ms 18It_753</a>Ye ca dukkhaṃ pajānanti,<br>
atho dukkhassa sambhavaṃ;<br>
Yattha ca sabbaso dukkhaṃ,<br>
asesaṃ uparujjhati;<br>
Tañca maggaṃ pajānanti,<br>
dukkhūpasamagāminaṃ.</p>
<p><a class='ref sc' id='sc7'>SC 7</a><a class='ref vns' id='vns240'>SC Verse 240</a><a class='ref ms' id='ms18It_754' href='#sc7'>SC 7</a><a class='ref vns' id='vns240'>SC Verse 240</a><a class='ref ms' id='ms18It_754'>Ms 18It_754</a>Cetovimuttisampannā,<br>
atho paññāvimuttiyā;<br>
Bhabbā te antakiriyāya,<br>
na te jātijarūpagā”ti.</p>
</blockquote>
<p><a class='ref sc' id='sc8'>SC 8</a><a class='ref ms' id='ms18It_755' href='#sc8'>SC 8</a><a class='ref ms' id='ms18It_755'>Ms 18It_755</a>Ayampi attho vutto bhagavatā, iti me sutanti.</p>
<p class='endsection'>Catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Catukkanipāta</span> <span class='hidden'>Brāhmaṇadhammayāgavagga</span> <span class='hidden'>Samaṇabrāhmaṇasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
