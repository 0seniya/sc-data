<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti112' lang='pli'>
<header>
<ul>
<li class='division'>Itivuttaka&#160;112</li>
</ul>
<h1><span class='var' id='note254' title='lokāvabodhasuttaṃ (bj)'>Lokasutta</span></h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18It_832' href='#ms18It_832'>Ms 18It_832</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2' href='#sc2'>SC 2</a><a class='ref ms' id='ms18It_833' href='#ms18It_833'>Ms 18It_833</a>“Loko, bhikkhave, tathāgatena abhisambuddho, lokasmā tathāgato visaṃyutto. Lokasamudayo, bhikkhave, tathāgatena abhisambuddho, lokasamudayo tathāgatassa pahīno. Lokanirodho, bhikkhave, tathāgatena abhisambuddho, lokanirodho tathāgatassa sacchikato. Lokanirodhagāminī paṭipadā, bhikkhave, tathāgatena abhisambuddhā, lokanirodhagāminī paṭipadā tathāgatassa bhāvitā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms18It_834' href='#ms18It_834'>Ms 18It_834</a>Yaṃ, bhikkhave, sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā yasmā taṃ tathāgatena abhisambuddhaṃ, tasmā tathāgatoti vuccati.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli122' href='#pts-vp-pli122'>PTS vp Pali 122</a><a class='ref ms' id='ms18It_835' href='#ms18It_835'>Ms 18It_835</a>Yañca, bhikkhave, rattiṃ tathāgato anuttaraṃ sammāsambodhiṃ abhisambujjhati, yañca rattiṃ anupādisesāya nibbānadhātuyā parinibbāyati, yaṃ etasmiṃ antare bhāsati lapati niddisati, sabbaṃ taṃ tatheva hoti no aññathā, tasmā tathāgatoti vuccati.</p>
<p><a class='ref sc' id='sc5' href='#sc5'>SC 5</a><a class='ref ms' id='ms18It_836' href='#ms18It_836'>Ms 18It_836</a>Yathāvādī, bhikkhave, tathāgato tathākārī, yathākārī tathāvādī, iti yathāvādī tathākārī yathākārī tathāvādī, tasmā tathāgatoti vuccati.</p>
<p><a class='ref sc' id='sc6' href='#sc6'>SC 6</a><a class='ref ms' id='ms18It_837' href='#ms18It_837'>Ms 18It_837</a>Sadevake, bhikkhave, loke samārake sabrahmake sassamaṇabrāhmaṇiyā pajāya sadevamanussāya tathāgato abhibhū anabhibhūto aññadatthudaso vasavattī, tasmā tathāgatoti vuccatī”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc7' href='#sc7'>SC 7</a><a class='ref vns' id='vns262' href='#vns262'>SC Verse 262</a><a class='ref ms' id='ms18It_838' href='#ms18It_838'>Ms 18It_838</a>“<span class='var' id='note256' title='sabbaṃ lokaṃ (^an4.23#1 [23.&#160;Lokasutta])'>Sabbalokaṃ</span> abhiññāya,<br>
sabbaloke yathātathaṃ;<br>
Sabbalokavisaṃyutto,<br>
sabbaloke <span class='var' id='note257' title='anūpamo (s1-3)'>anūpayo</span>.</p>
<p><a class='ref sc' id='sc8' href='#sc8'>SC 8</a><a class='ref vns' id='vns263' href='#vns263'>SC Verse 263</a><a class='ref ms' id='ms18It_839' href='#ms18It_839'>Ms 18It_839</a><span class='var' id='note258' title='sabbe (sabbattha)'>Sa ve</span> sabbābhibhū dhīro,<br>
sabbaganthappamocano;<br>
Phuṭṭhāssa paramā santi,<br>
nibbānaṃ akutobhayaṃ.</p>
<p><a class='ref sc' id='sc9' href='#sc9'>SC 9</a><a class='ref vns' id='vns264' href='#vns264'>SC Verse 264</a><a class='ref pts-vp-pli' id='pts-vp-pli123' href='#pts-vp-pli123'>PTS vp Pali 123</a><a class='ref ms' id='ms18It_840' href='#ms18It_840'>Ms 18It_840</a>Esa khīṇāsavo buddho,<br>
anīgho chinnasaṃsayo;<br>
Sabbakammakkhayaṃ patto,<br>
vimutto upadhisaṅkhaye.</p>
<p><a class='ref sc' id='sc10' href='#sc10'>SC 10</a><a class='ref vns' id='vns265' href='#vns265'>SC Verse 265</a><a class='ref ms' id='ms18It_841' href='#ms18It_841'>Ms 18It_841</a>Esa so bhagavā buddho,<br>
esa sīho anuttaro;<br>
Sadevakassa lokassa,<br>
brahmacakkaṃ pavattayi.</p>
<p><a class='ref sc' id='sc11' href='#sc11'>SC 11</a><a class='ref vns' id='vns266' href='#vns266'>SC Verse 266</a><a class='ref ms' id='ms18It_842' href='#ms18It_842'>Ms 18It_842</a>Iti devā manussā ca,<br>
ye buddhaṃ saraṇaṃ gatā;<br>
Saṅgamma taṃ namassanti,<br>
mahantaṃ vītasāradaṃ.</p>
<p><a class='ref sc' id='sc12' href='#sc12'>SC 12</a><a class='ref vns' id='vns267' href='#vns267'>SC Verse 267</a><a class='ref ms' id='ms18It_843' href='#ms18It_843'>Ms 18It_843</a>Danto damayataṃ seṭṭho,<br>
santo samayataṃ isi;<br>
Mutto mocayataṃ aggo,<br>
tiṇṇo tārayataṃ varo.</p>
<p><a class='ref sc' id='sc13' href='#sc13'>SC 13</a><a class='ref vns' id='vns268' href='#vns268'>SC Verse 268</a><a class='ref ms' id='ms18It_844' href='#ms18It_844'>Ms 18It_844</a>Iti hetaṃ namassanti,<br>
mahantaṃ vītasāradaṃ;<br>
Sadevakasmiṃ lokasmiṃ,<br>
natthi te paṭipuggalo”ti.</p>
</blockquote>
<p><a class='ref sc' id='sc14' href='#sc14'>SC 14</a><a class='ref ms' id='ms18It_845' href='#ms18It_845'>Ms 18It_845</a>Ayampi attho vutto bhagavatā, iti me sutanti.</p>
<p class='endsection'>Terasamaṃ.</p>
<p class='endsutta'>Catukkanipāto niṭṭhito.</p>
<blockquote class='uddanagatha'>
<p><a class='ref sc' id='sc15' href='#sc15'>SC 15</a><a class='ref pts-vp-pli' id='pts-vp-pli124' href='#pts-vp-pli124'>PTS vp Pali 124</a><a class='ref ms' id='ms18It_849' href='#ms18It_849'>Ms 18It_849</a><span class='var' id='note259' title='brāhmaṇacattāri (bj) | brāhmaṇā cattāri (s1-3, pts1)'>Brāhmaṇasulabhā</span> jānaṃ,<br>
Samaṇasīlā taṇhā brahmā;<br>
Bahukārā <span class='var' id='note260' title='kuhanā purisā (s1-3, pts1)'>kuhapurisā</span>,<br>
Cara sampannalokena terasāti.</p>
</blockquote>
<blockquote class='uddanagatha'>
<p><a class='ref sc' id='sc16' href='#sc16'>SC 16</a><a class='ref ms' id='ms18It_851' href='#ms18It_851'>Ms 18It_851</a>Sattavisekanipātaṃ,<br>
Dukkaṃ bāvīsasuttasaṅgahitaṃ;<br>
Samapaññāsamathatikaṃ,<br>
Terasa catukkañca iti yamidaṃ.</p>
<p><a class='ref sc' id='sc17' href='#sc17'>SC 17</a><a class='ref ms' id='ms18It_852' href='#ms18It_852'>Ms 18It_852</a>Dvidasuttarasuttasate,<br>
Saṅgāyitvā samādahiṃsu purā;<br>
Arahanto ciraṭṭhitiyā,<br>
Tamāhu nāmena itivuttanti.</p>
</blockquote>
<p class='endbook'>Itivuttakapāḷi niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Catukkanipāta</span> <span class='hidden'>Brāhmaṇadhammayāgavagga</span> <span class='hidden'>Lokasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
