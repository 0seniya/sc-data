<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti101' lang='pli'>
<header>
<ul>
<li class='division'>Itivuttaka&#160;101</li>
</ul>
<h1><span class='var' id='note214' title='caturanavajjasuttaṃ (bj)' href='#note214' title='caturanavajjasuttaṃ (bj)'>Sulabhasutta</span></h1>
</header>
<p><a class='ref sc' id='sc1'>SC 1</a><a class='ref ms' id='ms18It_735' href='#sc1'>SC 1</a><a class='ref ms' id='ms18It_735'>Ms 18It_735</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2'>SC 2</a><a class='pts' id='pts103'></a><a class='ref ms' id='ms18It_736'>Ms 18It_736</a>“Cattārimāni, bhikkhave, appāni ceva sulabhāni ca, tāni ca anavajjāni. Katamāni cattāri? Paṃsukūlaṃ, bhikkhave, cīvarānaṃ appañca sulabhañca, tañca anavajjaṃ. Piṇḍiyālopo, bhikkhave, bhojanānaṃ appañca sulabhañca, tañca anavajjaṃ. Rukkhamūlaṃ, bhikkhave, senāsanānaṃ appañca sulabhañca, tañca anavajjaṃ. Pūtimuttaṃ, bhikkhave, bhesajjānaṃ appañca sulabhañca tañca anavajjaṃ. Imāni kho, bhikkhave, cattāri appāni ceva sulabhāni ca, tāni ca anavajjāni. Yato kho, bhikkhave, bhikkhu appena ca tuṭṭho hoti sulabhena ca <span class='var' id='note215' title=' etthantare pāṭho sī , pā1, ka-ma potthakesu ca 15A4:184 ca' href='#sc2'>SC 2</a><a class='pts' id='pts103'></a><a class='ref ms' id='ms18It_736'>Ms 18It_736</a>“Cattārimāni, bhikkhave, appāni ceva sulabhāni ca, tāni ca anavajjāni. Katamāni cattāri? Paṃsukūlaṃ, bhikkhave, cīvarānaṃ appañca sulabhañca, tañca anavajjaṃ. Piṇḍiyālopo, bhikkhave, bhojanānaṃ appañca sulabhañca, tañca anavajjaṃ. Rukkhamūlaṃ, bhikkhave, senāsanānaṃ appañca sulabhañca, tañca anavajjaṃ. Pūtimuttaṃ, bhikkhave, bhesajjānaṃ appañca sulabhañca tañca anavajjaṃ. Imāni kho, bhikkhave, cattāri appāni ceva sulabhāni ca, tāni ca anavajjāni. Yato kho, bhikkhave, bhikkhu appena ca tuṭṭho hoti sulabhena ca <span class='var' id='note215' title=' etthantare pāṭho sī , pā1, ka-ma potthakesu ca 15A4:184 ca'>anavajjena ca</span>, idamassāhaṃ aññataraṃ sāmaññaṅganti vadāmī”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3'>SC 3</a><a class='ref vns' id='vns232'>SC Verse 232</a><a class='ref ms' id='ms18It_737' href='#sc3'>SC 3</a><a class='ref vns' id='vns232'>SC Verse 232</a><a class='ref ms' id='ms18It_737'>Ms 18It_737</a>“Anavajjena tuṭṭhassa,<br>
appena sulabhena ca;<br>
Na senāsanamārabbha,<br>
cīvaraṃ pānabhojanaṃ;<br>
Vighāto hoti cittassa,<br>
disā nappaṭihaññati.</p>
<p><a class='ref sc' id='sc4'>SC 4</a><a class='ref vns' id='vns233'>SC Verse 233</a><a class='ref ms' id='ms18It_738'>Ms 18It_738</a>Ye <span class='var' id='note217' title='yepassa (s1-3)' href='#sc4'>SC 4</a><a class='ref vns' id='vns233'>SC Verse 233</a><a class='ref ms' id='ms18It_738'>Ms 18It_738</a>Ye <span class='var' id='note217' title='yepassa (s1-3)'>cassa</span> dhammā akkhātā,<br>
sāmaññassānulomikā;<br>
Adhiggahitā tuṭṭhassa,<br>
appamattassa <span class='var' id='note218' title='sikkhatoti (si, mr)' href='#note218' title='sikkhatoti (si, mr)'>bhikkhuno”ti</span>.</p>
</blockquote>
<p><a class='ref sc' id='sc5'>SC 5</a><a class='ref ms' id='ms18It_739' href='#sc5'>SC 5</a><a class='ref ms' id='ms18It_739'>Ms 18It_739</a>Ayampi attho vutto bhagavatā, iti me sutanti.</p>
<p class='endsection'>Dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Catukkanipāta</span> <span class='hidden'>Brāhmaṇadhammayāgavagga</span> <span class='hidden'>Sulabhasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
