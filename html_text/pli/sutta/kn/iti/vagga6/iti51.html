<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti51' lang='pli'>
<header>
<ul>
<li class='division'>Itivuttaka&#160;51</li>
</ul>
<h1>Dhātusutta</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18It_332' href='#ms18It_332'>Ms 18It_332</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2' href='#sc2'>SC 2</a><a class='ref ms' id='ms18It_333' href='#ms18It_333'>Ms 18It_333</a>“Tisso imā, bhikkhave, dhātuyo. Katamā tisso? Rūpadhātu, arūpadhātu, nirodhadhātu—imā kho, bhikkhave, tisso dhātuyo”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3' href='#sc3'>SC 3</a><a class='ref vns' id='vns96' href='#vns96'>SC Verse 96</a><a class='ref pts-vp-pli' id='pts-vp-pli46' href='#pts-vp-pli46'></a><a class='ref ms' id='ms18It_334' href='#ms18It_334'>Ms 18It_334</a>“<span class='var' id='note109' title='rūpadhātu (sabbattha)' href='#note109' title='rūpadhātu (sabbattha)'>Rūpadhātuṃ</span> pariññāya,<br>
āruppesu asaṇṭhitā;<br>
Nirodhe ye vimuccanti,<br>
te janā maccuhāyino.</p>
<p><a class='ref sc' id='sc4' href='#sc4'>SC 4</a><a class='ref vns' id='vns97' href='#vns97'>SC Verse 97</a><a class='ref ms' id='ms18It_335' href='#ms18It_335'>Ms 18It_335</a>Kāyena amataṃ dhātuṃ,<br>
<span class='var' id='note110' title='phassayitvā (bj, pts1) | phussayitvā (s1-3)' href='#note110' title='phassayitvā (bj, pts1) | phussayitvā (s1-3)'>phusayitvā</span> nirūpadhiṃ;<br>
Upadhippaṭinissaggaṃ,<br>
sacchikatvā anāsavo;<br>
Deseti sammāsambuddho,<br>
asokaṃ virajaṃ padan”ti.</p>
</blockquote>
<p><a class='ref sc' id='sc5' href='#sc5'>SC 5</a><a class='ref ms' id='ms18It_336' href='#ms18It_336'>Ms 18It_336</a>Ayampi attho vutto bhagavatā, iti me sutanti.</p>
<p class='endsection'>Dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Tikanipāta</span> <span class='hidden'>Paṭhamavagga</span> <span class='hidden'>Dhātusutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
