<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti59' lang='pli'>
<header>
<ul>
<li class='division'>Itivuttaka&#160;59</li>
</ul>
<h1>Māradheyyasutta</h1>
</header>
<p><a class='ref sc' id='sc1'>SC 1</a><a class='ref ms' id='ms18It_379' href='#sc1'>SC 1</a><a class='ref ms' id='ms18It_379'>Ms 18It_379</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2'>SC 2</a><a class='pts' id='pts51'></a><a class='ref ms' id='ms18It_380' href='#sc2'>SC 2</a><a class='pts' id='pts51'></a><a class='ref ms' id='ms18It_380'>Ms 18It_380</a>“Tīhi, bhikkhave, dhammehi samannāgato bhikkhu atikkamma māradheyyaṃ ādiccova virocati. Katamehi tīhi? Idha, bhikkhave, bhikkhu asekhena sīlakkhandhena samannāgato hoti, asekhena samādhikkhandhena samannāgato hoti, asekhena paññākkhandhena samannāgato hoti—imehi kho, bhikkhave, tīhi dhammehi samannāgato bhikkhu atikkamma māradheyyaṃ ādiccova virocatī”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3'>SC 3</a><a class='ref vns' id='vns111'>SC Verse 111</a><a class='ref ms' id='ms18It_381' href='#sc3'>SC 3</a><a class='ref vns' id='vns111'>SC Verse 111</a><a class='ref ms' id='ms18It_381'>Ms 18It_381</a>“Sīlaṃ samādhi paññā ca,<br>
yassa ete subhāvitā;<br>
Atikkamma māradheyyaṃ,<br>
ādiccova virocatī”ti.</p>
</blockquote>
<p><a class='ref sc' id='sc4'>SC 4</a><a class='ref ms' id='ms18It_382' href='#sc4'>SC 4</a><a class='ref ms' id='ms18It_382'>Ms 18It_382</a>Ayampi attho vutto bhagavatā, iti me sutanti.</p>
<p class='endsection'>Dasamaṃ.</p>
<p class='endsection'>Paṭhamo vaggo.</p>
<blockquote class='uddanagatha'>
<p><a class='ref sc' id='sc5'>SC 5</a><a class='ref ms' id='ms18It_386' href='#sc5'>SC 5</a><a class='ref ms' id='ms18It_386'>Ms 18It_386</a>Mūladhātu atha vedanā duve,<br>
Esanā ca duve āsavā duve;<br>
<span class='var' id='note121' title='taṇhāto atha (s1-3)' href='#note121' title='taṇhāto atha (s1-3)'>Taṇhāto ca atha</span> māradheyyato,<br>
Vaggamāhu paṭhamanti muttamanti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Tikanipāta</span> <span class='hidden'>Paṭhamavagga</span> <span class='hidden'>Māradheyyasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
