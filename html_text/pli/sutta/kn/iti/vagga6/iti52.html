<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti52' lang='pli'>
<header>
<ul>
<li class='division'>Itivuttaka&#160;52</li>
</ul>
<h1>Paṭhamavedanāsutta</h1>
</header>
<p><a class='ref sc' id='sc1'>SC 1</a><a class='ref ms' id='ms18It_338'>Ms 18It_338</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2'>SC 2</a><a class='ref ms' id='ms18It_339'>Ms 18It_339</a>“Tisso imā, bhikkhave, vedanā. Katamā tisso? Sukhā vedanā, dukkhā vedanā, adukkhamasukhā vedanā—imā kho, bhikkhave, tisso vedanā”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3'>SC 3</a><a class='ref vns' id='vns98'>SC Verse 98</a><a class='ref ms' id='ms18It_340'>Ms 18It_340</a>“Samāhito sampajāno,<br>
sato buddhassa sāvako;<br>
Vedanā ca pajānāti,<br>
vedanānañca sambhavaṃ.</p>
<p><a class='ref sc' id='sc4'>SC 4</a><a class='ref vns' id='vns99'>SC Verse 99</a><a class='ref ms' id='ms18It_341'>Ms 18It_341</a>Yattha cetā nirujjhanti,<br>
maggañca khayagāminaṃ;<br>
Vedanānaṃ khayā bhikkhu,<br>
nicchāto parinibbuto”ti.</p>
</blockquote>
<p><a class='ref sc' id='sc5'>SC 5</a><a class='ref ms' id='ms18It_342'>Ms 18It_342</a>Ayampi attho vutto bhagavatā, iti me sutanti.</p>
<p class='endsection'>Tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Tikanipāta</span> <span class='hidden'>Paṭhamavagga</span> <span class='hidden'>Paṭhamavedanāsutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
