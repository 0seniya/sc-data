<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti53' lang='pli'>
<header>
<ul>
<li class='division'>Itivuttaka&#160;53</li>
</ul>
<h1>Dutiyavedanāsutta</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli47' href='#pts-vp-pli47'>PTS vp Pali 47</a><a class='ref ms' id='ms18It_344' href='#ms18It_344'>Ms 18It_344</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2' href='#sc2'>SC 2</a><a class='ref ms' id='ms18It_345' href='#ms18It_345'>Ms 18It_345</a>“Tisso imā, bhikkhave, vedanā. Katamā tisso? Sukhā vedanā, dukkhā vedanā, adukkhamasukhā vedanā. Sukhā, bhikkhave, vedanā dukkhato daṭṭhabbā; dukkhā vedanā sallato daṭṭhabbā; adukkhamasukhā vedanā aniccato daṭṭhabbā. Yato kho, bhikkhave, bhikkhuno sukhā vedanā dukkhato diṭṭhā hoti, dukkhā vedanā sallato diṭṭhā hoti, adukkhamasukhā vedanā aniccato diṭṭhā hoti; ayaṃ vuccati, bhikkhave, ‘bhikkhu ariyo sammaddaso <span class='var' id='note111' title='acchejji (pts1) | acchijji (mr)'>acchecchi</span>, taṇhaṃ, <span class='var' id='note112' title='vāvattayi (bj) | vivaṭṭayi (pts1)'>acchecchi</span>, taṇhaṃ, <span class='var' id='note112' title='vāvattayi (bj) | vivaṭṭayi (pts1)'>vivattayi</span> saṃyojanaṃ, sammā mānābhisamayā antamakāsi dukkhassā’”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3' href='#sc3'>SC 3</a><a class='ref vns' id='vns100' href='#vns100'>SC Verse 100</a><a class='ref ms' id='ms18It_346' href='#ms18It_346'>Ms 18It_346</a>“Yo sukhaṃ dukkhato <span class='var' id='note114' title='ddakkhi (bj) | addakkhi (s1-3) | dakkhi (pts1, mr)'>adda</span>,<br>
Dukkhamaddakkhi sallato;<br>
Adukkhamasukhaṃ santaṃ,<br>
Adakkhi naṃ aniccato.</p>
<p><a class='ref sc' id='sc4' href='#sc4'>SC 4</a><a class='ref vns' id='vns101' href='#vns101'>SC Verse 101</a><a class='ref ms' id='ms18It_347' href='#ms18It_347'>Ms 18It_347</a>Sa ve sammaddaso bhikkhu,<br>
yato tattha vimuccati;<br>
Abhiññāvosito santo,<br>
sa ve yogātigo munī”ti.</p>
</blockquote>
<p><a class='ref sc' id='sc5' href='#sc5'>SC 5</a><a class='ref ms' id='ms18It_348' href='#ms18It_348'>Ms 18It_348</a>Ayampi attho vutto bhagavatā, iti me sutanti.</p>
<p class='endsection'>Catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Tikanipāta</span> <span class='hidden'>Paṭhamavagga</span> <span class='hidden'>Dutiyavedanāsutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
