<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti67' lang='pli'>
<header>
<ul>
<li class='division'>Itivuttaka&#160;67</li>
</ul>
<h1>Moneyyasutta</h1>
</header>
<p><a class='ref sc' id='sc1'>SC 1</a><a class='ref ms' id='ms18It_430'>Ms 18It_430</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2'>SC 2</a><a class='ref ms' id='ms18It_431'>Ms 18It_431</a>“Tīṇimāni, bhikkhave, moneyyāni. Katamāni tīṇi? Kāyamoneyyaṃ, vacīmoneyyaṃ, manomoneyyaṃ—imāni kho, bhikkhave, tīṇi moneyyānī”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3'>SC 3</a><a class='ref vns' id='vns127'>SC Verse 127</a><a class='ref ms' id='ms18It_432'>Ms 18It_432</a>“Kāyamuniṃ vacīmuniṃ,<br>
manomunimanāsavaṃ;<br>
Muniṃ moneyyasampannaṃ,<br>
<span class='var' id='note132' title='āhu niṇhātapāpakanti (pts1) | āhu sabbappahāyinanti (^an3.122#1 [122.&#160;Moneyyasutta])'>āhu ninhātapāpakan”ti</span>.</p>
</blockquote>
<p><a class='ref sc' id='sc4'>SC 4</a><a class='ref ms' id='ms18It_433'>Ms 18It_433</a>Ayampi attho vutto bhagavatā, iti me sutanti.</p>
<p class='endsection'>Aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Tikanipāta</span> <span class='hidden'>Dutiyavagga</span> <span class='hidden'>Moneyyasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
