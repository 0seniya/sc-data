<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti5' lang='pli'>
<header>
<ul>
<li class='division'>Itivuttaka&#160;5</li>
</ul>
<h1>Makkhasutta</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli3' href='#pts-vp-pli3'>PTS vp Pali 3</a><a class='ref ms' id='ms18It_22' href='#ms18It_22'>Ms 18It_22</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2' href='#sc2'>SC 2</a><a class='ref ms' id='ms18It_23' href='#ms18It_23'>Ms 18It_23</a>“Ekadhammaṃ, bhikkhave, pajahatha; ahaṃ vo pāṭibhogo anāgāmitāya. Katamaṃ ekadhammaṃ? Makkhaṃ, bhikkhave, ekadhammaṃ pajahatha; ahaṃ vo pāṭibhogo anāgāmitāyā”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3' href='#sc3'>SC 3</a><a class='ref vns' id='vns5' href='#vns5'>SC Verse 5</a><a class='ref ms' id='ms18It_24' href='#ms18It_24'>Ms 18It_24</a>“Yena makkhena <span class='var' id='note1' title='makkhitāse (s1-3)' href='#note1' title='makkhitāse (s1-3)'>makkhāse</span>,<br>
sattā gacchanti duggatiṃ;<br>
Taṃ makkhaṃ sammadaññāya,<br>
pajahanti vipassino;<br>
Pahāya na punāyanti,<br>
imaṃ lokaṃ kudācanan”ti.</p>
</blockquote>
<p><a class='ref sc' id='sc4' href='#sc4'>SC 4</a><a class='ref ms' id='ms18It_25' href='#ms18It_25'>Ms 18It_25</a>Ayampi attho vutto bhagavatā, iti me sutanti.</p>
<p class='endsection'>Pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Ekakanipāta</span> <span class='hidden'>Paṭhamavagga</span> <span class='hidden'>Makkhasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
