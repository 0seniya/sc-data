<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti8' lang='pli'>
<header>
<ul>
<li class='division'>Itivuttaka&#160;8</li>
</ul>
<h1>Mānapariññāsutta</h1>
</header>
<p><a class='ref sc' id='sc1'>SC 1</a><a class='ref ms' id='ms18It_37'>Ms 18It_37</a>Vuttañhetaṃ bhagavatā vuttamarahatāti me sutaṃ:</p>
<p><a class='ref sc' id='sc2'>SC 2</a><a class='ref ms' id='ms18It_38'>Ms 18It_38</a>“Mānaṃ, bhikkhave, anabhijānaṃ aparijānaṃ tattha cittaṃ avirājayaṃ appajahaṃ abhabbo dukkhakkhayāya. Mānañca kho, bhikkhave, abhijānaṃ parijānaṃ tattha cittaṃ virājayaṃ pajahaṃ bhabbo dukkhakkhayāyā”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='ref sc' id='sc3'>SC 3</a><a class='ref vns' id='vns8'>SC Verse 8</a><a class='ref ms' id='ms18It_39'>Ms 18It_39</a>“Mānupetā ayaṃ pajā,<br>
mānaganthā bhave ratā;<br>
Mānaṃ aparijānantā,<br>
āgantāro punabbhavaṃ.</p>
<p><a class='ref sc' id='sc4'>SC 4</a><a class='ref vns' id='vns9'>SC Verse 9</a><a class='pts' id='pts5'></a><a class='ref ms' id='ms18It_40'>Ms 18It_40</a>Ye ca mānaṃ pahantvāna,<br>
vimuttā mānasaṅkhaye;<br>
Te mānaganthābhibhuno,<br>
<span class='var' id='note4' title='sabbaṃ ganthaṃ upaccagunti (s1-3) | sabbadukkhaṃ upaccagunti (pts1) | sabbaṃ dukkhaṃ upaccagunti (aṭṭha.)'>sabbadukkhamupaccagun”ti</span>.</p>
</blockquote>
<p><a class='ref sc' id='sc5'>SC 5</a><a class='ref ms' id='ms18It_41'>Ms 18It_41</a>Ayampi attho vutto bhagavatā, iti me sutanti.</p>
<p class='endsection'>Aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Ekakanipāta</span> <span class='hidden'>Paṭhamavagga</span> <span class='hidden'>Mānapariññāsutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
