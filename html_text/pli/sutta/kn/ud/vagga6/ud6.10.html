<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ud6.10' lang='pli'>
<header>
<ul>
<li class='division'>Udāna&#160;6.10</li>
</ul>
<h1><span class='var' id='note276' title='tathāgatuppādasuttaṃ (bj)' href='#note276' title='tathāgatuppādasuttaṃ (bj)'>Uppajjantisutta</span></h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18Ud_592' href='#ms18Ud_592'>Ms 18Ud_592</a><a class='ref msdiv' id='msdiv60' href='#msdiv60'>Msdiv 60</a><span class='evam'>Evaṃ me sutaṃ—​</span> ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca:</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli73' href='#pts-vp-pli73'>PTS vp Pali 73</a><a class='ref ms' id='ms18Ud_593' href='#ms18Ud_593'>Ms 18Ud_593</a>“Yāvakīvañca, bhante, tathāgatā loke nuppajjanti arahanto sammāsambuddhā tāva aññatitthiyā paribbājakā sakkatā honti garukatā mānitā pūjitā apacitā lābhino cīvarapiṇḍapātasenāsanagilānapaccayabhesajjaparikkhārānaṃ. Yato ca kho, bhante, tathāgatā loke uppajjanti arahanto sammāsambuddhā atha aññatitthiyā paribbājakā asakkatā honti agarukatā amānitā apūjitā anapacitā na lābhino cīvarapiṇḍapātasenāsanagilānapaccayabhesajjaparikkhārānaṃ. <span class='var' id='note277' title='bhagavācevadāni (s1-3)' href='#note277' title='bhagavācevadāni (s1-3)'>Bhagavāyeva dāni</span>, bhante, sakkato hoti garukato mānito pūjito apacito lābhī cīvarapiṇḍapātasenāsanagilānapaccayabhesajjaparikkhārānaṃ, bhikkhusaṃgho cā”ti.</p>
<p><a class='ref sc' id='sc3' href='#sc3'>SC 3</a><a class='ref ms' id='ms18Ud_594' href='#ms18Ud_594'>Ms 18Ud_594</a>“Evametaṃ, ānanda, yāvakīvañca, ānanda, tathāgatā loke nuppajjanti arahanto sammāsambuddhā tāva aññatitthiyā paribbājakā sakkatā honti garukatā mānitā pūjitā apacitā lābhino cīvarapiṇḍapātasenāsanagilānapaccayabhesajjaparikkhārānaṃ. Yato ca kho, ānanda, tathāgatā loke uppajjanti arahanto sammāsambuddhā atha aññatitthiyā paribbājakā asakkatā honti agarukatā amānitā apūjitā anapacitā na lābhino cīvarapiṇḍapātasenāsanagilānapaccayabhesajjaparikkhārānaṃ. <span class='var' id='note278' title='tathāgatocevadāni (s1-3)' href='#note278' title='tathāgatocevadāni (s1-3)'>Tathāgatova dāni</span> sakkato hoti garukato mānito pūjito apacito lābhī cīvarapiṇḍapātasenāsanagilānapaccayabhesajjaparikkhārānaṃ, bhikkhusaṃgho cā”ti.</p>
<p><a class='ref sc' id='sc4' href='#sc4'>SC 4</a><a class='ref ms' id='ms18Ud_595' href='#ms18Ud_595'>Ms 18Ud_595</a>Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi:</p>
<blockquote class='gatha'>
<p><a class='ref sc' id='sc5' href='#sc5'>SC 5</a><a class='ref vns' id='vns74' href='#vns74'>SC Verse 74</a><a class='ref ms' id='ms18Ud_596' href='#ms18Ud_596'>Ms 18Ud_596</a>“Obhāsati tāva so kimi,<a class='brnum' id='br72' href='#br72'></a><br>
Yāva na <span class='var' id='note279' title='uggamati (bj) | uṇṇati (s1-3) | unnamati (pts1)' href='#note279' title='uggamati (bj) | uṇṇati (s1-3) | unnamati (pts1)'>unnamate</span> pabhaṅkaro;<br>
<span class='var' id='note280' title='idaṃ padaṃ bj, s1-3, pts1 potthakesu' href='#note280' title='idaṃ padaṃ bj, s1-3, pts1 potthakesu'>Sa</span> verocanamhi uggate,<br>
Hatappabho hoti na cāpi bhāsati.</p>
<p><a class='ref sc' id='sc6' href='#sc6'>SC 6</a><a class='ref vns' id='vns75' href='#vns75'>SC Verse 75</a><a class='ref ms' id='ms18Ud_597' href='#ms18Ud_597'>Ms 18Ud_597</a>Evaṃ obhāsitameva <span class='var' id='note281' title='titthiyānaṃ (s1-3, pts1)'>takkikānaṃ</span>,<a class='brnum' id='br73' href='#note281' title='titthiyānaṃ (s1-3, pts1)'>takkikānaṃ</span>,<a class='brnum' id='br73'></a><br>
Yāva sammāsambuddhā loke nuppajjanti;<br>
Na takkikā sujjhanti na cāpi sāvakā,<br>
Duddiṭṭhī na dukkhā pamuccare”ti.</p>
</blockquote>
<p class='endsection'>Dasamaṃ.</p>
<blockquote class='uddanagatha'>
<p><a class='ref sc' id='sc7' href='#sc7'>SC 7</a><a class='ref ms' id='ms18Ud_600' href='#ms18Ud_600'>Ms 18Ud_600</a>Āyujaṭilavekkhaṇā,<br>
tayo titthiyā subhūti;<br>
Gaṇikā upāti navamo,<br>
uppajjanti ca te dasāti.</p>
</blockquote>
<p class='endsection'>Jaccandhavaggo chaṭṭho.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Jaccandhavagga</span> <span class='hidden'>Uppajjantisutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
