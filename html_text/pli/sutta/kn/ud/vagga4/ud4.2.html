<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ud4.2' lang='pli'>
<header>
<ul>
<li class='division'>Udāna&#160;4.2</li>
</ul>
<h1>Uddhatasutta</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18Ud_273' href='#ms18Ud_273'>Ms 18Ud_273</a><a class='ref msdiv' id='msdiv32' href='#msdiv32'>Msdiv 32</a><span class='evam'>Evaṃ me sutaṃ—​</span> ekaṃ samayaṃ bhagavā kusinārāyaṃ viharati upavattane mallānaṃ sālavane. Tena kho pana samayena sambahulā bhikkhū bhagavato avidūre araññakuṭikāyaṃ viharanti uddhatā unnaḷā capalā mukharā vikiṇṇavācā muṭṭhassatino asampajānā asamāhitā vibbhantacittā pākatindriyā.</p>
<p><a class='ref sc' id='sc2' href='#sc2'>SC 2</a><a class='pts' id='pts38' href='#pts38'></a><a class='ref ms' id='ms18Ud_274' href='#ms18Ud_274'>Ms 18Ud_274</a>Addasā kho bhagavā te sambahule bhikkhū avidūre araññakuṭikāyaṃ viharante uddhate unnaḷe capale mukhare vikiṇṇavāce muṭṭhassatino asampajāne asamāhite vibbhantacitte pākatindriye.</p>
<p><a class='ref sc' id='sc3' href='#sc3'>SC 3</a><a class='ref ms' id='ms18Ud_275' href='#ms18Ud_275'>Ms 18Ud_275</a>Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi:</p>
<blockquote class='gatha'>
<p><a class='ref sc' id='sc4' href='#sc4'>SC 4</a><a class='ref vns' id='vns40' href='#vns40'>SC Verse 40</a><a class='ref ms' id='ms18Ud_276' href='#ms18Ud_276'>Ms 18Ud_276</a>“Arakkhitena <span class='var' id='note146' title='cittena (^ne4#392 [Vibhaṅga/ Desanāhārasampāta])'>kāyena</span>,<a class='brnum' id='br40' href='#note146' title='cittena (^ne4#392 [Vibhaṅga/ Desanāhārasampāta])'>kāyena</span>,<a class='brnum' id='br40'></a><br>
<span class='var' id='note147' title='micchādiṭṭhigatena (bahūsu)' href='#note147' title='micchādiṭṭhigatena (bahūsu)'>micchādiṭṭhihatena</span> ca;<br>
<span class='var' id='note148' title='thīnamiddhābhibhūtena (bj, s1-3, km, pts1)' href='#note148' title='thīnamiddhābhibhūtena (bj, s1-3, km, pts1)'>Thinamiddhābhibhūtena</span>,<br>
vasaṃ mārassa gacchati.</p>
<p><a class='ref sc' id='sc5' href='#sc5'>SC 5</a><a class='ref vns' id='vns41' href='#vns41'>SC Verse 41</a><a class='ref ms' id='ms18Ud_277' href='#ms18Ud_277'>Ms 18Ud_277</a>Tasmā rakkhitacittassa,<a class='brnum' id='br41' href='#br41'></a><br>
sammāsaṅkappagocaro;<br>
Sammādiṭṭhipurekkhāro,<br>
ñatvāna udayabbayaṃ;<br>
Thinamiddhābhibhū bhikkhu,<br>
sabbā duggatiyo jahe”ti.</p>
</blockquote>
<p class='endsection'>Dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Meghiyavagga</span> <span class='hidden'>Uddhatasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
