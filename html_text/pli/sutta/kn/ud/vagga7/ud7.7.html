<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ud7.7' lang='pli'>
<header>
<ul>
<li class='division'>Udāna&#160;7.7</li>
</ul>
<h1><span class='var' id='note304' title='papañcakkhayasuttaṃ (bj)' href='#note304' title='papañcakkhayasuttaṃ (bj)'>Papañcakhayasutta</span></h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18Ud_635' href='#ms18Ud_635'>Ms 18Ud_635</a><a class='ref msdiv' id='msdiv67' href='#msdiv67'>Msdiv 67</a><span class='evam'>Evaṃ me sutaṃ—​</span> ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhagavā attano papañcasaññāsaṅkhāpahānaṃ paccavekkhamāno nisinno hoti.</p>
<p><a class='ref sc' id='sc2' href='#sc2'>SC 2</a><a class='ref ms' id='ms18Ud_636' href='#ms18Ud_636'>Ms 18Ud_636</a>Atha kho bhagavā attano papañcasaññāsaṅkhāpahānaṃ viditvā tāyaṃ velāyaṃ imaṃ udānaṃ udānesi:</p>
<blockquote class='gatha'>
<p><a class='ref sc' id='sc3' href='#sc3'>SC 3</a><a class='ref vns' id='vns82' href='#vns82'>SC Verse 82</a><a class='ref ms' id='ms18Ud_637' href='#ms18Ud_637'>Ms 18Ud_637</a>“Yassa papañcā ṭhiti ca natthi,<a class='brnum' id='br80' href='#br80'></a><br>
Sandānaṃ palighañca vītivatto;<br>
Taṃ nittaṇhaṃ muniṃ carantaṃ,<br>
Nāvajānāti sadevakopi loko”ti.</p>
</blockquote>
<p class='endsection'>Sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Cūḷavagga</span> <span class='hidden'>Papañcakhayasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
