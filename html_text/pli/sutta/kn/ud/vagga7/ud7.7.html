<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="ud7.7">
<article>
<div class="hgroup">
<p class="division">Udāna 7.7</p>
<h1><span class="var" id="note304" title="papañcakkhayasuttaṃ (bj)">Papañcakhayasutta</span></h1>
</div>
<p><a class="sc" id="1"></a><a class="ms" id="p_18Ud_635"></a><a class="msdiv" id="msdiv67"></a><span class="evam">Evaṃ me sutaṃ—​</span>   ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhagavā attano papañcasaññāsaṅkhāpahānaṃ paccavekkhamāno nisinno hoti.</p>
<p><a class="sc" id="2"></a><a class="ms" id="p_18Ud_636"></a>Atha kho bhagavā attano papañcasaññāsaṅkhāpahānaṃ viditvā tāyaṃ velāyaṃ imaṃ udānaṃ udānesi: </p>
<blockquote class="gatha">
<p><a class="sc" id="3"></a><a class="vns" id="vns82"></a><a class="ms" id="p_18Ud_637"></a>“Yassa papañcā ṭhiti ca natthi,<a class="brnum" id="br80"></a><br>
Sandānaṃ palighañca vītivatto;<br>
Taṃ nittaṇhaṃ muniṃ carantaṃ,<br>
Nāvajānāti sadevakopi loko”ti.</p>
</blockquote>
<p class="endsection">Sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Cūḷavagga</span> <span class="hidden">Papañcakhayasutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>