<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ud7.9' lang='pli'>
<header>
<ul>
<li class='division'>Udāna&#160;7.9</li>
</ul>
<h1>Udapānasutta</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18Ud_644' href='#ms18Ud_644'>Ms 18Ud_644</a><a class='ref msdiv' id='msdiv69' href='#msdiv69'>Msdiv 69</a><span class='evam'>Evaṃ me sutaṃ—​</span> ekaṃ samayaṃ bhagavā mallesu cārikaṃ caramāno mahatā bhikkhusaṃghena saddhiṃ yena <span class='var' id='note306' title='thūnaṃ (bj, s1-3, pts1)'>thūṇaṃ</span> nāma mallānaṃ brāhmaṇagāmo tadavasari. Assosuṃ kho thūṇeyyakā brāhmaṇagahapatikā: “samaṇo khalu, bho, gotamo sakyaputto sakyakulā pabbajito mallesu cārikaṃ caramāno mahatā bhikkhusaṃghena saddhiṃ thūṇaṃ anuppatto”ti. <span class='var' id='note307' title='(atha kho te thūṇeyyakā brāhmaṇagahapatikā) (?)' href='#note306' title='thūnaṃ (bj, s1-3, pts1)'>thūṇaṃ</span> nāma mallānaṃ brāhmaṇagāmo tadavasari. Assosuṃ kho thūṇeyyakā brāhmaṇagahapatikā: “samaṇo khalu, bho, gotamo sakyaputto sakyakulā pabbajito mallesu cārikaṃ caramāno mahatā bhikkhusaṃghena saddhiṃ thūṇaṃ anuppatto”ti. <span class='var' id='note307' title='(atha kho te thūṇeyyakā brāhmaṇagahapatikā) (?)'>()</span> Udapānaṃ tiṇassa ca bhusassa ca yāva mukhato pūresuṃ: “mā te muṇḍakā samaṇakā pānīyaṃ apaṃsū”ti.</p>
<p><a class='ref sc' id='sc2' href='#sc2'>SC 2</a><a class='ref ms' id='ms18Ud_645' href='#ms18Ud_645'>Ms 18Ud_645</a>Atha kho bhagavā maggā okkamma yena rukkhamūlaṃ tenupasaṅkami; upasaṅkamitvā paññatte āsane nisīdi. Nisajja kho bhagavā āyasmantaṃ ānandaṃ āmantesi: “iṅgha me tvaṃ, ānanda, etamhā udapānā pānīyaṃ āharā”ti.</p>
<p><a class='ref sc' id='sc3' href='#sc3'>SC 3</a><a class='ref ms' id='ms18Ud_646' href='#ms18Ud_646'>Ms 18Ud_646</a>Evaṃ vutte, āyasmā ānando bhagavantaṃ etadavoca: “idāni so, bhante, udapāno thūṇeyyakehi brāhmaṇagahapatikehi tiṇassa ca bhusassa ca yāva mukhato pūrito: ‘mā te muṇḍakā samaṇakā pānīyaṃ apaṃsū’”ti.</p>
<p><a class='ref sc' id='sc4' href='#sc4'>SC 4</a><a class='ref ms' id='ms18Ud_647' href='#ms18Ud_647'>Ms 18Ud_647</a>Dutiyampi kho … pe … tatiyampi kho bhagavā āyasmantaṃ ānandaṃ āmantesi: “iṅgha me tvaṃ, ānanda, etamhā udapānā pānīyaṃ āharā”ti. “Evaṃ, bhante”ti kho āyasmā ānando bhagavato paṭissutvā pattaṃ gahetvā yena so udapāno tenupasaṅkami. Atha kho so udapāno āyasmante ānande upasaṅkamante sabbaṃ taṃ tiṇañca bhusañca mukhato ovamitvā acchassa udakassa anāvilassa vippasannassa yāva mukhato pūrito <span class='var' id='note308' title='visandanto (s1-3) | vissando (mr)' href='#note308' title='visandanto (s1-3) | vissando (mr)'>vissandanto</span> maññe aṭṭhāsi.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli79' href='#pts-vp-pli79'>PTS vp Pali 79</a><a class='ref ms' id='ms18Ud_648' href='#ms18Ud_648'>Ms 18Ud_648</a>Atha kho āyasmato ānandassa etadahosi: “acchariyaṃ vata bho, abbhutaṃ vata bho, tathāgatassa mahiddhikatā mahānubhāvatā. Ayañhi so udapāno mayi upasaṅkamante sabbaṃ taṃ tiṇañca bhusañca mukhato ovamitvā acchassa udakassa anāvilassa vippasannassa yāva mukhato pūrito vissandanto maññe ṭhito”ti. Pattena pānīyaṃ ādāya yena bhagavā tenupasaṅkami; upasaṅkamitvā bhagavantaṃ etadavoca: “acchariyaṃ, bhante, abbhutaṃ, bhante, tathāgatassa mahiddhikatā mahānubhāvatā. Ayañhi so, bhante, udapāno mayi upasaṅkamante sabbaṃ taṃ tiṇañca bhusañca mukhato ovamitvā acchassa udakassa anāvilassa vippasannassa yāva mukhato pūrito vissandanto maññe aṭṭhāsi. Pivatu bhagavā pānīyaṃ, pivatu sugato pānīyan”ti.</p>
<p><a class='ref sc' id='sc6' href='#sc6'>SC 6</a><a class='ref ms' id='ms18Ud_649' href='#ms18Ud_649'>Ms 18Ud_649</a>Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi:</p>
<blockquote class='gatha'>
<p><a class='ref sc' id='sc7' href='#sc7'>SC 7</a><a class='ref vns' id='vns84' href='#vns84'>SC Verse 84</a><a class='ref ms' id='ms18Ud_650' href='#ms18Ud_650'>Ms 18Ud_650</a>“Kiṃ kayirā udapānena,<a class='brnum' id='br82' href='#br82'></a><br>
Āpā ce sabbadā siyuṃ;<br>
Taṇhāya mūlato chetvā,<br>
Kissa pariyesanaṃ care”ti.</p>
</blockquote>
<p class='endsection'>Navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Cūḷavagga</span> <span class='hidden'>Udapānasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
