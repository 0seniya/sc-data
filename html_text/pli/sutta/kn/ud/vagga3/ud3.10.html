<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ud3.10' lang='pli'>
<header>
<ul>
<li class='division'>Udāna&#160;3.10</li>
</ul>
<h1><span class='var' id='note118' title='lokavolokanasuttaṃ (bj)' href='#note118' title='lokavolokanasuttaṃ (bj)'>Lokasutta</span></h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18Ud_235' href='#ms18Ud_235'>Ms 18Ud_235</a><a class='ref msdiv' id='msdiv30' href='#msdiv30'>Msdiv 30</a><span class='evam'>Evaṃ me sutaṃ—​</span> ekaṃ samayaṃ bhagavā uruvelāyaṃ viharati najjā nerañjarāya tīre bodhirukkhamūle paṭhamābhisambuddho. Tena kho pana samayena bhagavā sattāhaṃ ekapallaṅkena nisinno hoti vimuttisukhapaṭisaṃvedī.</p>
<p><a class='ref sc' id='sc2' href='#sc2'>SC 2</a><a class='ref ms' id='ms18Ud_236' href='#ms18Ud_236'>Ms 18Ud_236</a>Atha kho bhagavā tassa sattāhassa accayena tamhā samādhimhā vuṭṭhahitvā buddhacakkhunā lokaṃ volokesi. Addasā kho bhagavā buddhacakkhunā volokento satte anekehi santāpehi santappamāne, anekehi ca pariḷāhehi pariḍayhamāne—rāgajehipi, dosajehipi, <span class='var' id='note119' title='mohajehipīti (sabbattha)' href='#note119' title='mohajehipīti (sabbattha)'>mohajehipi</span>.</p>
<p><a class='ref sc' id='sc3' href='#sc3'>SC 3</a><a class='ref ms' id='ms18Ud_237' href='#ms18Ud_237'>Ms 18Ud_237</a>Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi:</p>
<blockquote class='gatha'>
<p><a class='ref sc' id='sc4' href='#sc4'>SC 4</a><a class='ref vns' id='vns34' href='#vns34'>SC Verse 34</a><a class='ref ms' id='ms18Ud_238' href='#ms18Ud_238'>Ms 18Ud_238</a>“Ayaṃ loko santāpajāto,<a class='brnum' id='br34' href='#br34'></a><br>
Phassapareto rogaṃ vadati attato;<br>
Yena <span class='var' id='note121' title='yena hi maññati (s1-3) | yena yena hi maññanti (^ne6#288 [Sāsanapaṭṭhāna]; ^pe2#15 [Sāsanapaṭṭhānadutiyabhūmi])' href='#note121' title='yena hi maññati (s1-3) | yena yena hi maññanti (^ne6#288 [Sāsanapaṭṭhāna]; ^pe2#15 [Sāsanapaṭṭhānadutiyabhūmi])'>yena hi maññati</span>,<br>
Tato taṃ hoti aññathā.</p>
<p><a class='ref sc' id='sc5' href='#sc5'>SC 5</a><a class='ref vns' id='vns35' href='#vns35'>SC Verse 35</a><a class='ref pts-vp-pli' id='pts-vp-pli33' href='#pts-vp-pli33'></a><a class='ref ms' id='ms18Ud_239' href='#ms18Ud_239'>Ms 18Ud_239</a>Aññathābhāvī bhavasatto loko,<a class='brnum' id='br35' href='#br35'></a><br>
Bhavapareto bhavamevābhinandati;<br>
Yadabhinandati taṃ bhayaṃ,<br>
Yassa bhāyati taṃ dukkhaṃ;<br>
Bhavavippahānāya kho,<br>
Panidaṃ brahmacariyaṃ vussati.</p>
</blockquote>
<p><a class='ref sc' id='sc6' href='#sc6'>SC 6</a><a class='ref ms' id='ms18Ud_240' href='#ms18Ud_240'>Ms 18Ud_240</a>‘Ye hi keci samaṇā vā brāhmaṇā vā bhavena bhavassa vippamokkhamāhaṃsu, sabbe te avippamuttā bhavasmā’ti vadāmi. ‘Ye vā pana keci samaṇā vā brāhmaṇā vā vibhavena bhavassa nissaraṇamāhaṃsu, sabbe te anissaṭā bhavasmā’ti vadāmi.</p>
<p><a class='ref sc' id='sc7' href='#sc7'>SC 7</a><a class='ref ms' id='ms18Ud_241' href='#ms18Ud_241'>Ms 18Ud_241</a><span class='var' id='note122' title='upadhiṃ (bj) | upadhīhi (si, pts1) | sabbupadhiṃ hi (s1-3)'>Upadhiñhi</span> paṭicca dukkhamidaṃ sambhoti, sabbupādānakkhayā natthi dukkhassa sambhavo. Lokamimaṃ passa; puthū avijjāya paretā bhūtā bhūtaratā <span class='var' id='note123' title='bhavā aparimuttā (bj) | vā aparimuttā (s1-3)' href='#note122' title='upadhiṃ (bj) | upadhīhi (si, pts1) | sabbupadhiṃ hi (s1-3)'>Upadhiñhi</span> paṭicca dukkhamidaṃ sambhoti, sabbupādānakkhayā natthi dukkhassa sambhavo. Lokamimaṃ passa; puthū avijjāya paretā bhūtā bhūtaratā <span class='var' id='note123' title='bhavā aparimuttā (bj) | vā aparimuttā (s1-3)'>aparimuttā</span>; ye hi keci bhavā sabbadhi sabbatthatāya sabbe te bhavā aniccā dukkhā vipariṇāmadhammāti.</p>
<blockquote class='gatha'>
<p><a class='ref sc' id='sc8' href='#sc8'>SC 8</a><a class='ref vns' id='vns36' href='#vns36'>SC Verse 36</a><a class='ref ms' id='ms18Ud_242' href='#ms18Ud_242'>Ms 18Ud_242</a>Evametaṃ yathābhūtaṃ,<a class='brnum' id='br36' href='#br36'></a><br>
Sammappaññāya passato;<br>
Bhavataṇhā pahīyati,<br>
Vibhavaṃ nābhinandati;<br>
Sabbaso taṇhānaṃ khayā,<br>
Asesavirāganirodho nibbānaṃ.</p>
<p><a class='ref sc' id='sc9' href='#sc9'>SC 9</a><a class='ref vns' id='vns37' href='#vns37'>SC Verse 37</a><a class='ref ms' id='ms18Ud_243' href='#ms18Ud_243'>Ms 18Ud_243</a>Tassa nibbutassa bhikkhuno,<a class='brnum' id='br37' href='#br37'></a><br>
<span class='var' id='note125' title='anupādānā (bj)' href='#note125' title='anupādānā (bj)'>Anupādā</span> punabbhavo na hoti;<br>
Abhibhūto māro vijitasaṅgāmo,<br>
Upaccagā sabbabhavāni tādī”ti.</p>
</blockquote>
<p class='endsection'>Dasamaṃ.</p>
<p class='endsection'>Nandavaggo tatiyo.</p>
<blockquote class='uddanagatha'>
<p><a class='ref sc' id='sc10' href='#sc10'>SC 10</a><a class='ref ms' id='ms18Ud_247' href='#ms18Ud_247'>Ms 18Ud_247</a>Kammaṃ nando yasojo ca,<br>
sāriputto ca kolito;<br>
<span class='var' id='note126' title='pilindi (bj)' href='#note126' title='pilindi (bj)'>Pilindo</span> kassapo piṇḍo,<br>
sippaṃ lokena te dasāti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Nandavagga</span> <span class='hidden'>Lokasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
