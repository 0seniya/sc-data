<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ud8.8' lang='pli'>
<header>
<ul>
<li class='division'>Udāna&#160;8.8</li>
</ul>
<h1>Visākhāsutta</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18Ud_738' href='#ms18Ud_738'>Ms 18Ud_738</a><a class='ref msdiv' id='msdiv78' href='#msdiv78'>Msdiv 78</a><span class='evam'>Evaṃ me sutaṃ—​</span> ekaṃ samayaṃ bhagavā sāvatthiyaṃ viharati pubbārāme migāramātupāsāde. Tena kho pana samayena visākhāya migāramātuyā nattā kālaṅkatā hoti piyā manāpā. Atha kho visākhā migāramātā allavatthā allakesā divā divassa yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho visākhaṃ migāramātaraṃ bhagavā etadavoca:</p>
<p><a class='ref sc' id='sc2' href='#sc2'>SC 2</a><a class='ref ms' id='ms18Ud_739' href='#ms18Ud_739'>Ms 18Ud_739</a>“Handa kuto nu tvaṃ, visākhe, āgacchasi allavatthā allakesā idhūpasaṅkantā divā divassā”ti? “Nattā me, bhante, piyā manāpā kālaṅkatā. Tenāhaṃ allavatthā allakesā idhūpasaṅkantā divā divassā”ti. “Iccheyyāsi tvaṃ, visākhe, <span class='var' id='note363' title='yāvatakā (?)'>yāvatikā</span> sāvatthiyā manussā <span class='var' id='note364' title='tāvatake (?)'>tāvatike</span> putte ca nattāro cā”ti? “<span class='var' id='note365' title='iccheyyāhaṃ bhante bhagavā (s1-3)' href='#note363' title='yāvatakā (?)'>yāvatikā</span> sāvatthiyā manussā <span class='var' id='note364' title='tāvatake (?)'>tāvatike</span> putte ca nattāro cā”ti? “<span class='var' id='note365' title='iccheyyāhaṃ bhante bhagavā (s1-3)'>Iccheyyāhaṃ, bhagavā</span>, yāvatikā sāvatthiyā manussā tāvatike putte ca nattāro cā”ti.</p>
<p><a class='ref sc' id='sc3' href='#sc3'>SC 3</a><a class='ref ms' id='ms18Ud_740' href='#ms18Ud_740'>Ms 18Ud_740</a>“Kīvabahukā pana, visākhe, sāvatthiyā manussā devasikaṃ kālaṃ karontī”ti? “Dasapi, bhante, sāvatthiyā manussā devasikaṃ kālaṃ karonti; navapi, bhante … aṭṭhapi, bhante … sattapi, bhante … chapi, bhante … pañcapi, bhante … cattāropi, bhante … tīṇipi, bhante … dvepi, bhante, sāvatthiyā manussā devasikaṃ kālaṃ karonti. Ekopi, bhante, sāvatthiyā manusso devasikaṃ kālaṃ karoti. Avivittā, bhante, sāvatthi manussehi kālaṃ karontehī”ti.</p>
<p><a class='ref sc' id='sc4' href='#sc4'>SC 4</a><a class='pts' id='pts92' href='#pts92'></a><a class='ref ms' id='ms18Ud_741' href='#ms18Ud_741'>Ms 18Ud_741</a>“Taṃ kiṃ maññasi, visākhe, api nu tvaṃ kadāci karahaci anallavatthā vā bhaveyyāsi anallakesā vā”ti? “No hetaṃ, bhante. Alaṃ me, bhante, tāva bahukehi puttehi ca nattārehi cā”ti.</p>
<p><a class='ref sc' id='sc5' href='#sc5'>SC 5</a><a class='ref ms' id='ms18Ud_742' href='#ms18Ud_742'>Ms 18Ud_742</a>“Yesaṃ kho, visākhe, sataṃ piyāni, sataṃ tesaṃ dukkhāni; yesaṃ navuti piyāni, navuti tesaṃ dukkhāni; yesaṃ asīti piyāni, asīti tesaṃ dukkhāni; yesaṃ sattati piyāni, sattati tesaṃ dukkhāni; yesaṃ saṭṭhi piyāni, saṭṭhi tesaṃ dukkhāni; yesaṃ paññāsaṃ piyāni, paññāsaṃ tesaṃ dukkhāni; yesaṃ cattārīsaṃ piyāni, cattārīsaṃ tesaṃ dukkhāni, yesaṃ tiṃsaṃ piyāni, tiṃsaṃ tesaṃ dukkhāni; yesaṃ vīsati piyāni, vīsati tesaṃ dukkhāni, yesaṃ dasa piyāni, dasa tesaṃ dukkhāni; yesaṃ nava piyāni, nava tesaṃ dukkhāni; yesaṃ aṭṭha piyāni, aṭṭha tesaṃ dukkhāni; yesaṃ satta piyāni, satta tesaṃ dukkhāni; yesaṃ cha piyāni, cha tesaṃ dukkhāni; yesaṃ pañca piyāni, pañca tesaṃ dukkhāni; yesaṃ cattāri piyāni, cattāri tesaṃ dukkhāni; yesaṃ tīṇi piyāni, tīṇi tesaṃ dukkhāni; yesaṃ dve piyāni, dve tesaṃ dukkhāni; yesaṃ ekaṃ piyaṃ, ekaṃ tesaṃ dukkhaṃ; yesaṃ natthi piyaṃ, natthi tesaṃ dukkhaṃ, asokā te virajā anupāyāsāti vadāmī”ti.</p>
<p><a class='ref sc' id='sc6' href='#sc6'>SC 6</a><a class='ref ms' id='ms18Ud_743' href='#ms18Ud_743'>Ms 18Ud_743</a>Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi:</p>
<blockquote class='gatha'>
<p><a class='ref sc' id='sc7' href='#sc7'>SC 7</a><a class='ref vns' id='vns98' href='#vns98'>SC Verse 98</a><a class='ref ms' id='ms18Ud_744' href='#ms18Ud_744'>Ms 18Ud_744</a>“Ye keci sokā paridevitā vā,<a class='brnum' id='br91' href='#br91'></a><br>
<span class='var' id='note367' title='dukkhā ca (sabbattha; c1)' href='#note367' title='dukkhā ca (sabbattha; c1)'>Dukkhā va</span> lokasmimanekarūpā;<br>
Piyaṃ paṭiccappabhavanti ete,<br>
Piye asante na bhavanti ete.</p>
<p><a class='ref sc' id='sc8' href='#sc8'>SC 8</a><a class='ref vns' id='vns99' href='#vns99'>SC Verse 99</a><a class='ref ms' id='ms18Ud_745' href='#ms18Ud_745'>Ms 18Ud_745</a>Tasmā hi te sukhino vītasokā,<a class='brnum' id='br92' href='#br92'></a><br>
Yesaṃ piyaṃ natthi kuhiñci loke;<br>
Tasmā asokaṃ virajaṃ patthayāno,<br>
Piyaṃ na kayirātha kuhiñci loke”ti.</p>
</blockquote>
<p class='endsection'>Aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Pāṭaligāmiyavagga</span> <span class='hidden'>Visākhāsutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
