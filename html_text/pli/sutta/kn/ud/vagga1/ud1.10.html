<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ud1.10' lang='pli'>
<header>
<ul>
<li class='division'>Udāna&#160;1.10</li>
</ul>
<h1>Bāhiyasutta</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18Ud_51' href='#ms18Ud_51'>Ms 18Ud_51</a><a class='ref msdiv' id='msdiv10' href='#msdiv10'>Msdiv 10</a><span class='evam'>Evaṃ me sutaṃ—​</span> ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bāhiyo dārucīriyo suppārake paṭivasati samuddatīre sakkato garukato mānito pūjito apacito lābhī cīvarapiṇḍapātasenāsanagilānapaccayabhesajjaparikkhārānaṃ. Atha kho bāhiyassa dārucīriyassa rahogatassa paṭisallīnassa evaṃ cetaso parivitakko udapādi: “ye kho keci loke arahanto vā arahattamaggaṃ vā samāpannā, ahaṃ tesaṃ aññataro”ti.</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli7' href='#pts-vp-pli7'></a><a class='ref ms' id='ms18Ud_52' href='#ms18Ud_52'>Ms 18Ud_52</a>Atha kho bāhiyassa dārucīriyassa purāṇasālohitā devatā anukampikā atthakāmā bāhiyassa dārucīriyassa cetasā cetoparivitakkamaññāya yena bāhiyo dārucīriyo tenupasaṅkami; upasaṅkamitvā bāhiyaṃ dārucīriyaṃ etadavoca: “neva kho tvaṃ, bāhiya, arahā, nāpi arahattamaggaṃ vā samāpanno. Sāpi te paṭipadā natthi yāya tvaṃ arahā vā <span class='var' id='note32' title='assasi (s1-3, mr)' href='#note32' title='assasi (s1-3, mr)'>assa</span> arahattamaggaṃ vā samāpanno”ti.</p>
<p><a class='ref sc' id='sc3' href='#sc3'>SC 3</a><a class='ref ms' id='ms18Ud_53' href='#ms18Ud_53'>Ms 18Ud_53</a>“Atha <span class='var' id='note33' title='ko (bj) | kho ke (pts1)'>ke</span> carahi sadevake loke arahanto vā arahattamaggaṃ vā <span class='var' id='note34' title='samāpanno (bj)' href='#note33' title='ko (bj) | kho ke (pts1)'>ke</span> carahi sadevake loke arahanto vā arahattamaggaṃ vā <span class='var' id='note34' title='samāpanno (bj)'>samāpannā</span>”ti? “Atthi, bāhiya, uttaresu janapadesu sāvatthī nāma nagaraṃ. Tattha so bhagavā etarahi viharati arahaṃ sammāsambuddho. So hi, bāhiya, bhagavā arahā ceva arahattāya ca dhammaṃ desetī”ti.</p>
<p><a class='ref sc' id='sc4' href='#sc4'>SC 4</a><a class='ref ms' id='ms18Ud_54' href='#ms18Ud_54'>Ms 18Ud_54</a>Atha kho bāhiyo dārucīriyo tāya devatāya saṃvejito tāvadeva suppārakamhā pakkāmi. Sabbattha ekarattiparivāsena yena sāvatthī jetavanaṃ anāthapiṇḍikassa ārāmo tenupasaṅkami. Tena kho pana samayena sambahulā bhikkhū abbhokāse caṅkamanti. Atha kho bāhiyo dārucīriyo yena te bhikkhū tenupasaṅkami; upasaṅkamitvā te bhikkhū etadavoca: “kahaṃ nu kho, bhante, etarahi bhagavā viharati arahaṃ sammāsambuddho? Dassanakāmamhā mayaṃ taṃ bhagavantaṃ arahantaṃ sammāsambuddhan”ti. “Antaragharaṃ paviṭṭho kho, bāhiya, bhagavā piṇḍāyā”ti.</p>
<p><a class='ref sc' id='sc5' href='#sc5'>SC 5</a><a class='ref ms' id='ms18Ud_55' href='#ms18Ud_55'>Ms 18Ud_55</a>Atha kho bāhiyo dārucīriyo taramānarūpo jetavanā nikkhamitvā sāvatthiṃ pavisitvā addasa bhagavantaṃ sāvatthiyaṃ piṇḍāya carantaṃ pāsādikaṃ pasādanīyaṃ santindriyaṃ santamānasaṃ uttamadamathasamathamanuppattaṃ dantaṃ guttaṃ yatindriyaṃ nāgaṃ. Disvāna yena bhagavā tenupasaṅkami; upasaṅkamitvā bhagavato pāde sirasā nipatitvā bhagavantaṃ etadavoca: “desetu me, bhante, bhagavā dhammaṃ; desetu sugato dhammaṃ, yaṃ mamassa dīgharattaṃ hitāya sukhāyā”ti. Evaṃ vutte, bhagavā bāhiyaṃ dārucīriyaṃ etadavoca: “akālo kho tāva, bāhiya, antaragharaṃ paviṭṭhamhā piṇḍāyā”ti.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli8' href='#pts-vp-pli8'></a><a class='ref ms' id='ms18Ud_56' href='#ms18Ud_56'>Ms 18Ud_56</a>Dutiyampi kho bāhiyo dārucīriyo bhagavantaṃ etadavoca: “dujjānaṃ kho panetaṃ, bhante, bhagavato vā jīvitantarāyānaṃ, mayhaṃ vā jīvitantarāyānaṃ. Desetu me, bhante, bhagavā dhammaṃ; desetu sugato dhammaṃ, yaṃ mamassa dīgharattaṃ hitāya sukhāyā”ti. Dutiyampi kho bhagavā bāhiyaṃ dārucīriyaṃ etadavoca: “akālo kho tāva, bāhiya, antaragharaṃ paviṭṭhamhā piṇḍāyā”ti.</p>
<p><a class='ref sc' id='sc7' href='#sc7'>SC 7</a><a class='ref ms' id='ms18Ud_57' href='#ms18Ud_57'>Ms 18Ud_57</a>Tatiyampi kho bāhiyo dārucīriyo bhagavantaṃ etadavoca: “dujjānaṃ kho panetaṃ, bhante, bhagavato vā jīvitantarāyānaṃ, mayhaṃ vā jīvitantarāyānaṃ. Desetu me, bhante, bhagavā dhammaṃ; desetu sugato dhammaṃ, yaṃ mamassa dīgharattaṃ hitāya sukhāyā”ti.</p>
<p><a class='ref sc' id='sc8' href='#sc8'>SC 8</a><a class='ref ms' id='ms18Ud_58' href='#ms18Ud_58'>Ms 18Ud_58</a>“Tasmātiha te, bāhiya, evaṃ sikkhitabbaṃ: ‘diṭṭhe diṭṭhamattaṃ bhavissati, sute sutamattaṃ bhavissati, mute mutamattaṃ bhavissati, viññāte viññātamattaṃ bhavissatī’ti. Evañhi te, bāhiya, sikkhitabbaṃ. Yato kho te, bāhiya, diṭṭhe diṭṭhamattaṃ bhavissati, sute sutamattaṃ bhavissati, mute mutamattaṃ bhavissati, viññāte viññātamattaṃ bhavissati, tato tvaṃ, bāhiya, na tena; yato tvaṃ, bāhiya, na tena tato tvaṃ, bāhiya, na tattha; yato tvaṃ, bāhiya, na tattha, tato tvaṃ, bāhiya, nevidha na huraṃ na ubhayamantarena. Esevanto dukkhassā”ti.</p>
<p><a class='ref sc' id='sc9' href='#sc9'>SC 9</a><a class='ref ms' id='ms18Ud_59' href='#ms18Ud_59'>Ms 18Ud_59</a>Atha kho bāhiyassa dārucīriyassa bhagavato imāya saṅkhittāya dhammadesanāya tāvadeva anupādāya āsavehi cittaṃ vimucci.</p>
<p><a class='ref sc' id='sc10' href='#sc10'>SC 10</a><a class='ref ms' id='ms18Ud_60' href='#ms18Ud_60'>Ms 18Ud_60</a>Atha kho bhagavā bāhiyaṃ dārucīriyaṃ iminā saṃkhittena ovādena ovaditvā pakkāmi. Atha kho acirapakkantassa bhagavato bāhiyaṃ dārucīriyaṃ gāvī taruṇavacchā <span class='var' id='note35' title='adhipātetvā (bj, s1-3, pts1) | adhipātitvā (mr)' href='#note35' title='adhipātetvā (bj, s1-3, pts1) | adhipātitvā (mr)'>adhipatitvā</span> jīvitā voropesi.</p>
<p><a class='ref sc' id='sc11' href='#sc11'>SC 11</a><a class='ref ms' id='ms18Ud_61' href='#ms18Ud_61'>Ms 18Ud_61</a>Atha kho bhagavā sāvatthiyaṃ piṇḍāya caritvā pacchābhattaṃ piṇḍapātapaṭikkanto sambahulehi bhikkhūhi saddhiṃ nagaramhā nikkhamitvā addasa bāhiyaṃ dārucīriyaṃ <span class='var' id='note36' title='kālakataṃ (bj, s1-3, km)' href='#note36' title='kālakataṃ (bj, s1-3, km)'>kālaṅkataṃ</span>; disvāna bhikkhū āmantesi: “gaṇhatha, bhikkhave, bāhiyassa dārucīriyassa sarīrakaṃ; mañcakaṃ āropetvā nīharitvā jhāpetha; thūpañcassa karotha. Sabrahmacārī vo, bhikkhave, kālaṅkato”ti.</p>
<p><a class='ref sc' id='sc12' href='#sc12'>SC 12</a><a class='ref pts-vp-pli' id='pts-vp-pli9' href='#pts-vp-pli9'></a><a class='ref ms' id='ms18Ud_62' href='#ms18Ud_62'>Ms 18Ud_62</a>“Evaṃ, bhante”ti kho te bhikkhū bhagavato paṭissutvā bāhiyassa dārucīriyassa sarīrakaṃ mañcakaṃ āropetvā nīharitvā jhāpetvā thūpañcassa katvā yena bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ nisīdiṃsu. Ekamantaṃ nisinnā kho te bhikkhū bhagavantaṃ etadavocuṃ: “daḍḍhaṃ, bhante, bāhiyassa dārucīriyassa sarīraṃ, thūpo cassa kato. Tassa kā gati, ko abhisamparāyo”ti? “Paṇḍito, bhikkhave, bāhiyo dārucīriyo paccapādi dhammassānudhammaṃ; na ca maṃ dhammādhikaraṇaṃ vihesesi. Parinibbuto, bhikkhave, bāhiyo dārucīriyo”ti.</p>
<p><a class='ref sc' id='sc13' href='#sc13'>SC 13</a><a class='ref ms' id='ms18Ud_63' href='#ms18Ud_63'>Ms 18Ud_63</a>Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi:</p>
<blockquote class='gatha'>
<p><a class='ref sc' id='sc14' href='#sc14'>SC 14</a><a class='ref vns' id='vns10' href='#vns10'>SC Verse 10</a><a class='ref ms' id='ms18Ud_64' href='#ms18Ud_64'>Ms 18Ud_64</a>“Yattha āpo ca pathavī,<a class='brnum' id='br10' href='#br10'></a><br>
tejo vāyo na gādhati;<br>
Na tattha sukkā jotanti,<br>
ādicco nappakāsati;<br>
Na tattha candimā bhāti,<br>
tamo tattha na vijjati.</p>
<p><a class='ref sc' id='sc15' href='#sc15'>SC 15</a><a class='ref vns' id='vns11' href='#vns11'>SC Verse 11</a><a class='ref ms' id='ms18Ud_65' href='#ms18Ud_65'>Ms 18Ud_65</a>Yadā ca <span class='var' id='note38' title='... vedī (bj) | ... vedhī (mr)'>attanāvedi</span>,<a class='brnum' id='br11' href='#note38' title='... vedī (bj) | ... vedhī (mr)'>attanāvedi</span>,<a class='brnum' id='br11'></a><br>
muni monena brāhmaṇo;<br>
Atha rūpā arūpā ca,<br>
sukhadukkhā pamuccatī”ti.</p>
</blockquote>
<p class='endsection'>Dasamaṃ.</p>
<p class='endsection'>Ayampi udāno vutto bhagavatā iti me sutanti.</p>
<p class='endsection'>Bodhivaggo paṭhamo.</p>
<blockquote class='uddanagatha'>
<p><a class='ref sc' id='sc16' href='#sc16'>SC 16</a><a class='ref ms' id='ms18Ud_70' href='#ms18Ud_70'>Ms 18Ud_70</a><span class='var' id='note41' title='tayo ca bodhi nigrodho (sabbattha)' href='#note41' title='tayo ca bodhi nigrodho (sabbattha)'>Tayo bodhī ca huṃhuṅko</span>,<br>
<span class='var' id='note42' title='te therā (bj, s1-3, pts1) | thero (mr)' href='#note42' title='te therā (bj, s1-3, pts1) | thero (mr)'>brāhmaṇā</span> kassapena ca;<br>
<span class='var' id='note43' title='pāvāya (bj, s1-3) | pāṭalī (pts1) | pāvā (mr)' href='#note43' title='pāvāya (bj, s1-3) | pāṭalī (pts1) | pāvā (mr)'>Aja</span> saṅgāma jaṭilā,<br>
bāhiyenāti te dasāti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Bodhivagga</span> <span class='hidden'>Bāhiyasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
