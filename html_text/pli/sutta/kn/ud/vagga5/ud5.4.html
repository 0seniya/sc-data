<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ud5.4' lang='pli'>
<header>
<ul>
<li class='division'>Udāna&#160;5.4</li>
</ul>
<h1>Kumārakasutta</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 51</a><a class='ref ms' id='ms18Ud_377' href='#ms18Ud_377'>Ms 18Ud_377</a><a class='ref msdiv' id='msdiv44' href='#msdiv44'>Msdiv 44</a><span class='evam'>Evaṃ me sutaṃ—​</span> ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena sambahulā kumārakā antarā ca sāvatthiṃ antarā ca jetavanaṃ macchake bādhenti.</p>
<p><a class='ref sc' id='sc2' href='#sc2'>SC 2</a><a class='ref ms' id='ms18Ud_378' href='#ms18Ud_378'>Ms 18Ud_378</a>Atha kho bhagavā pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. Addasā kho bhagavā te sambahule kumārake antarā ca sāvatthiṃ antarā ca jetavanaṃ macchake bādhente. Disvāna yena te kumārakā tenupasaṅkami; upasaṅkamitvā te kumārake etadavoca: “bhāyatha vo, tumhe kumārakā, dukkhassa, appiyaṃ vo dukkhan”ti? “Evaṃ, bhante, bhāyāma mayaṃ, bhante, dukkhassa, appiyaṃ no dukkhan”ti.</p>
<p><a class='ref sc' id='sc3' href='#sc3'>SC 3</a><a class='ref ms' id='ms18Ud_379' href='#ms18Ud_379'>Ms 18Ud_379</a>Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi:</p>
<blockquote class='gatha'>
<p><a class='ref sc' id='sc4' href='#sc4'>SC 4</a><a class='ref vns' id='vns56' href='#vns56'>SC Verse 56</a><a class='ref ms' id='ms18Ud_380' href='#ms18Ud_380'>Ms 18Ud_380</a>“Sace bhāyatha dukkhassa,<a class='brnum' id='br54' href='#br54'></a><br>
sace vo dukkhamappiyaṃ;<br>
Mākattha pāpakaṃ kammaṃ,<br>
āvi vā yadi vā raho.</p>
<p><a class='ref sc' id='sc5' href='#sc5'>SC 5</a><a class='ref vns' id='vns57' href='#vns57'>SC Verse 57</a><a class='ref ms' id='ms18Ud_381' href='#ms18Ud_381'>Ms 18Ud_381</a>Sace ca pāpakaṃ kammaṃ,<a class='brnum' id='br55' href='#br55'></a><br>
karissatha karotha vā;<br>
Na vo dukkhā pamutyatthi,<br>
<span class='var' id='note194' title='upeccāpi (s1-3, pts1 ^pv19#18 [Dhanapālaseṭṭhipetavatthu]) | upaccapi (mr) | uppaccapi (?)' href='#note194' title='upeccāpi (s1-3, pts1 ^pv19#18 [Dhanapālaseṭṭhipetavatthu]) | upaccapi (mr) | uppaccapi (?)'>upeccapi</span> palāyatan”ti.</p>
</blockquote>
<p class='endsection'>Catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Soṇavagga</span> <span class='hidden'>Kumārakasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
