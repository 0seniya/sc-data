<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='bv20' lang='pli'>
<header>
<ul>
<li class='division'>Buddhavaṃsa</li>
</ul>
<h1>20. Phussabuddhavaṃsa</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts2ed' id='pts2ed1.74' href='#pts2ed1.74'>PTS 2nd ed. 1.74</a> <a class='ref ms' id='ms21Bu_802' href='#ms21Bu_802'>Ms 21Bu_802</a><a class='ref msdiv' id='msdiv1' href='#msdiv1'>Msdiv 1</a>“Tattheva maṇḍakappamhi,<br>
ahu satthā anuttaro;<br>
Anūpamo asamasamo,<br>
<span class='var' id='note100' title='pusso (s2, s3)' href='#note100' title='pusso (s2, s3)'>phusso</span> lokagganāyako.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Bu_803' href='#ms21Bu_803'>Ms 21Bu_803</a><a class='ref msdiv' id='msdiv2' href='#msdiv2'>Msdiv 2</a>Sopi sabbaṃ tamaṃ hantvā,<br>
vijaṭetvā mahājaṭaṃ;<br>
Sadevakaṃ tappayanto,<br>
abhivassi amatambunā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms21Bu_804' href='#ms21Bu_804'>Ms 21Bu_804</a><a class='ref msdiv' id='msdiv3' href='#msdiv3'>Msdiv 3</a>Dhammacakkaṃ pavattente,<br>
phusse nakkhattamaṅgale;<br>
Koṭisatasahassānaṃ,<br>
paṭhamābhisamayo ahu.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Bu_805' href='#ms21Bu_805'>Ms 21Bu_805</a><a class='ref msdiv' id='msdiv4' href='#msdiv4'>Msdiv 4</a>Navutisatasahassānaṃ,<br>
dutiyābhisamayo ahu;<br>
Asītisatasahassānaṃ,<br>
tatiyābhisamayo ahu.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Bu_806' href='#ms21Bu_806'>Ms 21Bu_806</a><a class='ref msdiv' id='msdiv5' href='#msdiv5'>Msdiv 5</a>Sannipātā tayo āsuṃ,<br>
phussassāpi mahesino;<br>
Khīṇāsavānaṃ vimalānaṃ,<br>
santacittāna tādinaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Bu_807' href='#ms21Bu_807'>Ms 21Bu_807</a><a class='ref msdiv' id='msdiv6' href='#msdiv6'>Msdiv 6</a>Saṭṭhisatasahassānaṃ,<br>
paṭhamo āsi samāgamo;<br>
Paññāsasatasahassānaṃ,<br>
dutiyo āsi samāgamo.</p>
<p><a class='ref sc' id='sc7' href='#sc7'>SC 7</a><a class='ref ms' id='ms21Bu_808' href='#ms21Bu_808'>Ms 21Bu_808</a><a class='ref msdiv' id='msdiv7' href='#msdiv7'>Msdiv 7</a>Cattārīsasatasahassānaṃ,<br>
Tatiyo āsi samāgamo;<br>
Anupādā vimuttānaṃ,<br>
Vocchinnapaṭisandhinaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms21Bu_809' href='#ms21Bu_809'>Ms 21Bu_809</a><a class='ref msdiv' id='msdiv8' href='#msdiv8'>Msdiv 8</a>Ahaṃ tena samayena,<br>
vijitāvī nāma khattiyo;<br>
Chaḍḍayitvā mahārajjaṃ,<br>
pabbajiṃ tassa santike.</p>
<p><a class='ref sc' id='sc9' href='#sc9'>SC 9</a><a class='ref ms' id='ms21Bu_810' href='#ms21Bu_810'>Ms 21Bu_810</a><a class='ref msdiv' id='msdiv9' href='#msdiv9'>Msdiv 9</a>Sopi maṃ buddho byākāsi,<br>
phusso lokagganāyako;<br>
‘Dvenavute ito kappe,<br>
ayaṃ buddho bhavissati.</p>
<p><a class='ref sc' id='sc10' href='#sc10'>SC 10</a><a class='ref ms' id='ms21Bu_811' href='#ms21Bu_811'>Ms 21Bu_811</a><a class='ref msdiv' id='msdiv10' href='#msdiv10'>Msdiv 10</a>Padhānaṃ padahitvāna,<br>
… pe …<br>
hessāma sammukhā imaṃ’.</p>
<p><a class='ref sc' id='sc11' href='#sc11'>SC 11</a><a class='ref ms' id='ms21Bu_812' href='#ms21Bu_812'>Ms 21Bu_812</a><a class='ref msdiv' id='msdiv11' href='#msdiv11'>Msdiv 11</a>Tassāpi vacanaṃ sutvā,<br>
bhiyyo cittaṃ pasādayiṃ;<br>
Uttariṃ vatamadhiṭṭhāsiṃ,<br>
dasapāramipūriyā.</p>
<p><a class='ref sc' id='sc12' href='#sc12'>SC 12</a><a class='ref ms' id='ms21Bu_813' href='#ms21Bu_813'>Ms 21Bu_813</a><a class='ref msdiv' id='msdiv12' href='#msdiv12'>Msdiv 12</a>Suttantaṃ vinayañcāpi,<br>
navaṅgaṃ satthusāsanaṃ;<br>
Sabbaṃ pariyāpuṇitvā,<br>
sobhayiṃ jinasāsanaṃ.</p>
<p><a class='ref sc' id='sc13' href='#sc13'>SC 13</a><a class='ref pts1ed' id='pts1ed.51' href='#pts1ed.51'>PTS 1st ed. .51</a> <a class='ref ms' id='ms21Bu_814' href='#ms21Bu_814'>Ms 21Bu_814</a><a class='ref msdiv' id='msdiv13' href='#msdiv13'>Msdiv 13</a>Tatthappamatto viharanto,<br>
brahmaṃ bhāvetva bhāvanaṃ;<br>
Abhiññāsu pāramiṃ gantvā,<br>
brahmalokamagañchahaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms21Bu_815' href='#ms21Bu_815'>Ms 21Bu_815</a><a class='ref msdiv' id='msdiv14' href='#msdiv14'>Msdiv 14</a>Kāsikaṃ nāma nagaraṃ,<br>
jayaseno nāma khattiyo;<br>
Sirimā nāma janikā,<br>
phussassāpi mahesino.</p>
<p><a class='ref sc' id='sc15' href='#sc15'>SC 15</a><a class='ref pts2ed' id='pts2ed1.75' href='#pts2ed1.75'>PTS 2nd ed. 1.75</a> <a class='ref ms' id='ms21Bu_816' href='#ms21Bu_816'>Ms 21Bu_816</a><a class='ref msdiv' id='msdiv15' href='#msdiv15'>Msdiv 15</a>Navavassasahassāni,<br>
Agāraṃ ajjha so vasi;<br>
Garuḷapakkha haṃsa suvaṇṇabhārā,<br>
Tayo pāsādamuttamā.</p>
<p><a class='ref sc' id='sc16' href='#sc16'>SC 16</a><a class='ref ms' id='ms21Bu_817' href='#ms21Bu_817'>Ms 21Bu_817</a><a class='ref msdiv' id='msdiv16' href='#msdiv16'>Msdiv 16</a>Tiṃsaitthisahassāni,<br>
nāriyo samalaṅkatā;<br>
Kisāgotamī nāma nārī,<br>
anūpamo nāma atrajo.</p>
<p><a class='ref sc' id='sc17' href='#sc17'>SC 17</a><a class='ref ms' id='ms21Bu_818' href='#ms21Bu_818'>Ms 21Bu_818</a><a class='ref msdiv' id='msdiv17' href='#msdiv17'>Msdiv 17</a>Nimitte caturo disvā,<br>
hatthiyānena nikkhami;<br>
Chamāsaṃ padhānacāraṃ,<br>
acarī purisuttamo.</p>
<p><a class='ref sc' id='sc18' href='#sc18'>SC 18</a><a class='ref ms' id='ms21Bu_819' href='#ms21Bu_819'>Ms 21Bu_819</a><a class='ref msdiv' id='msdiv18' href='#msdiv18'>Msdiv 18</a>Brahmunā yācito santo,<br>
phusso lokagganāyako;<br>
Vatti cakkaṃ mahāvīro,<br>
migadāye naruttamo.</p>
<p><a class='ref sc' id='sc19' href='#sc19'>SC 19</a><a class='ref ms' id='ms21Bu_820' href='#ms21Bu_820'>Ms 21Bu_820</a><a class='ref msdiv' id='msdiv19' href='#msdiv19'>Msdiv 19</a>Surakkhito dhammaseno,<br>
ahesuṃ aggasāvakā;<br>
Sabhiyo nāmupaṭṭhāko,<br>
phussassāpi mahesino.</p>
<p><a class='ref sc' id='sc20' href='#sc20'>SC 20</a><a class='ref ms' id='ms21Bu_821' href='#ms21Bu_821'>Ms 21Bu_821</a><a class='ref msdiv' id='msdiv20' href='#msdiv20'>Msdiv 20</a>Cālā ca upacālā ca,<br>
ahesuṃ aggasāvikā;<br>
Bodhi tassa bhagavato,<br>
āmaṇḍoti pavuccati.</p>
<p><a class='ref sc' id='sc21' href='#sc21'>SC 21</a><a class='ref ms' id='ms21Bu_822' href='#ms21Bu_822'>Ms 21Bu_822</a><a class='ref msdiv' id='msdiv21' href='#msdiv21'>Msdiv 21</a>Dhanañcayo visākho ca,<br>
ahesuṃ aggupaṭṭhakā;<br>
Padumā ceva nāgā ca,<br>
ahesuṃ aggupaṭṭhikā.</p>
<p><a class='ref sc' id='sc22' href='#sc22'>SC 22</a><a class='ref ms' id='ms21Bu_823' href='#ms21Bu_823'>Ms 21Bu_823</a><a class='ref msdiv' id='msdiv22' href='#msdiv22'>Msdiv 22</a>Aṭṭhapaṇṇāsaratanaṃ,<br>
sopi accuggato muni;<br>
Sobhate sataraṃsīva,<br>
uḷurājāva pūrito.</p>
<p><a class='ref sc' id='sc23' href='#sc23'>SC 23</a><a class='ref ms' id='ms21Bu_824' href='#ms21Bu_824'>Ms 21Bu_824</a><a class='ref msdiv' id='msdiv23' href='#msdiv23'>Msdiv 23</a>Navutivassasahassāni,<br>
āyu vijjati tāvade;<br>
Tāvatā tiṭṭhamāno so,<br>
tāresi janataṃ bahuṃ.</p>
<p><a class='ref sc' id='sc24' href='#sc24'>SC 24</a><a class='ref ms' id='ms21Bu_825' href='#ms21Bu_825'>Ms 21Bu_825</a><a class='ref msdiv' id='msdiv24' href='#msdiv24'>Msdiv 24</a>Ovaditvā bahū satte,<br>
santāretvā bahū jane;<br>
Sopi satthā atulayaso,<br>
nibbuto so sasāvako.</p>
<p><a class='ref sc' id='sc25' href='#sc25'>SC 25</a><a class='ref ms' id='ms21Bu_826' href='#ms21Bu_826'>Ms 21Bu_826</a><a class='ref msdiv' id='msdiv25' href='#msdiv25'>Msdiv 25</a>Phusso jinavaro satthā,<br>
Senārāmamhi nibbuto;<br>
Dhātuvitthārikaṃ āsi,<br>
Tesu tesu padesato”ti. (806)</p>
</blockquote>
<p class='endsutta'><a class='ref sc' id='sc26' href='#sc26'>SC 26</a><a class='ref ms' id='ms21Bu_827' href='#ms21Bu_827'>Ms 21Bu_827</a><span class='var' id='note101' title='pussabuddhavaṃso (s2, s3)' href='#note101' title='pussabuddhavaṃso (s2, s3)'>Phussassa bhagavato vaṃso</span> aṭṭhārasamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
