<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='bv17' lang='pli'>
<header>
<ul>
<li class='division'>Buddhavaṃsa</li>
</ul>
<h1><span class='var' id='note88' title='dhammadassibuddhavaṃso (s2, s3, pts1-2)'>17 Dhammadassībuddhavaṃsa</span></h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref pts1ed' id='pts1ed.45'>PTS 1st ed. .45</a> <a class='ref pts2ed' id='pts2ed1.65'>PTS 2nd ed. 1.65</a> <a class='ref ms' id='ms21Bu_722'>Ms 21Bu_722</a><a class='ref msdiv' id='msdiv1'>Msdiv 1</a>“Tattheva maṇḍakappamhi,<br>
dhammadassī mahāyaso;<br>
Tamandhakāraṃ vidhamitvā,<br>
atirocati sadevake.</p>
<p><a class='ref sc' id='sc2'>SC 2</a><a class='ref ms' id='ms21Bu_723'>Ms 21Bu_723</a><a class='ref msdiv' id='msdiv2'>Msdiv 2</a>Tassāpi atulatejassa,<br>
dhammacakkappavattane;<br>
Koṭisatasahassānaṃ,<br>
paṭhamābhisamayo ahu.</p>
<p><a class='ref sc' id='sc3'>SC 3</a><a class='ref ms' id='ms21Bu_724'>Ms 21Bu_724</a><a class='ref msdiv' id='msdiv3'>Msdiv 3</a>Yadā buddho dhammadassī,<br>
vinesi sañjayaṃ isiṃ;<br>
Tadā navutikoṭīnaṃ,<br>
dutiyābhisamayo ahu.</p>
<p><a class='ref sc' id='sc4'>SC 4</a><a class='ref ms' id='ms21Bu_725'>Ms 21Bu_725</a><a class='ref msdiv' id='msdiv4'>Msdiv 4</a>Yadā sakko upāgañchi,<br>
sapariso vināyakaṃ;<br>
Tadā asītikoṭīnaṃ,<br>
tatiyābhisamayo ahu.</p>
<p><a class='ref sc' id='sc5'>SC 5</a><a class='ref ms' id='ms21Bu_726'>Ms 21Bu_726</a><a class='ref msdiv' id='msdiv5'>Msdiv 5</a>Tassāpi devadevassa,<br>
sannipātā tayo <span class='var' id='note89' title='ahu (bj) | āsuṃ (s2, s3)'>ahuṃ</span>;<br>
Khīṇāsavānaṃ vimalānaṃ,<br>
santacittāna tādinaṃ.</p>
<p><a class='ref sc' id='sc6'>SC 6</a><a class='ref ms' id='ms21Bu_727'>Ms 21Bu_727</a><a class='ref msdiv' id='msdiv6'>Msdiv 6</a>Yadā buddho dhammadassī,<br>
Saraṇe vassaṃ upāgami;<br>
Tadā <span class='var' id='note90' title='koṭisahassānaṃ (bj, s2, s3, km, pts1-2)'>koṭisatasahassānaṃ</span>,<br>
Paṭhamo āsi samāgamo.</p>
<p><a class='ref sc' id='sc7'>SC 7</a><a class='ref ms' id='ms21Bu_728'>Ms 21Bu_728</a><a class='ref msdiv' id='msdiv7'>Msdiv 7</a>Punāparaṃ yadā buddho,<br>
devato eti mānusaṃ;<br>
Tadāpi satakoṭīnaṃ,<br>
dutiyo āsi samāgamo.</p>
<p><a class='ref sc' id='sc8'>SC 8</a><a class='ref ms' id='ms21Bu_729'>Ms 21Bu_729</a><a class='ref msdiv' id='msdiv8'>Msdiv 8</a>Punāparaṃ yadā buddho,<br>
pakāsesi dhute guṇe;<br>
Tadā asītikoṭīnaṃ,<br>
tatiyo āsi samāgamo.</p>
<p><a class='ref sc' id='sc9'>SC 9</a><a class='ref ms' id='ms21Bu_730'>Ms 21Bu_730</a><a class='ref msdiv' id='msdiv9'>Msdiv 9</a>Ahaṃ tena samayena,<br>
sakko āsiṃ purindado;<br>
Dibbena gandhamālena,<br>
tūriyenābhipūjayiṃ.</p>
<p><a class='ref sc' id='sc10'>SC 10</a><a class='ref ms' id='ms21Bu_731'>Ms 21Bu_731</a><a class='ref msdiv' id='msdiv10'>Msdiv 10</a>Sopi maṃ buddho byākāsi,<br>
devamajjhe nisīdiya;<br>
‘Aṭṭhārase kappasate,<br>
ayaṃ buddho bhavissati.</p>
<p><a class='ref sc' id='sc11'>SC 11</a><a class='ref ms' id='ms21Bu_732'>Ms 21Bu_732</a><a class='ref msdiv' id='msdiv11'>Msdiv 11</a>Padhānaṃ padahitvāna,<br>
… pe …<br>
hessāma sammukhā imaṃ’.</p>
<p><a class='ref sc' id='sc12'>SC 12</a><a class='ref ms' id='ms21Bu_733'>Ms 21Bu_733</a><a class='ref msdiv' id='msdiv12'>Msdiv 12</a>Tassāpi vacanaṃ sutvā,<br>
bhiyyo cittaṃ pasādayiṃ;<br>
Uttariṃ vatamadhiṭṭhāsiṃ,<br>
dasapāramipūriyā.</p>
<p><a class='ref sc' id='sc13'>SC 13</a><a class='ref ms' id='ms21Bu_734'>Ms 21Bu_734</a><a class='ref msdiv' id='msdiv13'>Msdiv 13</a>Saraṇaṃ nāma nagaraṃ,<br>
saraṇo nāma khattiyo;<br>
Sunandā nāma janikā,<br>
dhammadassissa satthuno.</p>
<p><a class='ref sc' id='sc14'>SC 14</a><a class='ref pts2ed' id='pts2ed1.66'>PTS 2nd ed. 1.66</a> <a class='ref ms' id='ms21Bu_735'>Ms 21Bu_735</a><a class='ref msdiv' id='msdiv14'>Msdiv 14</a>Aṭṭhavassasahassāni,<br>
Agāraṃ ajjha so vasi;<br>
Arajo virajo sudassano,<br>
Tayo pāsādamuttamā.</p>
<p><a class='ref sc' id='sc15'>SC 15</a><a class='ref ms' id='ms21Bu_736'>Ms 21Bu_736</a><a class='ref msdiv' id='msdiv15'>Msdiv 15</a><span class='var' id='note91' title='cattālīsasahassāni (s2, km) | cattāḷīsahassāni (s3)'>Ticattārīsasahassāni</span>,<br>
nāriyo samalaṅkatā;<br>
Vicikoḷi nāma nārī,<br>
atrajo puññavaḍḍhano.</p>
<p><a class='ref sc' id='sc16'>SC 16</a><a class='ref pts1ed' id='pts1ed.46'>PTS 1st ed. .46</a> <a class='ref ms' id='ms21Bu_737'>Ms 21Bu_737</a><a class='ref msdiv' id='msdiv16'>Msdiv 16</a>Nimitte caturo disvā,<br>
pāsādenābhinikkhami;<br>
Sattāhaṃ padhānacāraṃ,<br>
acarī purisuttamo.</p>
<p><a class='ref sc' id='sc17'>SC 17</a><a class='ref ms' id='ms21Bu_738'>Ms 21Bu_738</a><a class='ref msdiv' id='msdiv17'>Msdiv 17</a>Brahmunā yācito santo,<br>
dhammadassī narāsabho;<br>
Vatti cakkaṃ mahāvīro,<br>
migadāye naruttamo.</p>
<p><a class='ref sc' id='sc18'>SC 18</a><a class='ref ms' id='ms21Bu_739'>Ms 21Bu_739</a><a class='ref msdiv' id='msdiv18'>Msdiv 18</a>Padumo phussadevo ca,<br>
ahesuṃ aggasāvakā;<br>
<span class='var' id='note92' title='sudatto (s2, s3, km)'>Sunetto</span> nāmupaṭṭhāko,<br>
dhammadassissa satthuno.</p>
<p><a class='ref sc' id='sc19'>SC 19</a><a class='ref ms' id='ms21Bu_740'>Ms 21Bu_740</a><a class='ref msdiv' id='msdiv19'>Msdiv 19</a>Khemā ca saccanāmā ca,<br>
ahesuṃ aggasāvikā;<br>
Bodhi tassa bhagavato,<br>
bimbijāloti vuccati.</p>
<p><a class='ref sc' id='sc20'>SC 20</a><a class='ref ms' id='ms21Bu_741'>Ms 21Bu_741</a><a class='ref msdiv' id='msdiv20'>Msdiv 20</a>Subhaddo kaṭissaho ceva,<br>
ahesuṃ aggupaṭṭhakā;<br>
<span class='var' id='note93' title='sāḷisā (s2, s3, km) | sāliyā (pts1-2)'>Sāḷiyā</span> ca kaḷiyā ca,<br>
ahesuṃ aggupaṭṭhikā.</p>
<p><a class='ref sc' id='sc21'>SC 21</a><a class='ref ms' id='ms21Bu_742'>Ms 21Bu_742</a><a class='ref msdiv' id='msdiv21'>Msdiv 21</a>Sopi buddho asamasamo,<br>
asītihatthamuggato;<br>
Atirocati tejena,<br>
dasasahassimhi dhātuyā.</p>
<p><a class='ref sc' id='sc22'>SC 22</a><a class='ref ms' id='ms21Bu_743'>Ms 21Bu_743</a><a class='ref msdiv' id='msdiv22'>Msdiv 22</a>Suphullo sālarājāva,<br>
vijjūva gagane yathā;<br>
Majjhanhikeva sūriyo,<br>
evaṃ so upasobhatha.</p>
<p><a class='ref sc' id='sc23'>SC 23</a><a class='ref ms' id='ms21Bu_744'>Ms 21Bu_744</a><a class='ref msdiv' id='msdiv23'>Msdiv 23</a>Tassāpi atulatejassa,<br>
samakaṃ āsi jīvitaṃ;<br>
Vassasatasahassāni,<br>
loke aṭṭhāsi cakkhumā.</p>
<p><a class='ref sc' id='sc24'>SC 24</a><a class='ref ms' id='ms21Bu_745'>Ms 21Bu_745</a><a class='ref msdiv' id='msdiv24'>Msdiv 24</a>Obhāsaṃ dassayitvāna,<br>
vimalaṃ katvāna sāsanaṃ;<br>
Cavi candova gagane,<br>
nibbuto so sasāvako.</p>
<p><a class='ref sc' id='sc25'>SC 25</a><a class='ref ms' id='ms21Bu_746'>Ms 21Bu_746</a><a class='ref msdiv' id='msdiv25'>Msdiv 25</a>Dhammadassī mahāvīro,<br>
Sālārāmamhi nibbuto;<br>
Tatthevassa thūpavaro,<br>
Tīṇiyojanamuggato”ti. (729)</p>
</blockquote>
<p class='endsutta'><a class='ref sc' id='sc26'>SC 26</a><a class='ref ms' id='ms21Bu_747'>Ms 21Bu_747</a><span class='var' id='note94' title='dhammadassibuddhavaṃso (s2, s3)'>Dhammadassissa bhagavato vaṃso</span> pannarasamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
