<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='bv29' lang='pli'>
<header>
<ul>
<li class='division'>Buddhavaṃsa</li>
</ul>
<h1>29. Dhātubhājanīyakathā</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts1ed' id='pts1ed.68' href='#pts1ed.68'>PTS 1st ed. .68</a> <a class='ref pts2ed' id='pts2ed1.102' href='#pts2ed1.102'>PTS 2nd ed. 1.102</a> <a class='ref ms' id='ms21Bu_1082' href='#ms21Bu_1082'>Ms 21Bu_1082</a><a class='ref msdiv' id='msdiv1' href='#msdiv1'>Msdiv 1</a>Mahāgotamo jinavaro,<br>
kusināramhi nibbuto;<br>
Dhātuvitthārikaṃ āsi,<br>
tesu tesu padesato.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Bu_1083' href='#ms21Bu_1083'>Ms 21Bu_1083</a><a class='ref msdiv' id='msdiv2' href='#msdiv2'>Msdiv 2</a>Eko ajātasattussa,<br>
eko vesāliyā pure;<br>
Eko kapilavatthusmiṃ,<br>
eko ca allakappake.</p>
<p><a class='ref sc' id='sc3' href='#sc3'>SC 3</a><a class='ref ms' id='ms21Bu_1084' href='#ms21Bu_1084'>Ms 21Bu_1084</a><a class='ref msdiv' id='msdiv3' href='#msdiv3'>Msdiv 3</a>Eko ca rāmagāmamhi,<br>
eko ca veṭhadīpake;<br>
Eko pāveyyake malle,<br>
eko ca kosinārake.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Bu_1085' href='#ms21Bu_1085'>Ms 21Bu_1085</a><a class='ref msdiv' id='msdiv4' href='#msdiv4'>Msdiv 4</a>Kumbhassa thūpaṃ kāresi,<br>
brāhmaṇo doṇasavhayo;<br>
Aṅgārathūpaṃ kāresuṃ,<br>
moriyā tuṭṭhamānasā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Bu_1086' href='#ms21Bu_1086'>Ms 21Bu_1086</a><a class='ref msdiv' id='msdiv5' href='#msdiv5'>Msdiv 5</a>Aṭṭha sārīrikā thūpā,<br>
navamo kumbhacetiyo;<br>
Aṅgārathūpo dasamo,<br>
tadāyeva patiṭṭhito.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Bu_1087' href='#ms21Bu_1087'>Ms 21Bu_1087</a><a class='ref msdiv' id='msdiv6' href='#msdiv6'>Msdiv 6</a>Uṇhīsaṃ catasso dāṭhā,<br>
akkhakā dve ca dhātuyo;<br>
Asambhinnā imā satta,<br>
sesā bhinnāva dhātuyo.</p>
<p><a class='ref sc' id='sc7' href='#sc7'>SC 7</a><a class='ref ms' id='ms21Bu_1088' href='#ms21Bu_1088'>Ms 21Bu_1088</a><a class='ref msdiv' id='msdiv7' href='#msdiv7'>Msdiv 7</a>Mahantā <span class='var' id='note129' title='muggamāsāva (mr)' href='#note129' title='muggamāsāva (mr)'>muggamattā ca</span>,<br>
majjhimā bhinnataṇḍulā;<br>
Khuddakā sāsapamattā ca,<br>
nānāvaṇṇā ca dhātuyo.</p>
<p><a class='ref sc' id='sc8' href='#sc8'>SC 8</a><a class='ref ms' id='ms21Bu_1089' href='#ms21Bu_1089'>Ms 21Bu_1089</a><a class='ref msdiv' id='msdiv8' href='#msdiv8'>Msdiv 8</a>Mahantā suvaṇṇavaṇṇā ca,<br>
muttavaṇṇā ca majjhimā;<br>
Khuddakā makulavaṇṇā ca,<br>
soḷasadoṇamattikā.</p>
<p><a class='ref sc' id='sc9' href='#sc9'>SC 9</a><a class='ref ms' id='ms21Bu_1090' href='#ms21Bu_1090'>Ms 21Bu_1090</a><a class='ref msdiv' id='msdiv9' href='#msdiv9'>Msdiv 9</a>Mahantā pañca nāḷiyo,<br>
nāḷiyo pañca majjhimā;<br>
Khuddakā cha nāḷī ceva,<br>
etā sabbāpi dhātuyo.</p>
<p><a class='ref sc' id='sc10' href='#sc10'>SC 10</a><a class='ref ms' id='ms21Bu_1091' href='#ms21Bu_1091'>Ms 21Bu_1091</a><a class='ref msdiv' id='msdiv10' href='#msdiv10'>Msdiv 10</a>Uṇhīsaṃ sīhaḷe dīpe,<br>
brahmaloke ca vāmakaṃ;<br>
Sīhaḷe dakkhiṇakkhañca,<br>
sabbāpetā patiṭṭhitā.</p>
<p><a class='ref sc' id='sc11' href='#sc11'>SC 11</a><a class='ref ms' id='ms21Bu_1092' href='#ms21Bu_1092'>Ms 21Bu_1092</a><a class='ref msdiv' id='msdiv11' href='#msdiv11'>Msdiv 11</a>Ekā dāṭhā tidasapure,<br>
ekā nāgapure ahu;<br>
Ekā gandhāravisaye,<br>
ekā kaliṅgarājino.</p>
<p><a class='ref sc' id='sc12' href='#sc12'>SC 12</a><a class='ref ms' id='ms21Bu_1093' href='#ms21Bu_1093'>Ms 21Bu_1093</a><a class='ref msdiv' id='msdiv12' href='#msdiv12'>Msdiv 12</a>Cattālīsasamā dantā,<br>
kesā lomā ca sabbaso;<br>
Devā hariṃsu ekekaṃ,<br>
cakkavāḷaparamparā.</p>
<p><a class='ref sc' id='sc13' href='#sc13'>SC 13</a><a class='ref ms' id='ms21Bu_1094' href='#ms21Bu_1094'>Ms 21Bu_1094</a><a class='ref msdiv' id='msdiv13' href='#msdiv13'>Msdiv 13</a>Vajirāyaṃ bhagavato,<br>
Patto daṇḍañca cīvaraṃ;<br>
Nivāsanaṃ kulaghare,<br>
Paccattharaṇaṃ <span class='var' id='note130' title='silavhaye (s2, s3)' href='#note130' title='silavhaye (s2, s3)'>kapilavhaye</span>.</p>
<p><a class='ref sc' id='sc14' href='#sc14'>SC 14</a><a class='ref ms' id='ms21Bu_1095' href='#ms21Bu_1095'>Ms 21Bu_1095</a><a class='ref msdiv' id='msdiv14' href='#msdiv14'>Msdiv 14</a>Pāṭaliputtapuramhi,<br>
karaṇaṃ kāyabandhanaṃ;<br>
Campāyudakasāṭiyaṃ,<br>
uṇṇalomañca kosale.</p>
<p><a class='ref sc' id='sc15' href='#sc15'>SC 15</a><a class='ref ms' id='ms21Bu_1096' href='#ms21Bu_1096'>Ms 21Bu_1096</a><a class='ref msdiv' id='msdiv15' href='#msdiv15'>Msdiv 15</a>Kāsāvaṃ brahmaloke ca,<br>
veṭhanaṃ tidase pure;<br>
Nisīdanaṃ avantīsu,<br>
<span class='var' id='note131' title='devaraṭṭhe (s2, s3)' href='#note131' title='devaraṭṭhe (s2, s3)'>raṭṭhe</span> attharaṇaṃ tadā.</p>
<p><a class='ref sc' id='sc16' href='#sc16'>SC 16</a><a class='ref pts1ed' id='pts1ed.69' href='#pts1ed.69'>PTS 1st ed. .69</a> <a class='ref ms' id='ms21Bu_1097' href='#ms21Bu_1097'>Ms 21Bu_1097</a><a class='ref msdiv' id='msdiv16' href='#msdiv16'>Msdiv 16</a>Araṇī ca mithilāyaṃ,<br>
videhe parisāvanaṃ;<br>
Vāsi sūcigharañcāpi,<br>
indapatthapure tadā.</p>
<p><a class='ref sc' id='sc17' href='#sc17'>SC 17</a><a class='ref ms' id='ms21Bu_1098' href='#ms21Bu_1098'>Ms 21Bu_1098</a><a class='ref msdiv' id='msdiv17' href='#msdiv17'>Msdiv 17</a>Parikkhārā avasesā,<br>
janapade aparantake;<br>
Paribhuttāni muninā,<br>
akaṃsu manujā tadā.</p>
<p><a class='ref sc' id='sc18' href='#sc18'>SC 18</a><a class='ref ms' id='ms21Bu_1099' href='#ms21Bu_1099'>Ms 21Bu_1099</a><a class='ref msdiv' id='msdiv18' href='#msdiv18'>Msdiv 18</a>Dhātuvitthārikaṃ āsi,<br>
Gotamassa mahesino;<br>
Pāṇīnaṃ anukampāya,<br>
Ahu porāṇikaṃ tadāti. (1070)</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
