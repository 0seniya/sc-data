<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='bv12' lang='pli'>
<header>
<ul>
<li class='division'>Buddhavaṃsa</li>
</ul>
<h1>12. Padumuttarabuddhavaṃsa</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts1ed' id='pts1ed.35' href='#pts1ed.35'>PTS 1st ed. .35</a> <a class='ref pts2ed' id='pts2ed1.50' href='#pts2ed1.50'>PTS 2nd ed. 1.50</a> <a class='ref ms' id='ms21Bu_566' href='#ms21Bu_566'>Ms 21Bu_566</a><a class='ref msdiv' id='msdiv1' href='#msdiv1'>Msdiv 1</a>“Nāradassa aparena,<br>
sambuddho dvipaduttamo;<br>
Padumuttaro nāma jino,<br>
akkhobbho sāgarūpamo.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Bu_567' href='#ms21Bu_567'>Ms 21Bu_567</a><a class='ref msdiv' id='msdiv2' href='#msdiv2'>Msdiv 2</a>Maṇḍakappova so āsi,<br>
yamhi buddho ajāyatha;<br>
Ussannakusalā janatā,<br>
tamhi kappe ajāyatha.</p>
<p><a class='ref sc' id='sc3' href='#sc3'>SC 3</a><a class='ref ms' id='ms21Bu_568' href='#ms21Bu_568'>Ms 21Bu_568</a><a class='ref msdiv' id='msdiv3' href='#msdiv3'>Msdiv 3</a>Padumuttarassa bhagavato,<br>
Paṭhame dhammadesane;<br>
Koṭisatasahassānaṃ,<br>
Dhammābhisamayo ahu.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Bu_569' href='#ms21Bu_569'>Ms 21Bu_569</a><a class='ref msdiv' id='msdiv4' href='#msdiv4'>Msdiv 4</a>Tato parampi vassante,<br>
Tappayante ca pāṇine;<br>
Sattatiṃsasatasahassānaṃ,<br>
Dutiyābhisamayo ahu.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Bu_570' href='#ms21Bu_570'>Ms 21Bu_570</a><a class='ref msdiv' id='msdiv5' href='#msdiv5'>Msdiv 5</a>Yamhi kāle mahāvīro,<br>
ānandaṃ upasaṅkami;<br>
Pitusantikaṃ upagantvā,<br>
āhanī amatadundubhiṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Bu_571' href='#ms21Bu_571'>Ms 21Bu_571</a><a class='ref msdiv' id='msdiv6' href='#msdiv6'>Msdiv 6</a>Āhate amatabherimhi,<br>
vassante dhammavuṭṭhiyā;<br>
Paññāsasatasahassānaṃ,<br>
tatiyābhisamayo ahu.</p>
<p><a class='ref sc' id='sc7' href='#sc7'>SC 7</a><a class='ref ms' id='ms21Bu_572' href='#ms21Bu_572'>Ms 21Bu_572</a><a class='ref msdiv' id='msdiv7' href='#msdiv7'>Msdiv 7</a>Ovādako viññāpako,<br>
tārako sabbapāṇinaṃ;<br>
Desanākusalo buddho,<br>
tāresi janataṃ bahuṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms21Bu_573' href='#ms21Bu_573'>Ms 21Bu_573</a><a class='ref msdiv' id='msdiv8' href='#msdiv8'>Msdiv 8</a>Sannipātā tayo āsuṃ,<br>
padumuttarassa satthuno;<br>
Koṭisatasahassānaṃ,<br>
paṭhamo āsi samāgamo.</p>
<p><a class='ref sc' id='sc9' href='#sc9'>SC 9</a><a class='ref ms' id='ms21Bu_574' href='#ms21Bu_574'>Ms 21Bu_574</a><a class='ref msdiv' id='msdiv9' href='#msdiv9'>Msdiv 9</a>Yadā buddho asamasamo,<br>
vasi vebhārapabbate;<br>
Navutikoṭisahassānaṃ,<br>
dutiyo āsi samāgamo.</p>
<p><a class='ref sc' id='sc10' href='#sc10'>SC 10</a><a class='ref ms' id='ms21Bu_575' href='#ms21Bu_575'>Ms 21Bu_575</a><a class='ref msdiv' id='msdiv10' href='#msdiv10'>Msdiv 10</a>Puna cārikaṃ pakkante,<br>
gāmanigamaraṭṭhato;<br>
Asītikoṭisahassānaṃ,<br>
tatiyo āsi samāgamo.</p>
<p><a class='ref sc' id='sc11' href='#sc11'>SC 11</a><a class='ref ms' id='ms21Bu_576' href='#ms21Bu_576'>Ms 21Bu_576</a><a class='ref msdiv' id='msdiv11' href='#msdiv11'>Msdiv 11</a>Ahaṃ tena samayena,<br>
Jaṭilo nāma raṭṭhiko;<br>
Sambuddhappamukhaṃ saṃghaṃ,<br>
Sabhattaṃ dussamadāsahaṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms21Bu_577' href='#ms21Bu_577'>Ms 21Bu_577</a><a class='ref msdiv' id='msdiv12' href='#msdiv12'>Msdiv 12</a>Sopi maṃ buddho byākāsi,<br>
saṃghamajjhe nisīdiya;<br>
‘Satasahassito kappe,<br>
ayaṃ buddho bhavissati.</p>
<p><a class='ref sc' id='sc13' href='#sc13'>SC 13</a><a class='ref ms' id='ms21Bu_578' href='#ms21Bu_578'>Ms 21Bu_578</a><a class='ref msdiv' id='msdiv13' href='#msdiv13'>Msdiv 13</a>Padhānaṃ padahitvāna,<br>
… pe …<br>
hessāma sammukhā imaṃ’.</p>
<p><a class='ref sc' id='sc14' href='#sc14'>SC 14</a><a class='ref pts2ed' id='pts2ed1.51' href='#pts2ed1.51'>PTS 2nd ed. 1.51</a> <a class='ref ms' id='ms21Bu_579' href='#ms21Bu_579'>Ms 21Bu_579</a><a class='ref msdiv' id='msdiv14' href='#msdiv14'>Msdiv 14</a>Tassāpi vacanaṃ sutvā,<br>
uttariṃ vatamadhiṭṭhahiṃ;<br>
Akāsiṃ uggadaḷhaṃ dhitiṃ,<br>
dasapāramipūriyā.</p>
<p><a class='ref sc' id='sc15' href='#sc15'>SC 15</a><a class='ref ms' id='ms21Bu_580' href='#ms21Bu_580'>Ms 21Bu_580</a><a class='ref msdiv' id='msdiv15' href='#msdiv15'>Msdiv 15</a>Byāhatā titthiyā sabbe,<br>
Vimanā dummanā tadā;<br>
Na tesaṃ keci paricaranti,<br>
Raṭṭhato nicchubhanti te.</p>
<p><a class='ref sc' id='sc16' href='#sc16'>SC 16</a><a class='ref pts1ed' id='pts1ed.36' href='#pts1ed.36'>PTS 1st ed. .36</a> <a class='ref ms' id='ms21Bu_581' href='#ms21Bu_581'>Ms 21Bu_581</a><a class='ref msdiv' id='msdiv16' href='#msdiv16'>Msdiv 16</a>Sabbe tattha samāgantvā,<br>
upagacchuṃ buddhasantike;<br>
Tuvaṃ nātho mahāvīra,<br>
saraṇaṃ hohi cakkhuma.</p>
<p><a class='ref sc' id='sc17' href='#sc17'>SC 17</a><a class='ref ms' id='ms21Bu_582' href='#ms21Bu_582'>Ms 21Bu_582</a><a class='ref msdiv' id='msdiv17' href='#msdiv17'>Msdiv 17</a>Anukampako kāruṇiko,<br>
hitesī sabbapāṇinaṃ;<br>
Sampatte titthiye sabbe,<br>
pañcasīle patiṭṭhapi.</p>
<p><a class='ref sc' id='sc18' href='#sc18'>SC 18</a><a class='ref ms' id='ms21Bu_583' href='#ms21Bu_583'>Ms 21Bu_583</a><a class='ref msdiv' id='msdiv18' href='#msdiv18'>Msdiv 18</a>Evaṃ nirākulaṃ āsi,<br>
suññataṃ titthiyehi taṃ;<br>
Vicittaṃ arahantehi,<br>
vasībhūtehi tādihi.</p>
<p><a class='ref sc' id='sc19' href='#sc19'>SC 19</a><a class='ref ms' id='ms21Bu_584' href='#ms21Bu_584'>Ms 21Bu_584</a><a class='ref msdiv' id='msdiv19' href='#msdiv19'>Msdiv 19</a>Nagaraṃ haṃsavatī nāma,<br>
ānando nāma khattiyo;<br>
Sujātā nāma janikā,<br>
padumuttarassa satthuno.</p>
<p><a class='ref sc' id='sc20' href='#sc20'>SC 20</a><a class='ref ms' id='ms21Bu_585' href='#ms21Bu_585'>Ms 21Bu_585</a><a class='ref msdiv' id='msdiv20' href='#msdiv20'>Msdiv 20</a>Dasavassasahassāni,<br>
Agāraṃ ajjha so vasi;<br>
<span class='var' id='note66' title='nārī bāhano yasavatī (s2, s3, km) | nārivāhano yaso yasavatī (pts1-2)'>Naravāhano yaso vasavattī</span>,<br>
Tayo pāsādamuttamā.</p>
<p><a class='ref sc' id='sc21' href='#sc21'>SC 21</a><a class='ref ms' id='ms21Bu_586' href='#ms21Bu_586'>Ms 21Bu_586</a><a class='ref msdiv' id='msdiv21' href='#msdiv21'>Msdiv 21</a>Ticattārīsasahassāni,<br>
nāriyo samalaṅkatā;<br>
Vasudattā nāma nārī,<br>
uttamo nāma atrajo.</p>
<p><a class='ref sc' id='sc22' href='#sc22'>SC 22</a><a class='ref ms' id='ms21Bu_587' href='#ms21Bu_587'>Ms 21Bu_587</a><a class='ref msdiv' id='msdiv22' href='#msdiv22'>Msdiv 22</a>Nimitte caturo disvā,<br>
pāsādenābhinikkhami;<br>
Sattāhaṃ padhānacāraṃ,<br>
acarī purisuttamo.</p>
<p><a class='ref sc' id='sc23' href='#sc23'>SC 23</a><a class='ref ms' id='ms21Bu_588' href='#ms21Bu_588'>Ms 21Bu_588</a><a class='ref msdiv' id='msdiv23' href='#msdiv23'>Msdiv 23</a>Brahmunā yācito santo,<br>
padumuttaro vināyako;<br>
Vatti cakkaṃ mahāvīro,<br>
mithiluyyānamuttame.</p>
<p><a class='ref sc' id='sc24' href='#sc24'>SC 24</a><a class='ref ms' id='ms21Bu_589' href='#ms21Bu_589'>Ms 21Bu_589</a><a class='ref msdiv' id='msdiv24' href='#msdiv24'>Msdiv 24</a>Devalo ca sujāto ca,<br>
Ahesuṃ aggasāvakā;<br>
Sumano nāmupaṭṭhāko,<br>
Padumuttarassa mahesino.</p>
<p><a class='ref sc' id='sc25' href='#sc25'>SC 25</a><a class='ref ms' id='ms21Bu_590' href='#ms21Bu_590'>Ms 21Bu_590</a><a class='ref msdiv' id='msdiv25' href='#msdiv25'>Msdiv 25</a>Amitā ca asamā ca,<br>
ahesuṃ aggasāvikā;<br>
Bodhi tassa bhagavato,<br>
salaloti pavuccati.</p>
<p><a class='ref sc' id='sc26' href='#sc26'>SC 26</a><a class='ref ms' id='ms21Bu_591' href='#ms21Bu_591'>Ms 21Bu_591</a><a class='ref msdiv' id='msdiv26' href='#msdiv26'>Msdiv 26</a>Vitiṇṇo <span class='var' id='note67' title='amito ceva (s2, s3)'>ceva</span> tisso ca,<br>
ahesuṃ aggupaṭṭhakā;<br>
Haṭṭhā ceva vicittā ca,<br>
ahesuṃ aggupaṭṭhikā.</p>
<p><a class='ref sc' id='sc27' href='#sc27'>SC 27</a><a class='ref ms' id='ms21Bu_592' href='#ms21Bu_592'>Ms 21Bu_592</a><a class='ref msdiv' id='msdiv27' href='#msdiv27'>Msdiv 27</a>Aṭṭhapaṇṇāsaratanaṃ,<br>
accuggato mahāmuni;<br>
Kañcanagghiyasaṅkāso,<br>
dvattiṃsavaralakkhaṇo.</p>
<p><a class='ref sc' id='sc28' href='#sc28'>SC 28</a><a class='ref ms' id='ms21Bu_593' href='#ms21Bu_593'>Ms 21Bu_593</a><a class='ref msdiv' id='msdiv28' href='#msdiv28'>Msdiv 28</a>Kuṭṭā kavāṭā bhittī ca,<br>
rukkhā nagasiluccayā;<br>
Na tassāvaraṇaṃ atthi,<br>
samantā dvādasayojane.</p>
<p><a class='ref sc' id='sc29' href='#sc29'>SC 29</a><a class='ref pts2ed' id='pts2ed1.52' href='#pts2ed1.52'>PTS 2nd ed. 1.52</a> <a class='ref ms' id='ms21Bu_594' href='#ms21Bu_594'>Ms 21Bu_594</a><a class='ref msdiv' id='msdiv29' href='#msdiv29'>Msdiv 29</a>Vassasatasahassāni,<br>
āyu vijjati tāvade;<br>
Tāvatā tiṭṭhamāno so,<br>
tāresi janataṃ bahuṃ.</p>
<p><a class='ref sc' id='sc30' href='#sc30'>SC 30</a><a class='ref ms' id='ms21Bu_595' href='#ms21Bu_595'>Ms 21Bu_595</a><a class='ref msdiv' id='msdiv30' href='#msdiv30'>Msdiv 30</a>Santāretvā bahujanaṃ,<br>
chinditvā sabbasaṃsayaṃ;<br>
Jalitvā aggikkhandhova,<br>
nibbuto so sasāvako.</p>
<p><a class='ref sc' id='sc31' href='#sc31'>SC 31</a><a class='ref ms' id='ms21Bu_596' href='#ms21Bu_596'>Ms 21Bu_596</a><a class='ref msdiv' id='msdiv31' href='#msdiv31'>Msdiv 31</a>Padumuttaro jino buddho,<br>
Nandārāmamhi nibbuto;<br>
Tatthevassa thūpavaro,<br>
Dvādasubbedhayojano”ti. (584)</p>
</blockquote>
<p class='endsutta'><a class='ref sc' id='sc32' href='#sc32'>SC 32</a><a class='ref ms' id='ms21Bu_597' href='#ms21Bu_597'>Ms 21Bu_597</a>Padumuttarassa bhagavato vaṃso dasamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
