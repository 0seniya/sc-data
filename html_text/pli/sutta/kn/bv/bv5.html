<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='bv5' lang='pli'>
<header>
<ul>
<li class='division'>Buddhavaṃsa</li>
</ul>
<h1>5. Maṅgalabuddhavaṃsa</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref pts2ed' id='pts2ed1.29'>PTS 2nd ed. 1.29</a> <a class='ref ms' id='ms21Bu_343'>Ms 21Bu_343</a><a class='ref msdiv' id='msdiv1' href='#sc1'>SC 1</a><a class='ref pts2ed' id='pts2ed1.29'>PTS 2nd ed. 1.29</a> <a class='ref ms' id='ms21Bu_343'>Ms 21Bu_343</a><a class='ref msdiv' id='msdiv1'>Msdiv 1</a>“Koṇḍaññassa aparena,<br>
maṅgalo nāma nāyako;<br>
Tamaṃ loke nihantvāna,<br>
dhammokkamabhidhārayi.</p>
<p><a class='ref sc' id='sc2'>SC 2</a><a class='ref ms' id='ms21Bu_344'>Ms 21Bu_344</a><a class='ref msdiv' id='msdiv2' href='#sc2'>SC 2</a><a class='ref ms' id='ms21Bu_344'>Ms 21Bu_344</a><a class='ref msdiv' id='msdiv2'>Msdiv 2</a>Atulāsi pabhā tassa,<br>
jinehaññehi uttariṃ;<br>
Candasūriyapabhaṃ hantvā,<br>
dasasahassī virocati.</p>
<p><a class='ref sc' id='sc3'>SC 3</a><a class='ref ms' id='ms21Bu_345'>Ms 21Bu_345</a><a class='ref msdiv' id='msdiv3' href='#sc3'>SC 3</a><a class='ref ms' id='ms21Bu_345'>Ms 21Bu_345</a><a class='ref msdiv' id='msdiv3'>Msdiv 3</a>Sopi buddho pakāsesi,<br>
caturo saccavaruttame;<br>
Te te saccarasaṃ pītvā,<br>
vinodenti mahātamaṃ.</p>
<p><a class='ref sc' id='sc4'>SC 4</a><a class='ref ms' id='ms21Bu_346'>Ms 21Bu_346</a><a class='ref msdiv' id='msdiv4' href='#sc4'>SC 4</a><a class='ref ms' id='ms21Bu_346'>Ms 21Bu_346</a><a class='ref msdiv' id='msdiv4'>Msdiv 4</a>Patvāna bodhimatulaṃ,<br>
paṭhame dhammadesane;<br>
Koṭisatasahassānaṃ,<br>
dhammābhisamayo ahu.</p>
<p><a class='ref sc' id='sc5'>SC 5</a><a class='ref ms' id='ms21Bu_347'>Ms 21Bu_347</a><a class='ref msdiv' id='msdiv5' href='#sc5'>SC 5</a><a class='ref ms' id='ms21Bu_347'>Ms 21Bu_347</a><a class='ref msdiv' id='msdiv5'>Msdiv 5</a>Surindadevabhavane,<br>
buddho dhammamadesayi;<br>
<span class='var' id='note45' title='navakoṭisahassānaṃ (bj, pts2) | koṭisatasahassānaṃ (s2, s3)' href='#note45' title='navakoṭisahassānaṃ (bj, pts2) | koṭisatasahassānaṃ (s2, s3)'>Tadā koṭisahassānaṃ</span>,<br>
dutiyo samayo ahu.</p>
<p><a class='ref sc' id='sc6'>SC 6</a><a class='ref ms' id='ms21Bu_348'>Ms 21Bu_348</a><a class='ref msdiv' id='msdiv6' href='#sc6'>SC 6</a><a class='ref ms' id='ms21Bu_348'>Ms 21Bu_348</a><a class='ref msdiv' id='msdiv6'>Msdiv 6</a>Yadā sunando cakkavattī,<br>
sambuddhaṃ upasaṅkami;<br>
Tadā āhani sambuddho,<br>
dhammabheriṃ varuttamaṃ.</p>
<p><a class='ref sc' id='sc7'>SC 7</a><a class='ref ms' id='ms21Bu_349'>Ms 21Bu_349</a><a class='ref msdiv' id='msdiv7' href='#sc7'>SC 7</a><a class='ref ms' id='ms21Bu_349'>Ms 21Bu_349</a><a class='ref msdiv' id='msdiv7'>Msdiv 7</a>Sunandassānucarā janatā,<br>
Tadāsuṃ navutikoṭiyo;<br>
Sabbepi te niravasesā,<br>
Ahesuṃ ehi bhikkhukā.</p>
<p><a class='ref sc' id='sc8'>SC 8</a><a class='ref ms' id='ms21Bu_350'>Ms 21Bu_350</a><a class='ref msdiv' id='msdiv8' href='#sc8'>SC 8</a><a class='ref ms' id='ms21Bu_350'>Ms 21Bu_350</a><a class='ref msdiv' id='msdiv8'>Msdiv 8</a>Sannipātā tayo āsuṃ,<br>
maṅgalassa mahesino;<br>
Koṭisatasahassānaṃ,<br>
paṭhamo āsi samāgamo.</p>
<p><a class='ref sc' id='sc9'>SC 9</a><a class='ref ms' id='ms21Bu_351'>Ms 21Bu_351</a><a class='ref msdiv' id='msdiv9' href='#sc9'>SC 9</a><a class='ref ms' id='ms21Bu_351'>Ms 21Bu_351</a><a class='ref msdiv' id='msdiv9'>Msdiv 9</a>Dutiyo koṭisatasahassānaṃ,<br>
Tatiyo navutikoṭinaṃ;<br>
Khīṇāsavānaṃ vimalānaṃ,<br>
Tadā āsi samāgamo.</p>
<p><a class='ref sc' id='sc10'>SC 10</a><a class='ref ms' id='ms21Bu_352'>Ms 21Bu_352</a><a class='ref msdiv' id='msdiv10' href='#sc10'>SC 10</a><a class='ref ms' id='ms21Bu_352'>Ms 21Bu_352</a><a class='ref msdiv' id='msdiv10'>Msdiv 10</a>Ahaṃ tena samayena,<br>
surucī nāma brāhmaṇo;<br>
Ajjhāyako mantadharo,<br>
tiṇṇaṃ vedāna pāragū.</p>
<p><a class='ref sc' id='sc11'>SC 11</a><a class='ref pts1ed' id='pts1ed.22'>PTS 1st ed. .22</a> <a class='ref ms' id='ms21Bu_353'>Ms 21Bu_353</a><a class='ref msdiv' id='msdiv11' href='#sc11'>SC 11</a><a class='ref pts1ed' id='pts1ed.22'>PTS 1st ed. .22</a> <a class='ref ms' id='ms21Bu_353'>Ms 21Bu_353</a><a class='ref msdiv' id='msdiv11'>Msdiv 11</a>Tamahaṃ upasaṅkamma,<br>
Saraṇaṃ gantvāna satthuno;<br>
Sambuddhappamukhaṃ saṃghaṃ,<br>
Gandhamālena pūjayiṃ;<br>
Pūjetvā gandhamālena,<br>
Gavapānena tappayiṃ.</p>
<p><a class='ref sc' id='sc12'>SC 12</a><a class='ref ms' id='ms21Bu_354'>Ms 21Bu_354</a><a class='ref msdiv' id='msdiv12' href='#sc12'>SC 12</a><a class='ref ms' id='ms21Bu_354'>Ms 21Bu_354</a><a class='ref msdiv' id='msdiv12'>Msdiv 12</a>Sopi maṃ buddho byākāsi,<br>
maṅgalo dvipaduttamo;<br>
‘Aparimeyyito kappe,<br>
ayaṃ buddho bhavissati.</p>
<p><a class='ref sc' id='sc13'>SC 13</a><a class='ref ms' id='ms21Bu_355'>Ms 21Bu_355</a><a class='ref msdiv' id='msdiv13' href='#sc13'>SC 13</a><a class='ref ms' id='ms21Bu_355'>Ms 21Bu_355</a><a class='ref msdiv' id='msdiv13'>Msdiv 13</a>Padhānaṃ padahitvāna,<br>
… pe …<br>
hessāma sammukhā imaṃ’.</p>
<p><a class='ref sc' id='sc14'>SC 14</a><a class='ref pts2ed' id='pts2ed1.30'>PTS 2nd ed. 1.30</a> <a class='ref ms' id='ms21Bu_356'>Ms 21Bu_356</a><a class='ref msdiv' id='msdiv14' href='#sc14'>SC 14</a><a class='ref pts2ed' id='pts2ed1.30'>PTS 2nd ed. 1.30</a> <a class='ref ms' id='ms21Bu_356'>Ms 21Bu_356</a><a class='ref msdiv' id='msdiv14'>Msdiv 14</a>Tassāpi vacanaṃ sutvā,<br>
bhiyyo cittaṃ pasādayiṃ;<br>
Uttariṃ vatamadhiṭṭhāsiṃ,<br>
dasapāramipūriyā.</p>
<p><a class='ref sc' id='sc15'>SC 15</a><a class='ref ms' id='ms21Bu_357'>Ms 21Bu_357</a><a class='ref msdiv' id='msdiv15' href='#sc15'>SC 15</a><a class='ref ms' id='ms21Bu_357'>Ms 21Bu_357</a><a class='ref msdiv' id='msdiv15'>Msdiv 15</a>Tadā pītimanubrūhanto,<br>
sambodhivarapattiyā;<br>
Buddhe datvāna maṃ gehaṃ,<br>
pabbajiṃ tassa santike.</p>
<p><a class='ref sc' id='sc16'>SC 16</a><a class='ref ms' id='ms21Bu_358'>Ms 21Bu_358</a><a class='ref msdiv' id='msdiv16' href='#sc16'>SC 16</a><a class='ref ms' id='ms21Bu_358'>Ms 21Bu_358</a><a class='ref msdiv' id='msdiv16'>Msdiv 16</a>Suttantaṃ vinayañcāpi,<br>
navaṅgaṃ satthusāsanaṃ;<br>
Sabbaṃ pariyāpuṇitvā,<br>
sobhayiṃ jinasāsanaṃ.</p>
<p><a class='ref sc' id='sc17'>SC 17</a><a class='ref ms' id='ms21Bu_359'>Ms 21Bu_359</a><a class='ref msdiv' id='msdiv17' href='#sc17'>SC 17</a><a class='ref ms' id='ms21Bu_359'>Ms 21Bu_359</a><a class='ref msdiv' id='msdiv17'>Msdiv 17</a>Tatthappamatto viharanto,<br>
brahmaṃ bhāvetva bhāvanaṃ;<br>
Abhiññāpāramiṃ gantvā,<br>
brahmalokamagacchahaṃ.</p>
<p><a class='ref sc' id='sc18'>SC 18</a><a class='ref ms' id='ms21Bu_360'>Ms 21Bu_360</a><a class='ref msdiv' id='msdiv18' href='#sc18'>SC 18</a><a class='ref ms' id='ms21Bu_360'>Ms 21Bu_360</a><a class='ref msdiv' id='msdiv18'>Msdiv 18</a>Uttaraṃ nāma nagaraṃ,<br>
uttaro nāma khattiyo;<br>
Uttarā nāma janikā,<br>
maṅgalassa mahesino.</p>
<p><a class='ref sc' id='sc19'>SC 19</a><a class='ref ms' id='ms21Bu_361'>Ms 21Bu_361</a><a class='ref msdiv' id='msdiv19' href='#sc19'>SC 19</a><a class='ref ms' id='ms21Bu_361'>Ms 21Bu_361</a><a class='ref msdiv' id='msdiv19'>Msdiv 19</a>Navavassasahassāni,<br>
agāraṃ ajjha so vasi;<br>
Yasavā sucimā sirīmā,<br>
tayo pāsādamuttamā.</p>
<p><a class='ref sc' id='sc20'>SC 20</a><a class='ref ms' id='ms21Bu_362'>Ms 21Bu_362</a><a class='ref msdiv' id='msdiv20' href='#sc20'>SC 20</a><a class='ref ms' id='ms21Bu_362'>Ms 21Bu_362</a><a class='ref msdiv' id='msdiv20'>Msdiv 20</a>Samatiṃsasahassāni,<br>
nāriyo samalaṅkatā;<br>
Yasavatī nāma nārī,<br>
sīvalo nāma atrajo.</p>
<p><a class='ref sc' id='sc21'>SC 21</a><a class='ref ms' id='ms21Bu_363'>Ms 21Bu_363</a><a class='ref msdiv' id='msdiv21' href='#sc21'>SC 21</a><a class='ref ms' id='ms21Bu_363'>Ms 21Bu_363</a><a class='ref msdiv' id='msdiv21'>Msdiv 21</a>Nimitte caturo disvā,<br>
assayānena nikkhami;<br>
Anūnaaṭṭhamāsāni,<br>
padhānaṃ padahī jino.</p>
<p><a class='ref sc' id='sc22'>SC 22</a><a class='ref ms' id='ms21Bu_364'>Ms 21Bu_364</a><a class='ref msdiv' id='msdiv22' href='#sc22'>SC 22</a><a class='ref ms' id='ms21Bu_364'>Ms 21Bu_364</a><a class='ref msdiv' id='msdiv22'>Msdiv 22</a>Brahmunā yācito santo,<br>
maṅgalo nāma nāyako;<br>
Vatti cakkaṃ mahāvīro,<br>
vane sirīvaruttame.</p>
<p><a class='ref sc' id='sc23'>SC 23</a><a class='ref ms' id='ms21Bu_365'>Ms 21Bu_365</a><a class='ref msdiv' id='msdiv23' href='#sc23'>SC 23</a><a class='ref ms' id='ms21Bu_365'>Ms 21Bu_365</a><a class='ref msdiv' id='msdiv23'>Msdiv 23</a>Sudevo dhammaseno ca,<br>
ahesuṃ aggasāvakā;<br>
Pālito nāmupaṭṭhāko,<br>
maṅgalassa mahesino.</p>
<p><a class='ref sc' id='sc24'>SC 24</a><a class='ref ms' id='ms21Bu_366'>Ms 21Bu_366</a><a class='ref msdiv' id='msdiv24' href='#sc24'>SC 24</a><a class='ref ms' id='ms21Bu_366'>Ms 21Bu_366</a><a class='ref msdiv' id='msdiv24'>Msdiv 24</a>Sīvalā ca asokā ca,<br>
ahesuṃ aggasāvikā;<br>
Bodhi tassa bhagavato,<br>
nāgarukkhoti vuccati.</p>
<p><a class='ref sc' id='sc25'>SC 25</a><a class='ref ms' id='ms21Bu_367'>Ms 21Bu_367</a><a class='ref msdiv' id='msdiv25' href='#sc25'>SC 25</a><a class='ref ms' id='ms21Bu_367'>Ms 21Bu_367</a><a class='ref msdiv' id='msdiv25'>Msdiv 25</a>Nando ceva visākho ca,<br>
ahesuṃ aggupaṭṭhakā;<br>
Anulā ceva sutanā ca,<br>
ahesuṃ aggupaṭṭhikā.</p>
<p><a class='ref sc' id='sc26'>SC 26</a><a class='ref ms' id='ms21Bu_368'>Ms 21Bu_368</a><a class='ref msdiv' id='msdiv26' href='#sc26'>SC 26</a><a class='ref ms' id='ms21Bu_368'>Ms 21Bu_368</a><a class='ref msdiv' id='msdiv26'>Msdiv 26</a>Aṭṭhāsīti ratanāni,<br>
accuggato mahāmuni;<br>
Tato niddhāvatī raṃsī,<br>
anekasatasahassiyo.</p>
<p><a class='ref sc' id='sc27'>SC 27</a><a class='ref ms' id='ms21Bu_369'>Ms 21Bu_369</a><a class='ref msdiv' id='msdiv27' href='#sc27'>SC 27</a><a class='ref ms' id='ms21Bu_369'>Ms 21Bu_369</a><a class='ref msdiv' id='msdiv27'>Msdiv 27</a>Navutivassasahassāni,<br>
āyu vijjati tāvade;<br>
Tāvatā tiṭṭhamāno so,<br>
tāresi janataṃ bahuṃ.</p>
<p><a class='ref sc' id='sc28'>SC 28</a><a class='ref ms' id='ms21Bu_370'>Ms 21Bu_370</a><a class='ref msdiv' id='msdiv28' href='#sc28'>SC 28</a><a class='ref ms' id='ms21Bu_370'>Ms 21Bu_370</a><a class='ref msdiv' id='msdiv28'>Msdiv 28</a>Yathāpi sāgare ūmī,<br>
na sakkā tā gaṇetuye;<br>
Tatheva sāvakā tassa,<br>
na sakkā te gaṇetuye.</p>
<p><a class='ref sc' id='sc29'>SC 29</a><a class='ref pts1ed' id='pts1ed.23'>PTS 1st ed. .23</a> <a class='ref pts2ed' id='pts2ed1.31'>PTS 2nd ed. 1.31</a> <a class='ref ms' id='ms21Bu_371'>Ms 21Bu_371</a><a class='ref msdiv' id='msdiv29' href='#sc29'>SC 29</a><a class='ref pts1ed' id='pts1ed.23'>PTS 1st ed. .23</a> <a class='ref pts2ed' id='pts2ed1.31'>PTS 2nd ed. 1.31</a> <a class='ref ms' id='ms21Bu_371'>Ms 21Bu_371</a><a class='ref msdiv' id='msdiv29'>Msdiv 29</a>Yāva aṭṭhāsi sambuddho,<br>
maṅgalo lokanāyako;<br>
Na tassa sāsane atthi,<br>
<span class='var' id='note46' title='saṅkilesamaraṇaṃ (bj, pts1-2)' href='#note46' title='saṅkilesamaraṇaṃ (bj, pts1-2)'>sakilesamaraṇaṃ</span> tadā.</p>
<p><a class='ref sc' id='sc30'>SC 30</a><a class='ref ms' id='ms21Bu_372'>Ms 21Bu_372</a><a class='ref msdiv' id='msdiv30' href='#sc30'>SC 30</a><a class='ref ms' id='ms21Bu_372'>Ms 21Bu_372</a><a class='ref msdiv' id='msdiv30'>Msdiv 30</a>Dhammokkaṃ dhārayitvāna,<br>
santāretvā mahājanaṃ;<br>
Jalitvā dhūmaketūva,<br>
nibbuto so mahāyaso.</p>
<p><a class='ref sc' id='sc31'>SC 31</a><a class='ref ms' id='ms21Bu_373'>Ms 21Bu_373</a><a class='ref msdiv' id='msdiv31' href='#sc31'>SC 31</a><a class='ref ms' id='ms21Bu_373'>Ms 21Bu_373</a><a class='ref msdiv' id='msdiv31'>Msdiv 31</a>Saṅkhārānaṃ sabhāvatthaṃ,<br>
dassayitvā sadevake;<br>
Jalitvā aggikkhandhova,<br>
sūriyo atthaṅgato yathā.</p>
<p><a class='ref sc' id='sc32'>SC 32</a><a class='ref ms' id='ms21Bu_374'>Ms 21Bu_374</a><a class='ref msdiv' id='msdiv32' href='#sc32'>SC 32</a><a class='ref ms' id='ms21Bu_374'>Ms 21Bu_374</a><a class='ref msdiv' id='msdiv32'>Msdiv 32</a>Uyyāne vassare nāma,<br>
Buddho nibbāyi maṅgalo;<br>
Tatthevassa jinathūpo,<br>
Tiṃsayojanamuggato”ti. (369)</p>
</blockquote>
<p class='endsutta'><a class='ref sc' id='sc33'>SC 33</a><a class='ref ms' id='ms21Bu_375' href='#sc33'>SC 33</a><a class='ref ms' id='ms21Bu_375'>Ms 21Bu_375</a>Maṅgalassa bhagavato vaṃso tatiyo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
