<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='bv27' lang='pli'>
<header>
<ul>
<li class='division'>Buddhavaṃsa</li>
</ul>
<h1>27. Gotamabuddhavaṃsa</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref pts1ed' id='pts1ed.65'>PTS 1st ed. .65</a> <a class='ref pts2ed' id='pts2ed1.97'>PTS 2nd ed. 1.97</a> <a class='ref ms' id='ms21Bu_1036'>Ms 21Bu_1036</a><a class='ref msdiv' id='msdiv1'>Msdiv 1</a>“Ahametarahi <span class='var' id='note124' title='buddho (bj, pts1)'>sambuddho</span>,<br>
gotamo sakyavaḍḍhano;<br>
Padhānaṃ padahitvāna,<br>
patto sambodhimuttamaṃ.</p>
<p><a class='ref sc' id='sc2'>SC 2</a><a class='ref ms' id='ms21Bu_1037'>Ms 21Bu_1037</a><a class='ref msdiv' id='msdiv2'>Msdiv 2</a>Brahmunā yācito santo,<br>
dhammacakkaṃ pavattayiṃ;<br>
Aṭṭhārasannaṃ koṭīnaṃ,<br>
paṭhamābhisamayo ahu.</p>
<p><a class='ref sc' id='sc3'>SC 3</a><a class='ref ms' id='ms21Bu_1038'>Ms 21Bu_1038</a><a class='ref msdiv' id='msdiv3'>Msdiv 3</a>Tato parañca desente,<br>
naradevasamāgame;<br>
Gaṇanāya na vattabbo,<br>
dutiyābhisamayo ahu.</p>
<p><a class='ref sc' id='sc4'>SC 4</a><a class='ref ms' id='ms21Bu_1039'>Ms 21Bu_1039</a><a class='ref msdiv' id='msdiv4'>Msdiv 4</a>Idhevāhaṃ etarahi,<br>
ovadiṃ mama atrajaṃ;<br>
Gaṇanāya na vattabbo,<br>
tatiyābhisamayo ahu.</p>
<p><a class='ref sc' id='sc5'>SC 5</a><a class='ref ms' id='ms21Bu_1040'>Ms 21Bu_1040</a><a class='ref msdiv' id='msdiv5'>Msdiv 5</a>Ekosi sannipāto me,<br>
sāvakānaṃ mahesinaṃ;<br>
Aḍḍhateḷasasatānaṃ,<br>
bhikkhūnāsi samāgamo.</p>
<p><a class='ref sc' id='sc6'>SC 6</a><a class='ref ms' id='ms21Bu_1041'>Ms 21Bu_1041</a><a class='ref msdiv' id='msdiv6'>Msdiv 6</a>Virocamāno vimalo,<br>
bhikkhusaṃghassa majjhago;<br>
Dadāmi patthitaṃ sabbaṃ,<br>
maṇīva sabbakāmado.</p>
<p><a class='ref sc' id='sc7'>SC 7</a><a class='ref ms' id='ms21Bu_1042'>Ms 21Bu_1042</a><a class='ref msdiv' id='msdiv7'>Msdiv 7</a>Phalamākaṅkhamānānaṃ,<br>
bhavacchandajahesinaṃ;<br>
Catusaccaṃ pakāsemi,<br>
anukampāya pāṇinaṃ.</p>
<p><a class='ref sc' id='sc8'>SC 8</a><a class='ref ms' id='ms21Bu_1043'>Ms 21Bu_1043</a><a class='ref msdiv' id='msdiv8'>Msdiv 8</a>Dasavīsasahassānaṃ,<br>
dhammābhisamayo ahu;<br>
Ekadvinnaṃ abhisamayo,<br>
gaṇanāto asaṅkhiyo.</p>
<p><a class='ref sc' id='sc9'>SC 9</a><a class='ref ms' id='ms21Bu_1044'>Ms 21Bu_1044</a><a class='ref msdiv' id='msdiv9'>Msdiv 9</a>Vitthārikaṃ bāhujaññaṃ,<br>
iddhaṃ phītaṃ suphullitaṃ;<br>
Idha mayhaṃ sakyamunino,<br>
sāsanaṃ suvisodhitaṃ.</p>
<p><a class='ref sc' id='sc10'>SC 10</a><a class='ref ms' id='ms21Bu_1045'>Ms 21Bu_1045</a><a class='ref msdiv' id='msdiv10'>Msdiv 10</a>Anāsavā vītarāgā,<br>
santacittā samāhitā;<br>
Bhikkhūnekasatā sabbe,<br>
parivārenti maṃ sadā.</p>
<p><a class='ref sc' id='sc11'>SC 11</a><a class='ref ms' id='ms21Bu_1046'>Ms 21Bu_1046</a><a class='ref msdiv' id='msdiv11'>Msdiv 11</a>Idāni ye etarahi,<br>
jahanti mānusaṃ bhavaṃ;<br>
Appattamānasā sekhā,<br>
te bhikkhū viññugarahitā.</p>
<p><a class='ref sc' id='sc12'>SC 12</a><a class='ref ms' id='ms21Bu_1047'>Ms 21Bu_1047</a><a class='ref msdiv' id='msdiv12'>Msdiv 12</a>Ariyañca santhomayantā,<br>
sadā dhammaratā janā;<br>
Bujjhissanti satimanto,<br>
saṃsārasaritaṃ gatā.</p>
<p><a class='ref sc' id='sc13'>SC 13</a><a class='ref ms' id='ms21Bu_1048'>Ms 21Bu_1048</a><a class='ref msdiv' id='msdiv13'>Msdiv 13</a>Nagaraṃ kapilavatthu me,<br>
rājā suddhodano pitā;<br>
Mayhaṃ janettikā mātā,<br>
māyādevīti vuccati.</p>
<p><a class='ref sc' id='sc14'>SC 14</a><a class='ref pts2ed' id='pts2ed1.98'>PTS 2nd ed. 1.98</a> <a class='ref ms' id='ms21Bu_1049'>Ms 21Bu_1049</a><a class='ref msdiv' id='msdiv14'>Msdiv 14</a>Ekūnatiṃsavassāni,<br>
agāraṃ ajjhahaṃ vasiṃ;<br>
Rammo surammo subhako,<br>
tayo pāsādamuttamā.</p>
<p><a class='ref sc' id='sc15'>SC 15</a><a class='ref ms' id='ms21Bu_1050'>Ms 21Bu_1050</a><a class='ref msdiv' id='msdiv15'>Msdiv 15</a>Cattārīsasahassāni,<br>
nāriyo samalaṅkatā;<br>
Bhaddakañcanā nāma nārī,<br>
rāhulo nāma atrajo.</p>
<p><a class='ref sc' id='sc16'>SC 16</a><a class='ref ms' id='ms21Bu_1051'>Ms 21Bu_1051</a><a class='ref msdiv' id='msdiv16'>Msdiv 16</a>Nimitte caturo disvā,<br>
assayānena nikkhamiṃ;<br>
Chabbassaṃ padhānacāraṃ,<br>
acariṃ dukkaraṃ ahaṃ.</p>
<p><a class='ref sc' id='sc17'>SC 17</a><a class='ref pts1ed' id='pts1ed.66'>PTS 1st ed. .66</a> <a class='ref ms' id='ms21Bu_1052'>Ms 21Bu_1052</a><a class='ref msdiv' id='msdiv17'>Msdiv 17</a>Bārāṇasiyaṃ isipatane,<br>
Cakkaṃ pavattitaṃ mayā;<br>
Ahaṃ gotamasambuddho,<br>
Saraṇaṃ sabbapāṇinaṃ.</p>
<p><a class='ref sc' id='sc18'>SC 18</a><a class='ref ms' id='ms21Bu_1053'>Ms 21Bu_1053</a><a class='ref msdiv' id='msdiv18'>Msdiv 18</a>Kolito upatisso ca,<br>
dve bhikkhū aggasāvakā;<br>
Ānando nāmupaṭṭhāko,<br>
santikāvacaro mama;<br>
Khemā uppalavaṇṇā ca,<br>
bhikkhunī aggasāvikā.</p>
<p><a class='ref sc' id='sc19'>SC 19</a><a class='ref ms' id='ms21Bu_1054'>Ms 21Bu_1054</a><a class='ref msdiv' id='msdiv19'>Msdiv 19</a>Citto hatthāḷavako ca,<br>
aggupaṭṭhākupāsakā;<br>
Nandamātā ca uttarā,<br>
aggupaṭṭhākupāsikā.</p>
<p><a class='ref sc' id='sc20'>SC 20</a><a class='ref ms' id='ms21Bu_1055'>Ms 21Bu_1055</a><a class='ref msdiv' id='msdiv20'>Msdiv 20</a>Ahaṃ assatthamūlamhi,<br>
patto sambodhimuttamaṃ;<br>
Byāmappabhā sadā mayhaṃ,<br>
soḷasahatthamuggatā.</p>
<p><a class='ref sc' id='sc21'>SC 21</a><a class='ref ms' id='ms21Bu_1056'>Ms 21Bu_1056</a><a class='ref msdiv' id='msdiv21'>Msdiv 21</a>Appaṃ vassasataṃ āyu,<br>
idānetarahi vijjati;<br>
Tāvatā tiṭṭhamānohaṃ,<br>
tāremi janataṃ bahuṃ.</p>
<p><a class='ref sc' id='sc22'>SC 22</a><a class='ref ms' id='ms21Bu_1057'>Ms 21Bu_1057</a><a class='ref msdiv' id='msdiv22'>Msdiv 22</a>Ṭhapayitvāna dhammukkaṃ,<br>
pacchimaṃ janabodhanaṃ;<br>
Ahampi nacirasseva,<br>
saddhiṃ sāvakasaṃghato;<br>
Idheva parinibbissaṃ,<br>
aggīvāhārasaṅkhayā.</p>
<p><a class='ref sc' id='sc23'>SC 23</a><a class='ref ms' id='ms21Bu_1058'>Ms 21Bu_1058</a><a class='ref msdiv' id='msdiv23'>Msdiv 23</a>Tāni ca atulatejāni,<br>
Imāni ca <span class='var' id='note125' title='yasabalāni iddhiyo (s2, s3)'>dasabalāni</span>;<br>
Ayañca guṇadhāraṇo deho,<br>
Dvattiṃsavaralakkhaṇavicitto.</p>
<p><a class='ref sc' id='sc24'>SC 24</a><a class='ref ms' id='ms21Bu_1059'>Ms 21Bu_1059</a><a class='ref msdiv' id='msdiv24'>Msdiv 24</a>Dasa disā pabhāsetvā,<br>
Sataraṃsīva chappabhā;<br>
Sabbaṃ tamantarahissanti,<br>
Nanu rittā sabbasaṅkhārā”ti. (1032)</p>
</blockquote>
<p class='endsutta'><a class='ref sc' id='sc25'>SC 25</a><a class='ref ms' id='ms21Bu_1060'>Ms 21Bu_1060</a>Gotamassa bhagavato vaṃso pañcavīsatimo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
