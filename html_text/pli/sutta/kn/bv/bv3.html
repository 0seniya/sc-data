<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='bv3' lang='pli'>
<header>
<ul>
<li class='division'>Buddhavaṃsa</li>
</ul>
<h1>3. Dīpaṅkarabuddhavaṃsa</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref pts1ed' id='pts1ed.17'>PTS 1st ed. .17</a> <a class='ref ms' id='ms21Bu_272'>Ms 21Bu_272</a><a class='ref msdiv' id='msdiv1' href='#sc1'>SC 1</a><a class='ref pts1ed' id='pts1ed.17'>PTS 1st ed. .17</a> <a class='ref ms' id='ms21Bu_272'>Ms 21Bu_272</a><a class='ref msdiv' id='msdiv1'>Msdiv 1</a>“Tadā te bhojayitvāna,<br>
sasaṃghaṃ lokanāyakaṃ;<br>
Upagacchuṃ saraṇaṃ tassa,<br>
dīpaṅkarassa satthuno.</p>
<p><a class='ref sc' id='sc2'>SC 2</a><a class='ref ms' id='ms21Bu_273'>Ms 21Bu_273</a><a class='ref msdiv' id='msdiv2' href='#sc2'>SC 2</a><a class='ref ms' id='ms21Bu_273'>Ms 21Bu_273</a><a class='ref msdiv' id='msdiv2'>Msdiv 2</a>Saraṇāgamane kañci,<br>
nivesesi tathāgato;<br>
Kañci pañcasu sīlesu,<br>
sīle dasavidhe paraṃ.</p>
<p><a class='ref sc' id='sc3'>SC 3</a><a class='ref ms' id='ms21Bu_274'>Ms 21Bu_274</a><a class='ref msdiv' id='msdiv3' href='#sc3'>SC 3</a><a class='ref ms' id='ms21Bu_274'>Ms 21Bu_274</a><a class='ref msdiv' id='msdiv3'>Msdiv 3</a>Kassaci deti sāmaññaṃ,<br>
caturo phalamuttame;<br>
Kassaci asame dhamme,<br>
deti so paṭisambhidā.</p>
<p><a class='ref sc' id='sc4'>SC 4</a><a class='ref ms' id='ms21Bu_275'>Ms 21Bu_275</a><a class='ref msdiv' id='msdiv4' href='#sc4'>SC 4</a><a class='ref ms' id='ms21Bu_275'>Ms 21Bu_275</a><a class='ref msdiv' id='msdiv4'>Msdiv 4</a>Kassaci varasamāpattiyo,<br>
Aṭṭha deti narāsabho;<br>
Tisso kassaci vijjāyo,<br>
Chaḷabhiññā pavecchati.</p>
<p><a class='ref sc' id='sc5'>SC 5</a><a class='ref ms' id='ms21Bu_276'>Ms 21Bu_276</a><a class='ref msdiv' id='msdiv5' href='#sc5'>SC 5</a><a class='ref ms' id='ms21Bu_276'>Ms 21Bu_276</a><a class='ref msdiv' id='msdiv5'>Msdiv 5</a>Tena yogena janakāyaṃ,<br>
ovadati mahāmuni;<br>
Tena vitthārikaṃ āsi,<br>
lokanāthassa sāsanaṃ.</p>
<p><a class='ref sc' id='sc6'>SC 6</a><a class='ref ms' id='ms21Bu_277'>Ms 21Bu_277</a><a class='ref msdiv' id='msdiv6' href='#sc6'>SC 6</a><a class='ref ms' id='ms21Bu_277'>Ms 21Bu_277</a><a class='ref msdiv' id='msdiv6'>Msdiv 6</a>Mahāhanusabhakkhandho,<br>
dīpaṅkarassa nāmako;<br>
Bahū jane tārayati,<br>
parimoceti duggatiṃ.</p>
<p><a class='ref sc' id='sc7'>SC 7</a><a class='ref ms' id='ms21Bu_278'>Ms 21Bu_278</a><a class='ref msdiv' id='msdiv7' href='#sc7'>SC 7</a><a class='ref ms' id='ms21Bu_278'>Ms 21Bu_278</a><a class='ref msdiv' id='msdiv7'>Msdiv 7</a>Bodhaneyyaṃ janaṃ disvā,<br>
satasahassepi yojane;<br>
Khaṇena upagantvāna,<br>
bodheti taṃ mahāmuni.</p>
<p><a class='ref sc' id='sc8'>SC 8</a><a class='ref pts2ed' id='pts2ed1.22'>PTS 2nd ed. 1.22</a> <a class='ref ms' id='ms21Bu_279'>Ms 21Bu_279</a><a class='ref msdiv' id='msdiv8' href='#sc8'>SC 8</a><a class='ref pts2ed' id='pts2ed1.22'>PTS 2nd ed. 1.22</a> <a class='ref ms' id='ms21Bu_279'>Ms 21Bu_279</a><a class='ref msdiv' id='msdiv8'>Msdiv 8</a>Paṭhamābhisamaye buddho,<br>
koṭisatamabodhayi;<br>
Dutiyābhisamaye nātho,<br>
navutikoṭimabodhayi.</p>
<p><a class='ref sc' id='sc9'>SC 9</a><a class='ref ms' id='ms21Bu_280'>Ms 21Bu_280</a><a class='ref msdiv' id='msdiv9' href='#sc9'>SC 9</a><a class='ref ms' id='ms21Bu_280'>Ms 21Bu_280</a><a class='ref msdiv' id='msdiv9'>Msdiv 9</a>Yadā ca devabhavanamhi,<br>
buddho dhammamadesayi;<br>
Navutikoṭisahassānaṃ,<br>
tatiyābhisamayo ahu.</p>
<p><a class='ref sc' id='sc10'>SC 10</a><a class='ref ms' id='ms21Bu_281'>Ms 21Bu_281</a><a class='ref msdiv' id='msdiv10' href='#sc10'>SC 10</a><a class='ref ms' id='ms21Bu_281'>Ms 21Bu_281</a><a class='ref msdiv' id='msdiv10'>Msdiv 10</a>Sannipātā tayo āsuṃ,<br>
dīpaṅkarassa satthuno;<br>
Koṭisatasahassānaṃ,<br>
paṭhamo āsi samāgamo.</p>
<p><a class='ref sc' id='sc11'>SC 11</a><a class='ref ms' id='ms21Bu_282'>Ms 21Bu_282</a><a class='ref msdiv' id='msdiv11' href='#sc11'>SC 11</a><a class='ref ms' id='ms21Bu_282'>Ms 21Bu_282</a><a class='ref msdiv' id='msdiv11'>Msdiv 11</a>Puna nāradakūṭamhi,<br>
pavivekagate jine;<br>
Khīṇāsavā vītamalā,<br>
samiṃsu satakoṭiyo.</p>
<p><a class='ref sc' id='sc12'>SC 12</a><a class='ref ms' id='ms21Bu_283'>Ms 21Bu_283</a><a class='ref msdiv' id='msdiv12' href='#sc12'>SC 12</a><a class='ref ms' id='ms21Bu_283'>Ms 21Bu_283</a><a class='ref msdiv' id='msdiv12'>Msdiv 12</a>Yamhi kāle mahāvīro,<br>
sudassanasiluccaye;<br>
Navakoṭisahassehi,<br>
pavāresi mahāmuni.</p>
<p><a class='ref sc' id='sc13'>SC 13</a><a class='ref ms' id='ms21Bu_284'>Ms 21Bu_284</a><a class='ref msdiv' id='msdiv13' href='#sc13'>SC 13</a><a class='ref ms' id='ms21Bu_284'>Ms 21Bu_284</a><a class='ref msdiv' id='msdiv13'>Msdiv 13</a>Dasavīsasahassānaṃ,<br>
dhammābhisamayo ahu;<br>
Ekadvinnaṃ abhisamayā,<br>
gaṇanāto asaṅkhiyā.</p>
<p><a class='ref sc' id='sc14'>SC 14</a><a class='ref ms' id='ms21Bu_285'>Ms 21Bu_285</a><a class='ref msdiv' id='msdiv14' href='#sc14'>SC 14</a><a class='ref ms' id='ms21Bu_285'>Ms 21Bu_285</a><a class='ref msdiv' id='msdiv14'>Msdiv 14</a>Vitthārikaṃ bāhujaññaṃ,<br>
iddhaṃ phītaṃ ahū tadā;<br>
Dīpaṅkarassa bhagavato,<br>
sāsanaṃ suvisodhitaṃ.</p>
<p><a class='ref sc' id='sc15'>SC 15</a><a class='ref ms' id='ms21Bu_286'>Ms 21Bu_286</a><a class='ref msdiv' id='msdiv15' href='#sc15'>SC 15</a><a class='ref ms' id='ms21Bu_286'>Ms 21Bu_286</a><a class='ref msdiv' id='msdiv15'>Msdiv 15</a>Cattāri satasahassāni,<br>
chaḷabhiññā mahiddhikā;<br>
Dīpaṅkaraṃ lokaviduṃ,<br>
parivārenti sabbadā.</p>
<p><a class='ref sc' id='sc16'>SC 16</a><a class='ref ms' id='ms21Bu_287'>Ms 21Bu_287</a><a class='ref msdiv' id='msdiv16' href='#sc16'>SC 16</a><a class='ref ms' id='ms21Bu_287'>Ms 21Bu_287</a><a class='ref msdiv' id='msdiv16'>Msdiv 16</a>Ye keci tena samayena,<br>
jahanti mānusaṃ bhavaṃ;<br>
Apattamānasā sekhā,<br>
garahitā bhavanti te.</p>
<p><a class='ref sc' id='sc17'>SC 17</a><a class='ref ms' id='ms21Bu_288'>Ms 21Bu_288</a><a class='ref msdiv' id='msdiv17' href='#sc17'>SC 17</a><a class='ref ms' id='ms21Bu_288'>Ms 21Bu_288</a><a class='ref msdiv' id='msdiv17'>Msdiv 17</a>Supupphitaṃ pāvacanaṃ,<br>
arahantehi tādihi;<br>
Khīṇāsavehi vimalehi,<br>
upasobhati sabbadā.</p>
<p><a class='ref sc' id='sc18'>SC 18</a><a class='ref ms' id='ms21Bu_289'>Ms 21Bu_289</a><a class='ref msdiv' id='msdiv18' href='#sc18'>SC 18</a><a class='ref ms' id='ms21Bu_289'>Ms 21Bu_289</a><a class='ref msdiv' id='msdiv18'>Msdiv 18</a>Nagaraṃ rammavatī nāma,<br>
sudevo nāma khattiyo;<br>
Sumedhā nāma janikā,<br>
dīpaṅkarassa satthuno.</p>
<p><a class='ref sc' id='sc19'>SC 19</a><a class='ref pts1ed' id='pts1ed.18'>PTS 1st ed. .18</a> <a class='ref ms' id='ms21Bu_290'>Ms 21Bu_290</a><a class='ref msdiv' id='msdiv19' href='#sc19'>SC 19</a><a class='ref pts1ed' id='pts1ed.18'>PTS 1st ed. .18</a> <a class='ref ms' id='ms21Bu_290'>Ms 21Bu_290</a><a class='ref msdiv' id='msdiv19'>Msdiv 19</a>Dasavassasahassāni,<br>
agāraṃ ajjha so <span class='var' id='note35' title='ajjhāvasī jino (s2, s3, mr) | so vasī (pts1-2)' href='#note35' title='ajjhāvasī jino (s2, s3, mr) | so vasī (pts1-2)'>vasi</span>;<br>
Haṃsā koñcā mayūrā ca,<br>
tayo pāsādamuttamā.</p>
<p><a class='ref sc' id='sc20'>SC 20</a><a class='ref ms' id='ms21Bu_291'>Ms 21Bu_291</a><a class='ref msdiv' id='msdiv20' href='#sc20'>SC 20</a><a class='ref ms' id='ms21Bu_291'>Ms 21Bu_291</a><a class='ref msdiv' id='msdiv20'>Msdiv 20</a>Tīṇi satasahassāni,<br>
nāriyo samalaṅkatā;<br>
Padumā nāma sā nārī,<br>
usabhakkhandho atrajo.</p>
<p><a class='ref sc' id='sc21'>SC 21</a><a class='ref ms' id='ms21Bu_292'>Ms 21Bu_292</a><a class='ref msdiv' id='msdiv21' href='#sc21'>SC 21</a><a class='ref ms' id='ms21Bu_292'>Ms 21Bu_292</a><a class='ref msdiv' id='msdiv21'>Msdiv 21</a>Nimitte caturo disvā,<br>
hatthiyānena nikkhami;<br>
Anūnadasamāsāni,<br>
padhāne padahī jino.</p>
<p><a class='ref sc' id='sc22'>SC 22</a><a class='ref ms' id='ms21Bu_293'>Ms 21Bu_293</a><a class='ref msdiv' id='msdiv22' href='#sc22'>SC 22</a><a class='ref ms' id='ms21Bu_293'>Ms 21Bu_293</a><a class='ref msdiv' id='msdiv22'>Msdiv 22</a>Padhānacāraṃ caritvāna,<br>
abujjhi mānasaṃ muni;<br>
Brahmunā yācito santo,<br>
dīpaṅkaro mahāmuni.</p>
<p><a class='ref sc' id='sc23'>SC 23</a><a class='ref pts2ed' id='pts2ed1.23'>PTS 2nd ed. 1.23</a> <a class='ref ms' id='ms21Bu_294'>Ms 21Bu_294</a><a class='ref msdiv' id='msdiv23' href='#sc23'>SC 23</a><a class='ref pts2ed' id='pts2ed1.23'>PTS 2nd ed. 1.23</a> <a class='ref ms' id='ms21Bu_294'>Ms 21Bu_294</a><a class='ref msdiv' id='msdiv23'>Msdiv 23</a>Vatti cakkaṃ mahāvīro,<br>
nandārāme <span class='var' id='note36' title='sirighare (bj) | vasī jino (s2, s3) | sirīdhare (pts2)' href='#note36' title='sirighare (bj) | vasī jino (s2, s3) | sirīdhare (pts2)'>sirīghare</span>;<br>
Nisinno sirīsamūlamhi,<br>
akā titthiyamaddanaṃ.</p>
<p><a class='ref sc' id='sc24'>SC 24</a><a class='ref ms' id='ms21Bu_295'>Ms 21Bu_295</a><a class='ref msdiv' id='msdiv24' href='#sc24'>SC 24</a><a class='ref ms' id='ms21Bu_295'>Ms 21Bu_295</a><a class='ref msdiv' id='msdiv24'>Msdiv 24</a>Sumaṅgalo ca tisso ca,<br>
ahesuṃ aggasāvakā;<br>
<span class='var' id='note37' title='sobhito (mr)' href='#note37' title='sobhito (mr)'>Sāgato</span> nāmupaṭṭhāko,<br>
dīpaṅkarassa satthuno.</p>
<p><a class='ref sc' id='sc25'>SC 25</a><a class='ref ms' id='ms21Bu_296'>Ms 21Bu_296</a><a class='ref msdiv' id='msdiv25' href='#sc25'>SC 25</a><a class='ref ms' id='ms21Bu_296'>Ms 21Bu_296</a><a class='ref msdiv' id='msdiv25'>Msdiv 25</a>Nandā ceva sunandā ca,<br>
ahesuṃ aggasāvikā;<br>
Bodhi tassa bhagavato,<br>
pipphalīti pavuccati.</p>
<p><a class='ref sc' id='sc26'>SC 26</a><a class='ref ms' id='ms21Bu_297'>Ms 21Bu_297</a><a class='ref msdiv' id='msdiv26'>Msdiv 26</a><span class='var' id='note38' title='tapassubhallikā (bj, pts2)' href='#sc26'>SC 26</a><a class='ref ms' id='ms21Bu_297'>Ms 21Bu_297</a><a class='ref msdiv' id='msdiv26'>Msdiv 26</a><span class='var' id='note38' title='tapassubhallikā (bj, pts2)'>Tapussabhallikā</span> nāma,<br>
ahesuṃ aggupaṭṭhakā;<br>
Sirimā koṇā upaṭṭhikā,<br>
dīpaṅkarassa satthuno.</p>
<p><a class='ref sc' id='sc27'>SC 27</a><a class='ref ms' id='ms21Bu_298'>Ms 21Bu_298</a><a class='ref msdiv' id='msdiv27' href='#sc27'>SC 27</a><a class='ref ms' id='ms21Bu_298'>Ms 21Bu_298</a><a class='ref msdiv' id='msdiv27'>Msdiv 27</a>Asītihatthamubbedho,<br>
dīpaṅkaro mahāmuni;<br>
Sobhati dīparukkhova,<br>
sālarājāva phullito.</p>
<p><a class='ref sc' id='sc28'>SC 28</a><a class='ref ms' id='ms21Bu_299'>Ms 21Bu_299</a><a class='ref msdiv' id='msdiv28' href='#sc28'>SC 28</a><a class='ref ms' id='ms21Bu_299'>Ms 21Bu_299</a><a class='ref msdiv' id='msdiv28'>Msdiv 28</a>Satasahassavassāni,<br>
āyu tassa mahesino;<br>
Tāvatā tiṭṭhamāno so,<br>
tāresi janataṃ bahuṃ.</p>
<p><a class='ref sc' id='sc29'>SC 29</a><a class='ref ms' id='ms21Bu_300'>Ms 21Bu_300</a><a class='ref msdiv' id='msdiv29' href='#sc29'>SC 29</a><a class='ref ms' id='ms21Bu_300'>Ms 21Bu_300</a><a class='ref msdiv' id='msdiv29'>Msdiv 29</a>Jotayitvāna saddhammaṃ,<br>
santāretvā mahājanaṃ;<br>
Jalitvā aggikkhandhova,<br>
nibbuto so sasāvako.</p>
<p><a class='ref sc' id='sc30'>SC 30</a><a class='ref ms' id='ms21Bu_301'>Ms 21Bu_301</a><a class='ref msdiv' id='msdiv30' href='#sc30'>SC 30</a><a class='ref ms' id='ms21Bu_301'>Ms 21Bu_301</a><a class='ref msdiv' id='msdiv30'>Msdiv 30</a>Sā ca iddhi so ca yaso,<br>
Tāni ca pādesu cakkaratanāni;<br>
Sabbaṃ <span class='var' id='note39' title='samantarahitaṃ (bj, s2, s3, pts1-2, mr)' href='#note39' title='samantarahitaṃ (bj, s2, s3, pts1-2, mr)'>tamantarahitaṃ</span>,<br>
Nanu rittā <span class='var' id='note40' title='sabbasaṅkhārāti (bj, s2, s3)' href='#note40' title='sabbasaṅkhārāti (bj, s2, s3)'>sabbasaṅkhārā</span>.</p>
<p><a class='ref sc' id='sc31'>SC 31</a><a class='ref ms' id='ms21Bu_302'>Ms 21Bu_302</a><a class='ref msdiv' id='msdiv31' href='#sc31'>SC 31</a><a class='ref ms' id='ms21Bu_302'>Ms 21Bu_302</a><a class='ref msdiv' id='msdiv31'>Msdiv 31</a>Dīpaṅkaro jino satthā,<br>
Nandārāmamhi nibbuto;<br>
Tatthevassa jinathūpo,<br>
Chattiṃsubbedhayojano”ti. (299)</p>
</blockquote>
<p class='endsutta'><a class='ref sc' id='sc32'>SC 32</a><a class='ref ms' id='ms21Bu_303'>Ms 21Bu_303</a><span class='var' id='note41' title='dīpaṅkarabuddhavaṃso (bj, s2, s3)' href='#sc32'>SC 32</a><a class='ref ms' id='ms21Bu_303'>Ms 21Bu_303</a><span class='var' id='note41' title='dīpaṅkarabuddhavaṃso (bj, s2, s3)'>Dīpaṅkarassa bhagavato vaṃso</span> paṭhamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
