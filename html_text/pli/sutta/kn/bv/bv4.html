<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='bv4' lang='pli'>
<header>
<ul>
<li class='division'>Buddhavaṃsa</li>
</ul>
<h1>4. Koṇḍaññabuddhavaṃsa</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts1ed' id='pts1ed.19' href='#pts1ed.19'>PTS 1st ed. .19</a> <a class='ref pts2ed' id='pts2ed1.26' href='#pts2ed1.26'>PTS 2nd ed. 1.26</a> <a class='ref ms' id='ms21Bu_304' href='#ms21Bu_304'>Ms 21Bu_304</a><a class='ref msdiv' id='msdiv1' href='#msdiv1'>Msdiv 1</a>“Dīpaṅkarassa aparena,<br>
Koṇḍañño nāma nāyako;<br>
Anantatejo amitayaso,<br>
Appameyyo durāsado.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Bu_305' href='#ms21Bu_305'>Ms 21Bu_305</a><a class='ref msdiv' id='msdiv2' href='#msdiv2'>Msdiv 2</a>Dharaṇūpamo khamanena,<br>
sīlena sāgarūpamo;<br>
Samādhinā merūpamo,<br>
ñāṇena gaganūpamo.</p>
<p><a class='ref sc' id='sc3' href='#sc3'>SC 3</a><a class='ref ms' id='ms21Bu_306' href='#ms21Bu_306'>Ms 21Bu_306</a><a class='ref msdiv' id='msdiv3' href='#msdiv3'>Msdiv 3</a>Indriyabalabojjhaṅga-<br>
maggasaccappakāsanaṃ;<br>
Pakāsesi sadā buddho,<br>
hitāya sabbapāṇinaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Bu_307' href='#ms21Bu_307'>Ms 21Bu_307</a><a class='ref msdiv' id='msdiv4' href='#msdiv4'>Msdiv 4</a>Dhammacakkaṃ pavattente,<br>
koṇḍaññe lokanāyake;<br>
Koṭisatasahassānaṃ,<br>
paṭhamābhisamayo ahu.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Bu_308' href='#ms21Bu_308'>Ms 21Bu_308</a><a class='ref msdiv' id='msdiv5' href='#msdiv5'>Msdiv 5</a>Tato parampi desente,<br>
naramarūnaṃ samāgame;<br>
Navutikoṭisahassānaṃ,<br>
dutiyābhisamayo ahu.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Bu_309' href='#ms21Bu_309'>Ms 21Bu_309</a><a class='ref msdiv' id='msdiv6' href='#msdiv6'>Msdiv 6</a>Titthiye abhimaddanto,<br>
yadā dhammamadesayi;<br>
Asītikoṭisahassānaṃ,<br>
tatiyābhisamayo ahu.</p>
<p><a class='ref sc' id='sc7' href='#sc7'>SC 7</a><a class='ref ms' id='ms21Bu_310' href='#ms21Bu_310'>Ms 21Bu_310</a><a class='ref msdiv' id='msdiv7' href='#msdiv7'>Msdiv 7</a>Sannipātā tayo āsuṃ,<br>
koṇḍaññassa mahesino;<br>
Khīṇāsavānaṃ vimalānaṃ,<br>
santacittāna tādinaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms21Bu_311' href='#ms21Bu_311'>Ms 21Bu_311</a><a class='ref msdiv' id='msdiv8' href='#msdiv8'>Msdiv 8</a>Koṭisatasahassānaṃ,<br>
paṭhamo āsi samāgamo;<br>
Dutiyo koṭisahassānaṃ,<br>
tatiyo navutikoṭinaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms21Bu_312' href='#ms21Bu_312'>Ms 21Bu_312</a><a class='ref msdiv' id='msdiv9' href='#msdiv9'>Msdiv 9</a>Ahaṃ tena samayena,<br>
vijitāvī nāma khattiyo;<br>
Samuddaṃ antamantena,<br>
issariyaṃ vattayāmahaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms21Bu_313' href='#ms21Bu_313'>Ms 21Bu_313</a><a class='ref msdiv' id='msdiv10' href='#msdiv10'>Msdiv 10</a>Koṭisatasahassānaṃ,<br>
vimalānaṃ mahesinaṃ;<br>
Saha lokagganāthena,<br>
paramannena tappayiṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms21Bu_314' href='#ms21Bu_314'>Ms 21Bu_314</a><a class='ref msdiv' id='msdiv11' href='#msdiv11'>Msdiv 11</a>Sopi maṃ buddho byākāsi,<br>
koṇḍañño lokanāyako;<br>
‘Aparimeyyito kappe,<br>
buddho loke bhavissati.</p>
<p><a class='ref sc' id='sc12' href='#sc12'>SC 12</a><a class='ref ms' id='ms21Bu_315' href='#ms21Bu_315'>Ms 21Bu_315</a><a class='ref msdiv' id='msdiv12' href='#msdiv12'>Msdiv 12</a>Padhānaṃ padahitvāna,<br>
katvā dukkarakārikaṃ;<br>
Assatthamūle sambuddho,<br>
bujjhissati mahāyaso.</p>
<p><a class='ref sc' id='sc13' href='#sc13'>SC 13</a><a class='ref ms' id='ms21Bu_316' href='#ms21Bu_316'>Ms 21Bu_316</a><a class='ref msdiv' id='msdiv13' href='#msdiv13'>Msdiv 13</a>Imassa janikā mātā,<br>
māyā nāma bhavissati;<br>
Pitā suddhodano nāma,<br>
ayaṃ hessati gotamo.</p>
<p><a class='ref sc' id='sc14' href='#sc14'>SC 14</a><a class='ref ms' id='ms21Bu_317' href='#ms21Bu_317'>Ms 21Bu_317</a><a class='ref msdiv' id='msdiv14' href='#msdiv14'>Msdiv 14</a>Kolito upatisso ca,<br>
aggā hessanti sāvakā;<br>
Ānando nāmupaṭṭhāko,<br>
upaṭṭhissatimaṃ jinaṃ.</p>
<p><a class='ref sc' id='sc15' href='#sc15'>SC 15</a><a class='ref pts2ed' id='pts2ed1.27' href='#pts2ed1.27'>PTS 2nd ed. 1.27</a> <a class='ref ms' id='ms21Bu_318' href='#ms21Bu_318'>Ms 21Bu_318</a><a class='ref msdiv' id='msdiv15' href='#msdiv15'>Msdiv 15</a>Khemā uppalavaṇṇā ca,<br>
aggā hessanti sāvikā;<br>
Bodhi tassa bhagavato,<br>
assatthoti pavuccati.</p>
<p><a class='ref sc' id='sc16' href='#sc16'>SC 16</a><a class='ref pts1ed' id='pts1ed.20' href='#pts1ed.20'>PTS 1st ed. .20</a> <a class='ref ms' id='ms21Bu_319' href='#ms21Bu_319'>Ms 21Bu_319</a><a class='ref msdiv' id='msdiv16' href='#msdiv16'>Msdiv 16</a>Citto ca hatthāḷavako,<br>
aggā hessantupaṭṭhakā;<br>
Nandamātā ca uttarā,<br>
aggā hessantupaṭṭhikā;<br>
Āyu vassasataṃ tassa,<br>
gotamassa yasassino’.</p>
<p><a class='ref sc' id='sc17' href='#sc17'>SC 17</a><a class='ref ms' id='ms21Bu_320' href='#ms21Bu_320'>Ms 21Bu_320</a><a class='ref msdiv' id='msdiv17' href='#msdiv17'>Msdiv 17</a>Idaṃ sutvāna vacanaṃ,<br>
asamassa mahesino;<br>
Āmoditā naramarū,<br>
‘buddhabījaṃ kira ayaṃ’.</p>
<p><a class='ref sc' id='sc18' href='#sc18'>SC 18</a><a class='ref ms' id='ms21Bu_321' href='#ms21Bu_321'>Ms 21Bu_321</a><a class='ref msdiv' id='msdiv18' href='#msdiv18'>Msdiv 18</a>Ukkuṭṭhisaddā vattanti,<br>
apphoṭenti hasanti ca;<br>
Katañjalī namassanti,<br>
dasasahassidevatā.</p>
<p><a class='ref sc' id='sc19' href='#sc19'>SC 19</a><a class='ref ms' id='ms21Bu_322' href='#ms21Bu_322'>Ms 21Bu_322</a><a class='ref msdiv' id='msdiv19' href='#msdiv19'>Msdiv 19</a>‘Yadimassa lokanāthassa,<br>
virajjhissāma sāsanaṃ;<br>
Anāgatamhi addhāne,<br>
hessāma sammukhā imaṃ.</p>
<p><a class='ref sc' id='sc20' href='#sc20'>SC 20</a><a class='ref ms' id='ms21Bu_323' href='#ms21Bu_323'>Ms 21Bu_323</a><a class='ref msdiv' id='msdiv20' href='#msdiv20'>Msdiv 20</a>Yathā manussā nadiṃ tarantā,<br>
Paṭititthaṃ virajjhiya;<br>
Heṭṭhātitthe gahetvāna,<br>
Uttaranti mahānadiṃ.</p>
<p><a class='ref sc' id='sc21' href='#sc21'>SC 21</a><a class='ref ms' id='ms21Bu_324' href='#ms21Bu_324'>Ms 21Bu_324</a><a class='ref msdiv' id='msdiv21' href='#msdiv21'>Msdiv 21</a>Evamevaṃ mayaṃ sabbe,<br>
yadi muñcāmimaṃ jinaṃ;<br>
Anāgatamhi addhāne,<br>
hessāma sammukhā imaṃ’.</p>
<p><a class='ref sc' id='sc22' href='#sc22'>SC 22</a><a class='ref ms' id='ms21Bu_325' href='#ms21Bu_325'>Ms 21Bu_325</a><a class='ref msdiv' id='msdiv22' href='#msdiv22'>Msdiv 22</a>Tassāhaṃ vacanaṃ sutvā,<br>
bhiyyo cittaṃ pasādayiṃ;<br>
Tameva atthaṃ sādhento,<br>
mahārajjaṃ jine adaṃ;<br>
Mahārajjaṃ <span class='var' id='note42' title='cajitvā (bj) | cajitvāna (pts1-2)'>daditvāna</span>,<br>
pabbajiṃ tassa santike.</p>
<p><a class='ref sc' id='sc23' href='#sc23'>SC 23</a><a class='ref ms' id='ms21Bu_326' href='#ms21Bu_326'>Ms 21Bu_326</a><a class='ref msdiv' id='msdiv23' href='#msdiv23'>Msdiv 23</a>Suttantaṃ vinayañcāpi,<br>
navaṅgaṃ satthusāsanaṃ;<br>
Sabbaṃ pariyāpuṇitvāna,<br>
sobhayiṃ jinasāsanaṃ.</p>
<p><a class='ref sc' id='sc24' href='#sc24'>SC 24</a><a class='ref ms' id='ms21Bu_327' href='#ms21Bu_327'>Ms 21Bu_327</a><a class='ref msdiv' id='msdiv24' href='#msdiv24'>Msdiv 24</a>Tatthappamatto viharanto,<br>
nisajjaṭṭhānacaṅkame;<br>
Abhiññāpāramiṃ gantvā,<br>
brahmalokamagañchahaṃ.</p>
<p><a class='ref sc' id='sc25' href='#sc25'>SC 25</a><a class='ref ms' id='ms21Bu_328' href='#ms21Bu_328'>Ms 21Bu_328</a><a class='ref msdiv' id='msdiv25' href='#msdiv25'>Msdiv 25</a>Nagaraṃ rammavatī nāma,<br>
sunando nāma khattiyo;<br>
Sujātā nāma janikā,<br>
koṇḍaññassa mahesino.</p>
<p><a class='ref sc' id='sc26' href='#sc26'>SC 26</a><a class='ref ms' id='ms21Bu_329' href='#ms21Bu_329'>Ms 21Bu_329</a><a class='ref msdiv' id='msdiv26' href='#msdiv26'>Msdiv 26</a>Dasavassasahassāni,<br>
<span class='var' id='note43' title='agāramajjhe ca so vasi (s2, s3)'>agāraṃ ajjha so vasi</span>;<br>
Suci suruci subho ca,<br>
tayo pāsādamuttamā.</p>
<p><a class='ref sc' id='sc27' href='#sc27'>SC 27</a><a class='ref ms' id='ms21Bu_330' href='#ms21Bu_330'>Ms 21Bu_330</a><a class='ref msdiv' id='msdiv27' href='#msdiv27'>Msdiv 27</a>Tīṇi satasahassāni,<br>
nāriyo samalaṅkatā;<br>
Rucidevī nāma nārī,<br>
vijitaseno atrajo.</p>
<p><a class='ref sc' id='sc28' href='#sc28'>SC 28</a><a class='ref ms' id='ms21Bu_331' href='#ms21Bu_331'>Ms 21Bu_331</a><a class='ref msdiv' id='msdiv28' href='#msdiv28'>Msdiv 28</a>Nimitte caturo disvā,<br>
rathayānena nikkhami;<br>
Anūnadasamāsāni,<br>
padhānaṃ padahī jino.</p>
<p><a class='ref sc' id='sc29' href='#sc29'>SC 29</a><a class='ref ms' id='ms21Bu_332' href='#ms21Bu_332'>Ms 21Bu_332</a><a class='ref msdiv' id='msdiv29' href='#msdiv29'>Msdiv 29</a>Brahmunā yācito santo,<br>
koṇḍañño dvipaduttamo;<br>
Vatti cakkaṃ mahāvīro,<br>
devānaṃ nagaruttame.</p>
<p><a class='ref sc' id='sc30' href='#sc30'>SC 30</a><a class='ref pts2ed' id='pts2ed1.28' href='#pts2ed1.28'>PTS 2nd ed. 1.28</a> <a class='ref ms' id='ms21Bu_333' href='#ms21Bu_333'>Ms 21Bu_333</a><a class='ref msdiv' id='msdiv30' href='#msdiv30'>Msdiv 30</a>Bhaddo ceva subhaddo ca,<br>
ahesuṃ aggasāvakā;<br>
Anuruddho nāmupaṭṭhāko,<br>
koṇḍaññassa mahesino.</p>
<p><a class='ref sc' id='sc31' href='#sc31'>SC 31</a><a class='ref ms' id='ms21Bu_334' href='#ms21Bu_334'>Ms 21Bu_334</a><a class='ref msdiv' id='msdiv31' href='#msdiv31'>Msdiv 31</a>Tissā ca upatissā ca,<br>
ahesuṃ aggasāvikā;<br>
Sālakalyāṇiko bodhi,<br>
koṇḍaññassa mahesino.</p>
<p><a class='ref sc' id='sc32' href='#sc32'>SC 32</a><a class='ref ms' id='ms21Bu_335' href='#ms21Bu_335'>Ms 21Bu_335</a><a class='ref msdiv' id='msdiv32' href='#msdiv32'>Msdiv 32</a>Soṇo ca upasoṇo ca,<br>
ahesuṃ aggupaṭṭhakā;<br>
Nandā ceva sirīmā ca,<br>
ahesuṃ aggupaṭṭhikā.</p>
<p><a class='ref sc' id='sc33' href='#sc33'>SC 33</a><a class='ref ms' id='ms21Bu_336' href='#ms21Bu_336'>Ms 21Bu_336</a><a class='ref msdiv' id='msdiv33' href='#msdiv33'>Msdiv 33</a>So aṭṭhāsīti hatthāni,<br>
accuggato mahāmuni;<br>
Sobhate uḷurājāva,<br>
sūriyo majjhanhike yathā.</p>
<p><a class='ref sc' id='sc34' href='#sc34'>SC 34</a><a class='ref ms' id='ms21Bu_337' href='#ms21Bu_337'>Ms 21Bu_337</a><a class='ref msdiv' id='msdiv34' href='#msdiv34'>Msdiv 34</a>Vassasatasahassāni,<br>
āyu vijjati tāvade;<br>
Tāvatā tiṭṭhamāno so,<br>
tāresi janataṃ bahuṃ.</p>
<p><a class='ref sc' id='sc35' href='#sc35'>SC 35</a><a class='ref pts1ed' id='pts1ed.21' href='#pts1ed.21'>PTS 1st ed. .21</a> <a class='ref ms' id='ms21Bu_338' href='#ms21Bu_338'>Ms 21Bu_338</a><a class='ref msdiv' id='msdiv35' href='#msdiv35'>Msdiv 35</a>Khīṇāsavehi vimalehi,<br>
vicittā āsi medanī;<br>
Yathā gaganamuḷūhi,<br>
evaṃ so upasobhatha.</p>
<p><a class='ref sc' id='sc36' href='#sc36'>SC 36</a><a class='ref ms' id='ms21Bu_339' href='#ms21Bu_339'>Ms 21Bu_339</a><a class='ref msdiv' id='msdiv36' href='#msdiv36'>Msdiv 36</a>Tepi nāgā appameyyā,<br>
<span class='var' id='note44' title='asaṅkhobhā (bj, pts1-2, c1)'>asaṅkhobbhā</span> durāsadā;<br>
Vijjupātaṃva dassetvā,<br>
nibbutā te mahāyasā.</p>
<p><a class='ref sc' id='sc37' href='#sc37'>SC 37</a><a class='ref ms' id='ms21Bu_340' href='#ms21Bu_340'>Ms 21Bu_340</a><a class='ref msdiv' id='msdiv37' href='#msdiv37'>Msdiv 37</a>Sā ca atuliyā jinassa iddhi,<br>
Ñāṇaparibhāvito ca samādhi;<br>
Sabbaṃ tamantarahitaṃ,<br>
Nanu rittā sabbasaṅkhārā.</p>
<p><a class='ref sc' id='sc38' href='#sc38'>SC 38</a><a class='ref ms' id='ms21Bu_341' href='#ms21Bu_341'>Ms 21Bu_341</a><a class='ref msdiv' id='msdiv38' href='#msdiv38'>Msdiv 38</a>Koṇḍañño pavaro buddho,<br>
Candārāmamhi nibbuto;<br>
Tattheva cetiyo citto,<br>
Satta yojanamussito”ti. (337)</p>
</blockquote>
<p class='endsutta'><a class='ref sc' id='sc39' href='#sc39'>SC 39</a><a class='ref ms' id='ms21Bu_342' href='#ms21Bu_342'>Ms 21Bu_342</a>Koṇḍaññassa bhagavato vaṃso dutiyo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
