<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='bv21' lang='pli'>
<header>
<ul>
<li class='division'>Buddhavaṃsa</li>
</ul>
<h1><span class='var' id='note102' title='vipassibuddhavaṃso (s2, s3, pts1-2)'>21 Vipassībuddhavaṃsa</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts1ed' id='pts1ed.52' href='#pts1ed.52'>PTS 1st ed. .52</a> <a class='ref pts2ed' id='pts2ed1.77' href='#pts2ed1.77'>PTS 2nd ed. 1.77</a> <a class='ref ms' id='ms21Bu_828' href='#ms21Bu_828'>Ms 21Bu_828</a><a class='ref msdiv' id='msdiv1' href='#msdiv1'>Msdiv 1</a>“Phussassa ca aparena,<br>
sambuddho dvipaduttamo;<br>
Vipassī nāma nāmena,<br>
loke uppajji cakkhumā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Bu_829' href='#ms21Bu_829'>Ms 21Bu_829</a><a class='ref msdiv' id='msdiv2' href='#msdiv2'>Msdiv 2</a>Avijjaṃ sabbaṃ padāletvā,<br>
patto sambodhimuttamaṃ;<br>
Dhammacakkaṃ pavattetuṃ,<br>
pakkāmi bandhumatīpuraṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms21Bu_830' href='#ms21Bu_830'>Ms 21Bu_830</a><a class='ref msdiv' id='msdiv3' href='#msdiv3'>Msdiv 3</a>Dhammacakkaṃ pavattetvā,<br>
ubho bodhesi nāyako;<br>
Gaṇanāya na vattabbo,<br>
paṭhamābhisamayo ahu.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Bu_831' href='#ms21Bu_831'>Ms 21Bu_831</a><a class='ref msdiv' id='msdiv4' href='#msdiv4'>Msdiv 4</a>Punāparaṃ amitayaso,<br>
tattha saccaṃ pakāsayi;<br>
Caturāsītisahassānaṃ,<br>
dutiyābhisamayo ahu.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Bu_832' href='#ms21Bu_832'>Ms 21Bu_832</a><a class='ref msdiv' id='msdiv5' href='#msdiv5'>Msdiv 5</a>Caturāsītisahassāni,<br>
sambuddhaṃ anupabbajuṃ;<br>
Tesamārāmapattānaṃ,<br>
dhammaṃ desesi cakkhumā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Bu_833' href='#ms21Bu_833'>Ms 21Bu_833</a><a class='ref msdiv' id='msdiv6' href='#msdiv6'>Msdiv 6</a>Sabbākārena bhāsato,<br>
<span class='var' id='note103' title='ṭhatvā (s2, s3)'>sutvā</span> <span class='var' id='note104' title='upanissa jine (si) | upanissā jino (s2, s3, km) | upanisā jino (pts1)'>sutvā</span> <span class='var' id='note104' title='upanissa jine (si) | upanissā jino (s2, s3, km) | upanisā jino (pts1)'>upanisādino</span>;<br>
Tepi dhammavaraṃ gantvā,<br>
tatiyābhisamayo ahu.</p>
<p><a class='ref sc' id='sc7' href='#sc7'>SC 7</a><a class='ref ms' id='ms21Bu_834' href='#ms21Bu_834'>Ms 21Bu_834</a><a class='ref msdiv' id='msdiv7' href='#msdiv7'>Msdiv 7</a>Sannipātā tayo āsuṃ,<br>
vipassissa mahesino;<br>
Khīṇāsavānaṃ vimalānaṃ,<br>
santacittāna tādinaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms21Bu_835' href='#ms21Bu_835'>Ms 21Bu_835</a><a class='ref msdiv' id='msdiv8' href='#msdiv8'>Msdiv 8</a>Aṭṭhasaṭṭhisatasahassānaṃ,<br>
Paṭhamo āsi samāgamo;<br>
Bhikkhusatasahassānaṃ,<br>
Dutiyo āsi samāgamo.</p>
<p><a class='ref sc' id='sc9' href='#sc9'>SC 9</a><a class='ref ms' id='ms21Bu_836' href='#ms21Bu_836'>Ms 21Bu_836</a><a class='ref msdiv' id='msdiv9' href='#msdiv9'>Msdiv 9</a>Asītibhikkhusahassānaṃ,<br>
tatiyo āsi samāgamo;<br>
Tattha bhikkhugaṇamajjhe,<br>
sambuddho atirocati.</p>
<p><a class='ref sc' id='sc10' href='#sc10'>SC 10</a><a class='ref ms' id='ms21Bu_837' href='#ms21Bu_837'>Ms 21Bu_837</a><a class='ref msdiv' id='msdiv10' href='#msdiv10'>Msdiv 10</a>Ahaṃ tena samayena,<br>
nāgarājā mahiddhiko;<br>
Atulo nāma nāmena,<br>
puññavanto jutindharo.</p>
<p><a class='ref sc' id='sc11' href='#sc11'>SC 11</a><a class='ref ms' id='ms21Bu_838' href='#ms21Bu_838'>Ms 21Bu_838</a><a class='ref msdiv' id='msdiv11' href='#msdiv11'>Msdiv 11</a>Nekānaṃ nāgakoṭīnaṃ,<br>
parivāretvānahaṃ tadā;<br>
Vajjanto dibbaturiyehi,<br>
lokajeṭṭhaṃ upāgamiṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms21Bu_839' href='#ms21Bu_839'>Ms 21Bu_839</a><a class='ref msdiv' id='msdiv12' href='#msdiv12'>Msdiv 12</a>Upasaṅkamitvā sambuddhaṃ,<br>
Vipassiṃ lokanāyakaṃ;<br>
Maṇimuttaratanakhacitaṃ,<br>
Sabbābharaṇavibhūsitaṃ;<br>
Nimantetvā dhammarājassa,<br>
Suvaṇṇapīṭhamadāsahaṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms21Bu_840' href='#ms21Bu_840'>Ms 21Bu_840</a><a class='ref msdiv' id='msdiv13' href='#msdiv13'>Msdiv 13</a>Sopi maṃ buddho byākāsi,<br>
saṃghamajjhe nisīdiya;<br>
‘Ekanavutito kappe,<br>
ayaṃ buddho bhavissati.</p>
<p><a class='ref sc' id='sc14' href='#sc14'>SC 14</a><a class='ref ms' id='ms21Bu_841' href='#ms21Bu_841'>Ms 21Bu_841</a><a class='ref msdiv' id='msdiv14' href='#msdiv14'>Msdiv 14</a>Ahu kapilavhayā rammā,<br>
nikkhamitvā tathāgato;<br>
Padhānaṃ padahitvāna,<br>
katvā dukkarakārikaṃ.</p>
<p><a class='ref sc' id='sc15' href='#sc15'>SC 15</a><a class='ref pts1ed' id='pts1ed.53' href='#pts1ed.53'>PTS 1st ed. .53</a> <a class='ref pts2ed' id='pts2ed1.78' href='#pts2ed1.78'>PTS 2nd ed. 1.78</a> <a class='ref ms' id='ms21Bu_842' href='#ms21Bu_842'>Ms 21Bu_842</a><a class='ref msdiv' id='msdiv15' href='#msdiv15'>Msdiv 15</a>Ajapālarukkhamūlasmiṃ,<br>
nisīditvā tathāgato;<br>
Tattha pāyāsaṃ paggayha,<br>
nerañjaramupehiti.</p>
<p><a class='ref sc' id='sc16' href='#sc16'>SC 16</a><a class='ref ms' id='ms21Bu_843' href='#ms21Bu_843'>Ms 21Bu_843</a><a class='ref msdiv' id='msdiv16' href='#msdiv16'>Msdiv 16</a>Nerañjarāya tīramhi,<br>
pāyāsaṃ ada so jino;<br>
Paṭiyattavaramaggena,<br>
bodhimūlamupehiti.</p>
<p><a class='ref sc' id='sc17' href='#sc17'>SC 17</a><a class='ref ms' id='ms21Bu_844' href='#ms21Bu_844'>Ms 21Bu_844</a><a class='ref msdiv' id='msdiv17' href='#msdiv17'>Msdiv 17</a>Tato padakkhiṇaṃ katvā,<br>
bodhimaṇḍaṃ anuttaro;<br>
Assatthamūle sambodhiṃ,<br>
bujjhissati mahāyaso.</p>
<p><a class='ref sc' id='sc18' href='#sc18'>SC 18</a><a class='ref ms' id='ms21Bu_845' href='#ms21Bu_845'>Ms 21Bu_845</a><a class='ref msdiv' id='msdiv18' href='#msdiv18'>Msdiv 18</a>Imassa janikā mātā,<br>
māyā nāma bhavissati;<br>
Pitā suddhodano nāma,<br>
ayaṃ hessati gotamo.</p>
<p><a class='ref sc' id='sc19' href='#sc19'>SC 19</a><a class='ref ms' id='ms21Bu_846' href='#ms21Bu_846'>Ms 21Bu_846</a><a class='ref msdiv' id='msdiv19' href='#msdiv19'>Msdiv 19</a>Anāsavā vītarāgā,<br>
santacittā samāhitā;<br>
Kolito upatisso ca,<br>
aggā hessanti sāvakā;<br>
Ānando nāmupaṭṭhāko,<br>
upaṭṭhissatimaṃ jinaṃ.</p>
<p><a class='ref sc' id='sc20' href='#sc20'>SC 20</a><a class='ref ms' id='ms21Bu_847' href='#ms21Bu_847'>Ms 21Bu_847</a><a class='ref msdiv' id='msdiv20' href='#msdiv20'>Msdiv 20</a>Khemā uppalavaṇṇā ca,<br>
aggā hessanti sāvikā;<br>
Anāsavā vītarāgā,<br>
santacittā samāhitā;<br>
Bodhi tassa bhagavato,<br>
assatthoti pavuccati.</p>
<p><a class='ref sc' id='sc21' href='#sc21'>SC 21</a><a class='ref ms' id='ms21Bu_848' href='#ms21Bu_848'>Ms 21Bu_848</a><a class='ref msdiv' id='msdiv21' href='#msdiv21'>Msdiv 21</a>Citto ca hatthāḷavako,<br>
aggā hessantupaṭṭhakā;<br>
Nandamātā ca uttarā,<br>
aggā hessantupaṭṭhikā;<br>
Āyu vassasataṃ tassa,<br>
gotamassa yasassino.</p>
<p><a class='ref sc' id='sc22' href='#sc22'>SC 22</a><a class='ref ms' id='ms21Bu_849' href='#ms21Bu_849'>Ms 21Bu_849</a><a class='ref msdiv' id='msdiv22' href='#msdiv22'>Msdiv 22</a>Idaṃ sutvāna vacanaṃ,<br>
… pe …<br>
hessāma sammukhā imaṃ’.</p>
<p><a class='ref sc' id='sc23' href='#sc23'>SC 23</a><a class='ref ms' id='ms21Bu_850' href='#ms21Bu_850'>Ms 21Bu_850</a><a class='ref msdiv' id='msdiv23' href='#msdiv23'>Msdiv 23</a>Tassāhaṃ vacanaṃ sutvā,<br>
bhiyyo cittaṃ pasādayiṃ;<br>
Uttariṃ vatamadhiṭṭhāsiṃ,<br>
dasapāramipūriyā.</p>
<p><a class='ref sc' id='sc24' href='#sc24'>SC 24</a><a class='ref ms' id='ms21Bu_851' href='#ms21Bu_851'>Ms 21Bu_851</a><a class='ref msdiv' id='msdiv24' href='#msdiv24'>Msdiv 24</a>Nagaraṃ bandhumatī nāma,<br>
bandhumā nāma khattiyo;<br>
Mātā bandhumatī nāma,<br>
vipassissa mahesino.</p>
<p><a class='ref sc' id='sc25' href='#sc25'>SC 25</a><a class='ref ms' id='ms21Bu_852' href='#ms21Bu_852'>Ms 21Bu_852</a><a class='ref msdiv' id='msdiv25' href='#msdiv25'>Msdiv 25</a>Aṭṭhavassasahassāni,<br>
agāraṃ ajjha so vasi;<br>
Nando sunando sirimā,<br>
tayo pāsādamuttamā.</p>
<p><a class='ref sc' id='sc26' href='#sc26'>SC 26</a><a class='ref ms' id='ms21Bu_853' href='#ms21Bu_853'>Ms 21Bu_853</a><a class='ref msdiv' id='msdiv26' href='#msdiv26'>Msdiv 26</a>Ticattārīsasahassāni,<br>
Nāriyo samalaṅkatā;<br>
Sudassanā nāma sā nārī,<br>
Samavattakkhandho nāma atrajo.</p>
<p><a class='ref sc' id='sc27' href='#sc27'>SC 27</a><a class='ref ms' id='ms21Bu_854' href='#ms21Bu_854'>Ms 21Bu_854</a><a class='ref msdiv' id='msdiv27' href='#msdiv27'>Msdiv 27</a>Nimitte caturo disvā,<br>
rathayānena nikkhami;<br>
Anūnaaṭṭhamāsāni,<br>
padhānaṃ padahī jino.</p>
<p><a class='ref sc' id='sc28' href='#sc28'>SC 28</a><a class='ref ms' id='ms21Bu_855' href='#ms21Bu_855'>Ms 21Bu_855</a><a class='ref msdiv' id='msdiv28' href='#msdiv28'>Msdiv 28</a>Brahmunā yācito santo,<br>
vipassī lokanāyako;<br>
Vatti cakkaṃ mahāvīro,<br>
migadāye naruttamo.</p>
<p><a class='ref sc' id='sc29' href='#sc29'>SC 29</a><a class='ref ms' id='ms21Bu_856' href='#ms21Bu_856'>Ms 21Bu_856</a><a class='ref msdiv' id='msdiv29' href='#msdiv29'>Msdiv 29</a>Khaṇḍo ca tissanāmo ca,<br>
ahesuṃ aggasāvakā;<br>
Asoko nāmupaṭṭhāko,<br>
vipassissa mahesino.</p>
<p><a class='ref sc' id='sc30' href='#sc30'>SC 30</a><a class='ref ms' id='ms21Bu_857' href='#ms21Bu_857'>Ms 21Bu_857</a><a class='ref msdiv' id='msdiv30' href='#msdiv30'>Msdiv 30</a>Candā ca candamittā ca,<br>
ahesuṃ aggasāvikā;<br>
Bodhi tassa bhagavato,<br>
pāṭalīti pavuccati.</p>
<p><a class='ref sc' id='sc31' href='#sc31'>SC 31</a><a class='ref ms' id='ms21Bu_858' href='#ms21Bu_858'>Ms 21Bu_858</a><a class='ref msdiv' id='msdiv31' href='#msdiv31'>Msdiv 31</a>Punabbasumitto nāgo ca,<br>
ahesuṃ aggupaṭṭhakā;<br>
Sirimā uttarā ceva,<br>
ahesuṃ aggupaṭṭhikā.</p>
<p><a class='ref sc' id='sc32' href='#sc32'>SC 32</a><a class='ref pts2ed' id='pts2ed1.79' href='#pts2ed1.79'>PTS 2nd ed. 1.79</a> <a class='ref ms' id='ms21Bu_859' href='#ms21Bu_859'>Ms 21Bu_859</a><a class='ref msdiv' id='msdiv32' href='#msdiv32'>Msdiv 32</a>Asītihatthamubbedho,<br>
vipassī lokanāyako;<br>
Pabhā niddhāvati tassa,<br>
samantā sattayojane.</p>
<p><a class='ref sc' id='sc33' href='#sc33'>SC 33</a><a class='ref ms' id='ms21Bu_860' href='#ms21Bu_860'>Ms 21Bu_860</a><a class='ref msdiv' id='msdiv33' href='#msdiv33'>Msdiv 33</a>Asītivassasahassāni,<br>
āyu buddhassa tāvade;<br>
Tāvatā tiṭṭhamāno so,<br>
tāresi janataṃ bahuṃ.</p>
<p><a class='ref sc' id='sc34' href='#sc34'>SC 34</a><a class='ref ms' id='ms21Bu_861' href='#ms21Bu_861'>Ms 21Bu_861</a><a class='ref msdiv' id='msdiv34' href='#msdiv34'>Msdiv 34</a>Bahudevamanussānaṃ,<br>
bandhanā parimocayi;<br>
Maggāmaggañca ācikkhi,<br>
avasesaputhujjane.</p>
<p><a class='ref sc' id='sc35' href='#sc35'>SC 35</a><a class='ref pts1ed' id='pts1ed.54' href='#pts1ed.54'>PTS 1st ed. .54</a> <a class='ref ms' id='ms21Bu_862' href='#ms21Bu_862'>Ms 21Bu_862</a><a class='ref msdiv' id='msdiv35' href='#msdiv35'>Msdiv 35</a>Ālokaṃ dassayitvāna,<br>
desetvā amataṃ padaṃ;<br>
Jalitvā aggikkhandhova,<br>
nibbuto so sasāvako.</p>
<p><a class='ref sc' id='sc36' href='#sc36'>SC 36</a><a class='ref ms' id='ms21Bu_863' href='#ms21Bu_863'>Ms 21Bu_863</a><a class='ref msdiv' id='msdiv36' href='#msdiv36'>Msdiv 36</a>Iddhivaraṃ puññavaraṃ,<br>
lakkhaṇañca kusumitaṃ;<br>
Sabbaṃ tamantarahitaṃ,<br>
nanu rittā sabbasaṅkhārā.</p>
<p><a class='ref sc' id='sc37' href='#sc37'>SC 37</a><a class='ref ms' id='ms21Bu_864' href='#ms21Bu_864'>Ms 21Bu_864</a><a class='ref msdiv' id='msdiv37' href='#msdiv37'>Msdiv 37</a>Vipassī jinavaro buddho,<br>
Sumittārāmamhi nibbuto;<br>
Tatthevassa thūpavaro,<br>
Sattayojanamussito”ti. (843)</p>
</blockquote>
<p class='endsutta'><a class='ref sc' id='sc38' href='#sc38'>SC 38</a><a class='ref ms' id='ms21Bu_865' href='#ms21Bu_865'>Ms 21Bu_865</a><span class='var' id='note105' title='vipassibuddhavaṃso (s2, s3)'>Vipassissa bhagavato vaṃso</span> ekūnavīsatimo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
