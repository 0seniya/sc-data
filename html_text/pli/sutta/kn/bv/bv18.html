<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='bv18' lang='pli'>
<header>
<ul>
<li class='division'>Buddhavaṃsa</li>
</ul>
<h1>18. Siddhatthabuddhavaṃsa</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts1ed' id='pts1ed.47' href='#pts1ed.47'>PTS 1st ed. .47</a> <a class='ref pts2ed' id='pts2ed1.68' href='#pts2ed1.68'>PTS 2nd ed. 1.68</a> <a class='ref ms' id='ms21Bu_748' href='#ms21Bu_748'>Ms 21Bu_748</a><a class='ref msdiv' id='msdiv1' href='#msdiv1'>Msdiv 1</a>“Dhammadassissa aparena,<br>
siddhattho nāma nāyako;<br>
Nihanitvā tamaṃ sabbaṃ,<br>
sūriyo abbhuggato yathā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Bu_749' href='#ms21Bu_749'>Ms 21Bu_749</a><a class='ref msdiv' id='msdiv2' href='#msdiv2'>Msdiv 2</a>Sopi patvāna sambodhiṃ,<br>
santārento sadevakaṃ;<br>
Abhivassi dhammameghena,<br>
nibbāpento sadevakaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms21Bu_750' href='#ms21Bu_750'>Ms 21Bu_750</a><a class='ref msdiv' id='msdiv3' href='#msdiv3'>Msdiv 3</a>Tassāpi atulatejassa,<br>
Ahesuṃ abhisamayā tayo;<br>
Koṭisatasahassānaṃ,<br>
Paṭhamābhisamayo ahu.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Bu_751' href='#ms21Bu_751'>Ms 21Bu_751</a><a class='ref msdiv' id='msdiv4' href='#msdiv4'>Msdiv 4</a>Punāparaṃ <span class='var' id='note95' title='bhīmaraṭṭhe (si, s2, s3, pts1) | himaraṭṭhe (mr)'>bhīmarathe</span>,<br>
yadā āhani dundubhiṃ;<br>
Tadā navutikoṭīnaṃ,<br>
dutiyābhisamayo ahu.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Bu_752' href='#ms21Bu_752'>Ms 21Bu_752</a><a class='ref msdiv' id='msdiv5' href='#msdiv5'>Msdiv 5</a>Yadā buddho dhammaṃ desesi,<br>
vebhāre so puruttame;<br>
Tadā navutikoṭīnaṃ,<br>
tatiyābhisamayo ahu.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Bu_753' href='#ms21Bu_753'>Ms 21Bu_753</a><a class='ref msdiv' id='msdiv6' href='#msdiv6'>Msdiv 6</a>Sannipātā tayo āsuṃ,<br>
tasmimpi dvipaduttame;<br>
Khīṇāsavānaṃ vimalānaṃ,<br>
santacittāna tādinaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms21Bu_754' href='#ms21Bu_754'>Ms 21Bu_754</a><a class='ref msdiv' id='msdiv7' href='#msdiv7'>Msdiv 7</a>Koṭisatānaṃ <span class='var' id='note96' title='navutiyā (s2, s3, km)'>navutīnaṃ</span>,<br>
asītiyāpi ca koṭinaṃ;<br>
Ete āsuṃ tayo ṭhānā,<br>
vimalānaṃ samāgame.</p>
<p><a class='ref sc' id='sc8' href='#sc8'>SC 8</a><a class='ref ms' id='ms21Bu_755' href='#ms21Bu_755'>Ms 21Bu_755</a><a class='ref msdiv' id='msdiv8' href='#msdiv8'>Msdiv 8</a>Ahaṃ tena samayena,<br>
maṅgalo nāma tāpaso;<br>
Uggatejo duppasaho,<br>
abhiññābalasamāhito.</p>
<p><a class='ref sc' id='sc9' href='#sc9'>SC 9</a><a class='ref ms' id='ms21Bu_756' href='#ms21Bu_756'>Ms 21Bu_756</a><a class='ref msdiv' id='msdiv9' href='#msdiv9'>Msdiv 9</a>Jambuto <span class='var' id='note97' title='phalamāhatvā (bj, s2, s3, pts1-2)'>phalamānetvā</span>,<br>
siddhatthassa adāsahaṃ;<br>
Paṭiggahetvā sambuddho,<br>
idaṃ vacanamabravi.</p>
<p><a class='ref sc' id='sc10' href='#sc10'>SC 10</a><a class='ref ms' id='ms21Bu_757' href='#ms21Bu_757'>Ms 21Bu_757</a><a class='ref msdiv' id='msdiv10' href='#msdiv10'>Msdiv 10</a>‘Passatha imaṃ tāpasaṃ,<br>
jaṭilaṃ uggatāpanaṃ;<br>
Catunnavutito kappe,<br>
ayaṃ buddho bhavissati.</p>
<p><a class='ref sc' id='sc11' href='#sc11'>SC 11</a><a class='ref ms' id='ms21Bu_758' href='#ms21Bu_758'>Ms 21Bu_758</a><a class='ref msdiv' id='msdiv11' href='#msdiv11'>Msdiv 11</a>Padhānaṃ padahitvāna,<br>
… pe …<br>
hessāma sammukhā imaṃ’.</p>
<p><a class='ref sc' id='sc12' href='#sc12'>SC 12</a><a class='ref ms' id='ms21Bu_759' href='#ms21Bu_759'>Ms 21Bu_759</a><a class='ref msdiv' id='msdiv12' href='#msdiv12'>Msdiv 12</a>Tassāpi vacanaṃ sutvā,<br>
bhiyyo cittaṃ pasādayiṃ;<br>
Uttariṃ vatamadhiṭṭhāsiṃ,<br>
dasapāramipūriyā.</p>
<p><a class='ref sc' id='sc13' href='#sc13'>SC 13</a><a class='ref ms' id='ms21Bu_760' href='#ms21Bu_760'>Ms 21Bu_760</a><a class='ref msdiv' id='msdiv13' href='#msdiv13'>Msdiv 13</a>Vebhāraṃ nāma nagaraṃ,<br>
udeno nāma khattiyo;<br>
Suphassā nāma janikā,<br>
siddhatthassa mahesino.</p>
<p><a class='ref sc' id='sc14' href='#sc14'>SC 14</a><a class='ref pts2ed' id='pts2ed1.69' href='#pts2ed1.69'>PTS 2nd ed. 1.69</a> <a class='ref ms' id='ms21Bu_761' href='#ms21Bu_761'>Ms 21Bu_761</a><a class='ref msdiv' id='msdiv14' href='#msdiv14'>Msdiv 14</a>Dasavassasahassāni,<br>
agāraṃ ajjha so vasi;<br>
Kokāsuppalakokanadā,<br>
tayo pāsādamuttamā.</p>
<p><a class='ref sc' id='sc15' href='#sc15'>SC 15</a><a class='ref ms' id='ms21Bu_762' href='#ms21Bu_762'>Ms 21Bu_762</a><a class='ref msdiv' id='msdiv15' href='#msdiv15'>Msdiv 15</a>Tisoḷasasahassāni,<br>
nāriyo samalaṅkatā;<br>
Somanassā nāma sā nārī,<br>
anūpamo nāma atrajo.</p>
<p><a class='ref sc' id='sc16' href='#sc16'>SC 16</a><a class='ref ms' id='ms21Bu_763' href='#ms21Bu_763'>Ms 21Bu_763</a><a class='ref msdiv' id='msdiv16' href='#msdiv16'>Msdiv 16</a>Nimitte caturo disvā,<br>
sivikāyābhinikkhami;<br>
Anūnadasamāsāni,<br>
padhānaṃ padahī jino.</p>
<p><a class='ref sc' id='sc17' href='#sc17'>SC 17</a><a class='ref pts1ed' id='pts1ed.48' href='#pts1ed.48'>PTS 1st ed. .48</a> <a class='ref ms' id='ms21Bu_764' href='#ms21Bu_764'>Ms 21Bu_764</a><a class='ref msdiv' id='msdiv17' href='#msdiv17'>Msdiv 17</a>Brahmunā yācito santo,<br>
siddhattho lokanāyako;<br>
Vatti cakkaṃ mahāvīro,<br>
migadāye naruttamo.</p>
<p><a class='ref sc' id='sc18' href='#sc18'>SC 18</a><a class='ref ms' id='ms21Bu_765' href='#ms21Bu_765'>Ms 21Bu_765</a><a class='ref msdiv' id='msdiv18' href='#msdiv18'>Msdiv 18</a>Sambalo ca sumitto ca,<br>
ahesuṃ aggasāvakā;<br>
Revato nāmupaṭṭhāko,<br>
siddhatthassa mahesino.</p>
<p><a class='ref sc' id='sc19' href='#sc19'>SC 19</a><a class='ref ms' id='ms21Bu_766' href='#ms21Bu_766'>Ms 21Bu_766</a><a class='ref msdiv' id='msdiv19' href='#msdiv19'>Msdiv 19</a>Sīvalā ca surāmā ca,<br>
ahesuṃ aggasāvikā;<br>
Bodhi tassa bhagavato,<br>
kaṇikāroti vuccati.</p>
<p><a class='ref sc' id='sc20' href='#sc20'>SC 20</a><a class='ref ms' id='ms21Bu_767' href='#ms21Bu_767'>Ms 21Bu_767</a><a class='ref msdiv' id='msdiv20' href='#msdiv20'>Msdiv 20</a>Suppiyo ca samuddo ca,<br>
ahesuṃ aggupaṭṭhakā;<br>
Rammā ceva surammā ca,<br>
ahesuṃ aggupaṭṭhikā.</p>
<p><a class='ref sc' id='sc21' href='#sc21'>SC 21</a><a class='ref ms' id='ms21Bu_768' href='#ms21Bu_768'>Ms 21Bu_768</a><a class='ref msdiv' id='msdiv21' href='#msdiv21'>Msdiv 21</a>So buddho saṭṭhiratanaṃ,<br>
ahosi nabhamuggato;<br>
Kañcanagghiyasaṅkāso,<br>
dasasahassī virocati.</p>
<p><a class='ref sc' id='sc22' href='#sc22'>SC 22</a><a class='ref ms' id='ms21Bu_769' href='#ms21Bu_769'>Ms 21Bu_769</a><a class='ref msdiv' id='msdiv22' href='#msdiv22'>Msdiv 22</a>Sopi buddho asamasamo,<br>
atulo appaṭipuggalo;<br>
Vassasatasahassāni,<br>
loke aṭṭhāsi cakkhumā.</p>
<p><a class='ref sc' id='sc23' href='#sc23'>SC 23</a><a class='ref ms' id='ms21Bu_770' href='#ms21Bu_770'>Ms 21Bu_770</a><a class='ref msdiv' id='msdiv23' href='#msdiv23'>Msdiv 23</a>Vipulaṃ pabhaṃ dassayitvā,<br>
pupphāpetvāna sāvake;<br>
Vilāsetvā samāpatyā,<br>
nibbuto so sasāvako.</p>
<p><a class='ref sc' id='sc24' href='#sc24'>SC 24</a><a class='ref ms' id='ms21Bu_771' href='#ms21Bu_771'>Ms 21Bu_771</a><a class='ref msdiv' id='msdiv24' href='#msdiv24'>Msdiv 24</a>Siddhattho munivaro buddho,<br>
Anomārāmamhi nibbuto;<br>
Tatthevassa thūpavaro,<br>
Catuyojanamuggato”ti. (753)</p>
</blockquote>
<p class='endsutta'><a class='ref sc' id='sc25' href='#sc25'>SC 25</a><a class='ref ms' id='ms21Bu_772' href='#ms21Bu_772'>Ms 21Bu_772</a>Siddhatthassa bhagavato vaṃso soḷasamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
