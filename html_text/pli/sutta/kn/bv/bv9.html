<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='bv9' lang='pli'>
<header>
<ul>
<li class='division'>Buddhavaṃsa</li>
</ul>
<h1><span class='var' id='note57' title='anomadassibuddhavaṃso (bj, s2, s3, pts1-2)' href='#note57' title='anomadassibuddhavaṃso (bj, s2, s3, pts1-2)'>9 Anomadassībuddhavaṃsa</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts1ed' id='pts1ed.29' href='#pts1ed.29'>PTS 1st ed. .29</a> <a class='ref pts2ed' id='pts2ed1.41' href='#pts2ed1.41'>PTS 2nd ed. 1.41</a> <a class='ref ms' id='ms21Bu_472' href='#ms21Bu_472'>Ms 21Bu_472</a><a class='ref msdiv' id='msdiv1' href='#msdiv1'>Msdiv 1</a>“Sobhitassa aparena,<br>
Sambuddho dvipaduttamo;<br>
Anomadassī amitayaso,<br>
Tejassī duratikkamo.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Bu_473' href='#ms21Bu_473'>Ms 21Bu_473</a><a class='ref msdiv' id='msdiv2' href='#msdiv2'>Msdiv 2</a>So chetvā bandhanaṃ sabbaṃ,<br>
viddhaṃsetvā tayo bhave;<br>
Anivattigamanaṃ maggaṃ,<br>
desesi devamānuse.</p>
<p><a class='ref sc' id='sc3' href='#sc3'>SC 3</a><a class='ref ms' id='ms21Bu_474' href='#ms21Bu_474'>Ms 21Bu_474</a><a class='ref msdiv' id='msdiv3' href='#msdiv3'>Msdiv 3</a>Sāgarova asaṅkhobbho,<br>
pabbatova durāsado;<br>
Ākāsova ananto so,<br>
sālarājāva phullito.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Bu_475' href='#ms21Bu_475'>Ms 21Bu_475</a><a class='ref msdiv' id='msdiv4' href='#msdiv4'>Msdiv 4</a>Dassanenapi taṃ buddhaṃ,<br>
tositā honti pāṇino;<br>
Byāharantaṃ giraṃ sutvā,<br>
amataṃ pāpuṇanti te.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Bu_476' href='#ms21Bu_476'>Ms 21Bu_476</a><a class='ref msdiv' id='msdiv5' href='#msdiv5'>Msdiv 5</a>Dhammābhisamayo tassa,<br>
Iddho phīto tadā ahu;<br>
Koṭisatāni abhisamiṃsu,<br>
Paṭhame dhammadesane.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Bu_477' href='#ms21Bu_477'>Ms 21Bu_477</a><a class='ref msdiv' id='msdiv6' href='#msdiv6'>Msdiv 6</a>Tato paraṃ abhisamaye,<br>
Vassante dhammavuṭṭhiyo;<br>
Asītikoṭiyobhisamiṃsu,<br>
Dutiye dhammadesane.</p>
<p><a class='ref sc' id='sc7' href='#sc7'>SC 7</a><a class='ref ms' id='ms21Bu_478' href='#ms21Bu_478'>Ms 21Bu_478</a><a class='ref msdiv' id='msdiv7' href='#msdiv7'>Msdiv 7</a>Tatoparañhi vassante,<br>
tappayante ca pāṇinaṃ;<br>
Aṭṭhasattatikoṭīnaṃ,<br>
tatiyābhisamayo ahu.</p>
<p><a class='ref sc' id='sc8' href='#sc8'>SC 8</a><a class='ref ms' id='ms21Bu_479' href='#ms21Bu_479'>Ms 21Bu_479</a><a class='ref msdiv' id='msdiv8' href='#msdiv8'>Msdiv 8</a>Sannipātā tayo āsuṃ,<br>
tassāpi ca mahesino;<br>
Abhiññābalappattānaṃ,<br>
pupphitānaṃ vimuttiyā.</p>
<p><a class='ref sc' id='sc9' href='#sc9'>SC 9</a><a class='ref ms' id='ms21Bu_480' href='#ms21Bu_480'>Ms 21Bu_480</a><a class='ref msdiv' id='msdiv9' href='#msdiv9'>Msdiv 9</a>Aṭṭhasatasahassānaṃ,<br>
sannipāto tadā ahu;<br>
Pahīnamadamohānaṃ,<br>
santacittāna tādinaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms21Bu_481' href='#ms21Bu_481'>Ms 21Bu_481</a><a class='ref msdiv' id='msdiv10' href='#msdiv10'>Msdiv 10</a>Sattasatasahassānaṃ,<br>
dutiyo āsi samāgamo;<br>
Anaṅgaṇānaṃ virajānaṃ,<br>
upasantāna tādinaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms21Bu_482' href='#ms21Bu_482'>Ms 21Bu_482</a><a class='ref msdiv' id='msdiv11' href='#msdiv11'>Msdiv 11</a>Channaṃ satasahassānaṃ,<br>
tatiyo āsi samāgamo;<br>
Abhiññābalappattānaṃ,<br>
nibbutānaṃ tapassinaṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms21Bu_483' href='#ms21Bu_483'>Ms 21Bu_483</a><a class='ref msdiv' id='msdiv12' href='#msdiv12'>Msdiv 12</a>Ahaṃ tena samayena,<br>
yakkho āsiṃ mahiddhiko;<br>
Nekānaṃ yakkhakoṭīnaṃ,<br>
vasavattimhi issaro.</p>
<p><a class='ref sc' id='sc13' href='#sc13'>SC 13</a><a class='ref ms' id='ms21Bu_484' href='#ms21Bu_484'>Ms 21Bu_484</a><a class='ref msdiv' id='msdiv13' href='#msdiv13'>Msdiv 13</a>Tadāpi taṃ buddhavaraṃ,<br>
upagantvā mahesinaṃ;<br>
Annapānena tappesiṃ,<br>
sasaṃghaṃ lokanāyakaṃ.</p>
<p><a class='ref sc' id='sc14' href='#sc14'>SC 14</a><a class='ref pts2ed' id='pts2ed1.42' href='#pts2ed1.42'>PTS 2nd ed. 1.42</a> <a class='ref ms' id='ms21Bu_485' href='#ms21Bu_485'>Ms 21Bu_485</a><a class='ref msdiv' id='msdiv14' href='#msdiv14'>Msdiv 14</a>Sopi maṃ tadā byākāsi,<br>
visuddhanayano muni;<br>
‘Aparimeyyito kappe,<br>
ayaṃ buddho bhavissati.</p>
<p><a class='ref sc' id='sc15' href='#sc15'>SC 15</a><a class='ref ms' id='ms21Bu_486' href='#ms21Bu_486'>Ms 21Bu_486</a><a class='ref msdiv' id='msdiv15' href='#msdiv15'>Msdiv 15</a>Padhānaṃ padahitvāna,<br>
… pe …<br>
hessāma sammukhā imaṃ’.</p>
<p><a class='ref sc' id='sc16' href='#sc16'>SC 16</a><a class='ref ms' id='ms21Bu_487' href='#ms21Bu_487'>Ms 21Bu_487</a><a class='ref msdiv' id='msdiv16' href='#msdiv16'>Msdiv 16</a>Tassāpi vacanaṃ sutvā,<br>
haṭṭho saṃviggamānaso;<br>
Uttariṃ vatamadhiṭṭhāsiṃ,<br>
dasapāramipūriyā.</p>
<p><a class='ref sc' id='sc17' href='#sc17'>SC 17</a><a class='ref pts1ed' id='pts1ed.30' href='#pts1ed.30'>PTS 1st ed. .30</a> <a class='ref ms' id='ms21Bu_488' href='#ms21Bu_488'>Ms 21Bu_488</a><a class='ref msdiv' id='msdiv17' href='#msdiv17'>Msdiv 17</a>Nagaraṃ candavatī nāma,<br>
yasavā nāma khattiyo;<br>
Mātā yasodharā nāma,<br>
anomadassissa satthuno.</p>
<p><a class='ref sc' id='sc18' href='#sc18'>SC 18</a><a class='ref ms' id='ms21Bu_489' href='#ms21Bu_489'>Ms 21Bu_489</a><a class='ref msdiv' id='msdiv18' href='#msdiv18'>Msdiv 18</a>Dasavassasahassāni,<br>
agāraṃ ajjha so vasi;<br>
Sirī upasirī vaḍḍho,<br>
tayo pāsādamuttamā.</p>
<p><a class='ref sc' id='sc19' href='#sc19'>SC 19</a><a class='ref ms' id='ms21Bu_490' href='#ms21Bu_490'>Ms 21Bu_490</a><a class='ref msdiv' id='msdiv19' href='#msdiv19'>Msdiv 19</a>Tevīsatisahassāni,<br>
nāriyo samalaṅkatā;<br>
Sirimā nāma sā nārī,<br>
upavāṇo nāma atrajo.</p>
<p><a class='ref sc' id='sc20' href='#sc20'>SC 20</a><a class='ref ms' id='ms21Bu_491' href='#ms21Bu_491'>Ms 21Bu_491</a><a class='ref msdiv' id='msdiv20' href='#msdiv20'>Msdiv 20</a>Nimitte caturo disvā,<br>
sivikāyābhinikkhami;<br>
Anūnadasamāsāni,<br>
padhānaṃ padahī jino.</p>
<p><a class='ref sc' id='sc21' href='#sc21'>SC 21</a><a class='ref ms' id='ms21Bu_492' href='#ms21Bu_492'>Ms 21Bu_492</a><a class='ref msdiv' id='msdiv21' href='#msdiv21'>Msdiv 21</a>Brahmunā yācito santo,<br>
anomadassī mahāmuni;<br>
Vatti cakkaṃ mahāvīro,<br>
uyyāne so <span class='var' id='note58' title='sudassanuyyānamuttame (s2, s3, km)' href='#note58' title='sudassanuyyānamuttame (s2, s3, km)'>sudassane</span>.</p>
<p><a class='ref sc' id='sc22' href='#sc22'>SC 22</a><a class='ref ms' id='ms21Bu_493' href='#ms21Bu_493'>Ms 21Bu_493</a><a class='ref msdiv' id='msdiv22' href='#msdiv22'>Msdiv 22</a>Nisabho ca <span class='var' id='note59' title='asoko ca (bj, pts1-2)' href='#note59' title='asoko ca (bj, pts1-2)'>anomo ca</span>,<br>
ahesuṃ aggasāvakā;<br>
Varuṇo nāmupaṭṭhāko,<br>
anomadassissa satthuno.</p>
<p><a class='ref sc' id='sc23' href='#sc23'>SC 23</a><a class='ref ms' id='ms21Bu_494' href='#ms21Bu_494'>Ms 21Bu_494</a><a class='ref msdiv' id='msdiv23' href='#msdiv23'>Msdiv 23</a>Sundarī ca sumanā ca,<br>
ahesuṃ aggasāvikā;<br>
Bodhi tassa bhagavato,<br>
ajjunoti pavuccati.</p>
<p><a class='ref sc' id='sc24' href='#sc24'>SC 24</a><a class='ref ms' id='ms21Bu_495' href='#ms21Bu_495'>Ms 21Bu_495</a><a class='ref msdiv' id='msdiv24' href='#msdiv24'>Msdiv 24</a>Nandivaḍḍho sirivaḍḍho,<br>
ahesuṃ aggupaṭṭhakā;<br>
Uppalā ceva padumā ca,<br>
ahesuṃ aggupaṭṭhikā.</p>
<p><a class='ref sc' id='sc25' href='#sc25'>SC 25</a><a class='ref ms' id='ms21Bu_496' href='#ms21Bu_496'>Ms 21Bu_496</a><a class='ref msdiv' id='msdiv25' href='#msdiv25'>Msdiv 25</a>Aṭṭhapaṇṇāsaratanaṃ,<br>
accuggato mahāmuni;<br>
Pabhā niddhāvatī tassa,<br>
sataraṃsīva uggato.</p>
<p><a class='ref sc' id='sc26' href='#sc26'>SC 26</a><a class='ref ms' id='ms21Bu_497' href='#ms21Bu_497'>Ms 21Bu_497</a><a class='ref msdiv' id='msdiv26' href='#msdiv26'>Msdiv 26</a>Vassasatasahassāni,<br>
āyu vijjati tāvade;<br>
Tāvatā tiṭṭhamāno so,<br>
tāresi janataṃ bahuṃ.</p>
<p><a class='ref sc' id='sc27' href='#sc27'>SC 27</a><a class='ref ms' id='ms21Bu_498' href='#ms21Bu_498'>Ms 21Bu_498</a><a class='ref msdiv' id='msdiv27' href='#msdiv27'>Msdiv 27</a>Supupphitaṃ pāvacanaṃ,<br>
arahantehi tādihi;<br>
Vītarāgehi vimalehi,<br>
sobhittha jinasāsanaṃ.</p>
<p><a class='ref sc' id='sc28' href='#sc28'>SC 28</a><a class='ref ms' id='ms21Bu_499' href='#ms21Bu_499'>Ms 21Bu_499</a><a class='ref msdiv' id='msdiv28' href='#msdiv28'>Msdiv 28</a>So ca satthā amitayaso,<br>
Yugāni tāni atuliyāni;<br>
Sabbaṃ tamantarahitaṃ,<br>
Nanu rittā sabbasaṅkhārā.</p>
<p><a class='ref sc' id='sc29' href='#sc29'>SC 29</a><a class='ref pts2ed' id='pts2ed1.43' href='#pts2ed1.43'>PTS 2nd ed. 1.43</a> <a class='ref ms' id='ms21Bu_500' href='#ms21Bu_500'>Ms 21Bu_500</a><a class='ref msdiv' id='msdiv29' href='#msdiv29'>Msdiv 29</a>Anomadassī jino satthā,<br>
Dhammārāmamhi nibbuto;<br>
Tatthevassa jinathūpo,<br>
Ubbedho pañcavīsatī”ti. (491)</p>
</blockquote>
<p class='endsutta'><a class='ref sc' id='sc30' href='#sc30'>SC 30</a><a class='ref ms' id='ms21Bu_501' href='#ms21Bu_501'>Ms 21Bu_501</a><span class='var' id='note60' title='anomadassībuddhavaṃso (bj) | anomadassibuddhavaṃso (s2, s3)' href='#note60' title='anomadassībuddhavaṃso (bj) | anomadassibuddhavaṃso (s2, s3)'>Anomadassissa bhagavato vaṃso</span> sattamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
