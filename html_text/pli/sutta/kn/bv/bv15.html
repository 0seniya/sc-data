<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='bv15' lang='pli'>
<header>
<ul>
<li class='division'>Buddhavaṃsa</li>
</ul>
<h1><span class='var' id='note80' title='piyadassibuddhavaṃso (pts1-2)' href='#note80' title='piyadassibuddhavaṃso (pts1-2)'>15 Piyadassībuddhavaṃsa</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts2ed' id='pts2ed1.59' href='#pts2ed1.59'>PTS 2nd ed. 1.59</a> <a class='ref ms' id='ms21Bu_667' href='#ms21Bu_667'>Ms 21Bu_667</a><a class='ref msdiv' id='msdiv1' href='#msdiv1'>Msdiv 1</a>“Sujātassa aparena,<br>
sayambhū lokanāyako;<br>
Durāsado asamasamo,<br>
piyadassī mahāyaso.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Bu_668' href='#ms21Bu_668'>Ms 21Bu_668</a><a class='ref msdiv' id='msdiv2' href='#msdiv2'>Msdiv 2</a>Sopi buddho amitayaso,<br>
ādiccova virocati;<br>
Sabbaṃ tamaṃ nihantvāna,<br>
dhammacakkaṃ pavattayi.</p>
<p><a class='ref sc' id='sc3' href='#sc3'>SC 3</a><a class='ref ms' id='ms21Bu_669' href='#ms21Bu_669'>Ms 21Bu_669</a><a class='ref msdiv' id='msdiv3' href='#msdiv3'>Msdiv 3</a>Tassāpi atulatejassa,<br>
Ahesuṃ abhisamayā tayo;<br>
Koṭisatasahassānaṃ,<br>
Paṭhamābhisamayo ahu.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Bu_670' href='#ms21Bu_670'>Ms 21Bu_670</a><a class='ref msdiv' id='msdiv4' href='#msdiv4'>Msdiv 4</a>Sudassano devarājā,<br>
micchādiṭṭhimarocayi;<br>
Tassa diṭṭhiṃ vinodento,<br>
satthā dhammamadesayi.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Bu_671' href='#ms21Bu_671'>Ms 21Bu_671</a><a class='ref msdiv' id='msdiv5' href='#msdiv5'>Msdiv 5</a>Janasannipāto atulo,<br>
mahāsannipatī tadā;<br>
Navutikoṭisahassānaṃ,<br>
dutiyābhisamayo ahu.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Bu_672' href='#ms21Bu_672'>Ms 21Bu_672</a><a class='ref msdiv' id='msdiv6' href='#msdiv6'>Msdiv 6</a>Yadā doṇamukhaṃ hatthiṃ,<br>
vinesi narasārathi;<br>
Asītikoṭisahassānaṃ,<br>
tatiyābhisamayo ahu.</p>
<p><a class='ref sc' id='sc7' href='#sc7'>SC 7</a><a class='ref ms' id='ms21Bu_673' href='#ms21Bu_673'>Ms 21Bu_673</a><a class='ref msdiv' id='msdiv7' href='#msdiv7'>Msdiv 7</a>Sannipātā tayo āsuṃ,<br>
tassāpi piyadassino;<br>
Koṭisatasahassānaṃ,<br>
paṭhamo āsi samāgamo.</p>
<p><a class='ref sc' id='sc8' href='#sc8'>SC 8</a><a class='ref ms' id='ms21Bu_674' href='#ms21Bu_674'>Ms 21Bu_674</a><a class='ref msdiv' id='msdiv8' href='#msdiv8'>Msdiv 8</a>Tato paraṃ navutikoṭī,<br>
samiṃsu ekato munī;<br>
Tatiye sannipātamhi,<br>
asītikoṭiyo ahū.</p>
<p><a class='ref sc' id='sc9' href='#sc9'>SC 9</a><a class='ref ms' id='ms21Bu_675' href='#ms21Bu_675'>Ms 21Bu_675</a><a class='ref msdiv' id='msdiv9' href='#msdiv9'>Msdiv 9</a>Ahaṃ tena samayena,<br>
kassapo nāma <span class='var' id='note81' title='māṇavo (s2, s3, km, mr)' href='#note81' title='māṇavo (s2, s3, km, mr)'>brāhmaṇo</span>;<br>
Ajjhāyako mantadharo,<br>
tiṇṇaṃ vedāna pāragū.</p>
<p><a class='ref sc' id='sc10' href='#sc10'>SC 10</a><a class='ref ms' id='ms21Bu_676' href='#ms21Bu_676'>Ms 21Bu_676</a><a class='ref msdiv' id='msdiv10' href='#msdiv10'>Msdiv 10</a>Tassa dhammaṃ suṇitvāna,<br>
pasādaṃ janayiṃ ahaṃ;<br>
Koṭisatasahassehi,<br>
saṃghārāmaṃ amāpayiṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms21Bu_677' href='#ms21Bu_677'>Ms 21Bu_677</a><a class='ref msdiv' id='msdiv11' href='#msdiv11'>Msdiv 11</a>Tassa datvāna ārāmaṃ,<br>
haṭṭho saṃviggamānaso;<br>
<span class='var' id='note82' title='saraṇaṃ pañcasīlañca (bj, pts1-2)' href='#note82' title='saraṇaṃ pañcasīlañca (bj, pts1-2)'>Saraṇe pañca sīle ca</span>,<br>
daḷhaṃ katvā samādiyiṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms21Bu_678' href='#ms21Bu_678'>Ms 21Bu_678</a><a class='ref msdiv' id='msdiv12' href='#msdiv12'>Msdiv 12</a>Sopi maṃ buddho byākāsi,<br>
saṃghamajjhe nisīdiya;<br>
‘Aṭṭhārase kappasate,<br>
ayaṃ buddho bhavissati.</p>
<p><a class='ref sc' id='sc13' href='#sc13'>SC 13</a><a class='ref pts1ed' id='pts1ed.42' href='#pts1ed.42'>PTS 1st ed. .42</a> <a class='ref ms' id='ms21Bu_679' href='#ms21Bu_679'>Ms 21Bu_679</a><a class='ref msdiv' id='msdiv13' href='#msdiv13'>Msdiv 13</a>Padhānaṃ padahitvāna,<br>
… pe …<br>
hessāma sammukhā imaṃ’.</p>
<p><a class='ref sc' id='sc14' href='#sc14'>SC 14</a><a class='ref ms' id='ms21Bu_680' href='#ms21Bu_680'>Ms 21Bu_680</a><a class='ref msdiv' id='msdiv14' href='#msdiv14'>Msdiv 14</a>Tassāpi vacanaṃ sutvā,<br>
bhiyyo cittaṃ pasādayiṃ;<br>
Uttariṃ vatamadhiṭṭhāsiṃ,<br>
dasapāramipūriyā.</p>
<p><a class='ref sc' id='sc15' href='#sc15'>SC 15</a><a class='ref pts2ed' id='pts2ed1.60' href='#pts2ed1.60'>PTS 2nd ed. 1.60</a> <a class='ref ms' id='ms21Bu_681' href='#ms21Bu_681'>Ms 21Bu_681</a><a class='ref msdiv' id='msdiv15' href='#msdiv15'>Msdiv 15</a>Sudhaññaṃ nāma nagaraṃ,<br>
sudatto nāma khattiyo;<br>
Candā nāmāsi janikā,<br>
piyadassissa satthuno.</p>
<p><a class='ref sc' id='sc16' href='#sc16'>SC 16</a><a class='ref ms' id='ms21Bu_682' href='#ms21Bu_682'>Ms 21Bu_682</a><a class='ref msdiv' id='msdiv16' href='#msdiv16'>Msdiv 16</a>Navavassasahassāni,<br>
Agāraṃ ajjha so vasi;<br>
Sunimmalavimalagiriguhā,<br>
Tayo pāsādamuttamā.</p>
<p><a class='ref sc' id='sc17' href='#sc17'>SC 17</a><a class='ref ms' id='ms21Bu_683' href='#ms21Bu_683'>Ms 21Bu_683</a><a class='ref msdiv' id='msdiv17' href='#msdiv17'>Msdiv 17</a>Tettiṃsasahassāni ca,<br>
Nāriyo samalaṅkatā;<br>
Vimalā nāma nārī ca,<br>
Kañcanāveḷo nāma atrajo.</p>
<p><a class='ref sc' id='sc18' href='#sc18'>SC 18</a><a class='ref ms' id='ms21Bu_684' href='#ms21Bu_684'>Ms 21Bu_684</a><a class='ref msdiv' id='msdiv18' href='#msdiv18'>Msdiv 18</a>Nimitte caturo disvā,<br>
rathayānena nikkhami;<br>
Chamāsaṃ padhānacāraṃ,<br>
acarī purisuttamo.</p>
<p><a class='ref sc' id='sc19' href='#sc19'>SC 19</a><a class='ref ms' id='ms21Bu_685' href='#ms21Bu_685'>Ms 21Bu_685</a><a class='ref msdiv' id='msdiv19' href='#msdiv19'>Msdiv 19</a>Brahmunā yācito santo,<br>
piyadassī mahāmuni;<br>
Vatti cakkaṃ mahāvīro,<br>
usabhuyyāne manorame.</p>
<p><a class='ref sc' id='sc20' href='#sc20'>SC 20</a><a class='ref ms' id='ms21Bu_686' href='#ms21Bu_686'>Ms 21Bu_686</a><a class='ref msdiv' id='msdiv20' href='#msdiv20'>Msdiv 20</a>Pālito sabbadassī ca,<br>
ahesuṃ aggasāvakā;<br>
Sobhito nāmupaṭṭhāko,<br>
piyadassissa satthuno.</p>
<p><a class='ref sc' id='sc21' href='#sc21'>SC 21</a><a class='ref ms' id='ms21Bu_687' href='#ms21Bu_687'>Ms 21Bu_687</a><a class='ref msdiv' id='msdiv21' href='#msdiv21'>Msdiv 21</a>Sujātā dhammadinnā ca,<br>
ahesuṃ aggasāvikā;<br>
Bodhi tassa bhagavato,<br>
kakudhoti pavuccati.</p>
<p><a class='ref sc' id='sc22' href='#sc22'>SC 22</a><a class='ref ms' id='ms21Bu_688' href='#ms21Bu_688'>Ms 21Bu_688</a><a class='ref msdiv' id='msdiv22' href='#msdiv22'>Msdiv 22</a>Sandhako dhammako ceva,<br>
ahesuṃ aggupaṭṭhakā;<br>
Visākhā dhammadinnā ca,<br>
ahesuṃ aggupaṭṭhikā.</p>
<p><a class='ref sc' id='sc23' href='#sc23'>SC 23</a><a class='ref ms' id='ms21Bu_689' href='#ms21Bu_689'>Ms 21Bu_689</a><a class='ref msdiv' id='msdiv23' href='#msdiv23'>Msdiv 23</a>Sopi buddho amitayaso,<br>
dvattiṃsavaralakkhaṇo;<br>
Asītihatthamubbedho,<br>
sālarājāva dissati.</p>
<p><a class='ref sc' id='sc24' href='#sc24'>SC 24</a><a class='ref ms' id='ms21Bu_690' href='#ms21Bu_690'>Ms 21Bu_690</a><a class='ref msdiv' id='msdiv24' href='#msdiv24'>Msdiv 24</a>Aggicandasūriyānaṃ,<br>
natthi tādisikā pabhā;<br>
Yathā ahu pabhā tassa,<br>
asamassa mahesino.</p>
<p><a class='ref sc' id='sc25' href='#sc25'>SC 25</a><a class='ref ms' id='ms21Bu_691' href='#ms21Bu_691'>Ms 21Bu_691</a><a class='ref msdiv' id='msdiv25' href='#msdiv25'>Msdiv 25</a>Tassāpi devadevassa,<br>
āyu tāvatakaṃ ahu;<br>
Navutivassasahassāni,<br>
loke aṭṭhāsi cakkhumā.</p>
<p><a class='ref sc' id='sc26' href='#sc26'>SC 26</a><a class='ref ms' id='ms21Bu_692' href='#ms21Bu_692'>Ms 21Bu_692</a><a class='ref msdiv' id='msdiv26' href='#msdiv26'>Msdiv 26</a>Sopi buddho asamasamo,<br>
Yugānipi tāni atuliyāni;<br>
Sabbaṃ tamantarahitaṃ,<br>
Nanu rittā sabbasaṅkhārā.</p>
<p><a class='ref sc' id='sc27' href='#sc27'>SC 27</a><a class='ref ms' id='ms21Bu_693' href='#ms21Bu_693'>Ms 21Bu_693</a><a class='ref msdiv' id='msdiv27' href='#msdiv27'>Msdiv 27</a>Piyadassī munivaro,<br>
Assatthārāmamhi nibbuto;<br>
Tatthevassa jinathūpo,<br>
Tīṇiyojanamuggato”ti. (678)</p>
</blockquote>
<p class='endsutta'><a class='ref sc' id='sc28' href='#sc28'>SC 28</a><a class='ref ms' id='ms21Bu_694' href='#ms21Bu_694'>Ms 21Bu_694</a><span class='var' id='note83' title='piyadassibuddhavaṃso (s2, s3)' href='#note83' title='piyadassibuddhavaṃso (s2, s3)'>Piyadassissa bhagavato vaṃso</span> terasamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
