<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='bv19' lang='pli'>
<header>
<ul>
<li class='division'>Buddhavaṃsa</li>
</ul>
<h1>19. Tissabuddhavaṃsa</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref pts2ed' id='pts2ed1.71'>PTS 2nd ed. 1.71</a> <a class='ref ms' id='ms21Bu_773'>Ms 21Bu_773</a><a class='ref msdiv' id='msdiv1' href='#sc1'>SC 1</a><a class='ref pts2ed' id='pts2ed1.71'>PTS 2nd ed. 1.71</a> <a class='ref ms' id='ms21Bu_773'>Ms 21Bu_773</a><a class='ref msdiv' id='msdiv1'>Msdiv 1</a>“Siddhatthassa aparena,<br>
Asamo appaṭipuggalo;<br>
Anantatejo amitayaso,<br>
Tisso lokagganāyako.</p>
<p><a class='ref sc' id='sc2'>SC 2</a><a class='ref ms' id='ms21Bu_774'>Ms 21Bu_774</a><a class='ref msdiv' id='msdiv2' href='#sc2'>SC 2</a><a class='ref ms' id='ms21Bu_774'>Ms 21Bu_774</a><a class='ref msdiv' id='msdiv2'>Msdiv 2</a>Tamandhakāraṃ vidhamitvā,<br>
obhāsetvā sadevakaṃ;<br>
Anukampako mahāvīro,<br>
loke uppajji cakkhumā.</p>
<p><a class='ref sc' id='sc3'>SC 3</a><a class='ref ms' id='ms21Bu_775'>Ms 21Bu_775</a><a class='ref msdiv' id='msdiv3' href='#sc3'>SC 3</a><a class='ref ms' id='ms21Bu_775'>Ms 21Bu_775</a><a class='ref msdiv' id='msdiv3'>Msdiv 3</a>Tassāpi atulā iddhi,<br>
atulaṃ sīlaṃ samādhi ca;<br>
Sabbattha pāramiṃ gantvā,<br>
dhammacakkaṃ pavattayi.</p>
<p><a class='ref sc' id='sc4'>SC 4</a><a class='ref ms' id='ms21Bu_776'>Ms 21Bu_776</a><a class='ref msdiv' id='msdiv4' href='#sc4'>SC 4</a><a class='ref ms' id='ms21Bu_776'>Ms 21Bu_776</a><a class='ref msdiv' id='msdiv4'>Msdiv 4</a>So buddho dasasahassimhi,<br>
Viññāpesi giraṃ suciṃ;<br>
Koṭisatāni abhisamiṃsu,<br>
Paṭhame dhammadesane.</p>
<p><a class='ref sc' id='sc5'>SC 5</a><a class='ref ms' id='ms21Bu_777'>Ms 21Bu_777</a><a class='ref msdiv' id='msdiv5' href='#sc5'>SC 5</a><a class='ref ms' id='ms21Bu_777'>Ms 21Bu_777</a><a class='ref msdiv' id='msdiv5'>Msdiv 5</a>Dutiyo navutikoṭīnaṃ,<br>
tatiyo saṭṭhikoṭiyo;<br>
Bandhanāto pamocesi,<br>
<span class='var' id='note98' title='sampatte (s2, s3, pts1-2, mr)' href='#note98' title='sampatte (s2, s3, pts1-2, mr)'>satte</span> naramarū tadā.</p>
<p><a class='ref sc' id='sc6'>SC 6</a><a class='ref ms' id='ms21Bu_778'>Ms 21Bu_778</a><a class='ref msdiv' id='msdiv6' href='#sc6'>SC 6</a><a class='ref ms' id='ms21Bu_778'>Ms 21Bu_778</a><a class='ref msdiv' id='msdiv6'>Msdiv 6</a>Sannipātā tayo āsuṃ,<br>
tisse lokagganāyake;<br>
Khīṇāsavānaṃ vimalānaṃ,<br>
santacittāna tādinaṃ.</p>
<p><a class='ref sc' id='sc7'>SC 7</a><a class='ref ms' id='ms21Bu_779'>Ms 21Bu_779</a><a class='ref msdiv' id='msdiv7' href='#sc7'>SC 7</a><a class='ref ms' id='ms21Bu_779'>Ms 21Bu_779</a><a class='ref msdiv' id='msdiv7'>Msdiv 7</a>Khīṇāsavasatasahassānaṃ,<br>
Paṭhamo āsi samāgamo;<br>
Navutisatasahassānaṃ,<br>
Dutiyo āsi samāgamo.</p>
<p><a class='ref sc' id='sc8'>SC 8</a><a class='ref pts1ed' id='pts1ed.49'>PTS 1st ed. .49</a> <a class='ref ms' id='ms21Bu_780'>Ms 21Bu_780</a><a class='ref msdiv' id='msdiv8' href='#sc8'>SC 8</a><a class='ref pts1ed' id='pts1ed.49'>PTS 1st ed. .49</a> <a class='ref ms' id='ms21Bu_780'>Ms 21Bu_780</a><a class='ref msdiv' id='msdiv8'>Msdiv 8</a>Asītisatasahassānaṃ,<br>
tatiyo āsi samāgamo;<br>
Khīṇāsavānaṃ vimalānaṃ,<br>
pupphitānaṃ vimuttiyā.</p>
<p><a class='ref sc' id='sc9'>SC 9</a><a class='ref ms' id='ms21Bu_781'>Ms 21Bu_781</a><a class='ref msdiv' id='msdiv9' href='#sc9'>SC 9</a><a class='ref ms' id='ms21Bu_781'>Ms 21Bu_781</a><a class='ref msdiv' id='msdiv9'>Msdiv 9</a>Ahaṃ tena samayena,<br>
sujāto nāma khattiyo;<br>
Mahābhogaṃ chaḍḍayitvā,<br>
pabbajiṃ isipabbajaṃ.</p>
<p><a class='ref sc' id='sc10'>SC 10</a><a class='ref ms' id='ms21Bu_782'>Ms 21Bu_782</a><a class='ref msdiv' id='msdiv10' href='#sc10'>SC 10</a><a class='ref ms' id='ms21Bu_782'>Ms 21Bu_782</a><a class='ref msdiv' id='msdiv10'>Msdiv 10</a>Mayi pabbajite sante,<br>
uppajji lokanāyako;<br>
Buddhoti saddaṃ sutvāna,<br>
pīti me upapajjatha.</p>
<p><a class='ref sc' id='sc11'>SC 11</a><a class='ref ms' id='ms21Bu_783'>Ms 21Bu_783</a><a class='ref msdiv' id='msdiv11' href='#sc11'>SC 11</a><a class='ref ms' id='ms21Bu_783'>Ms 21Bu_783</a><a class='ref msdiv' id='msdiv11'>Msdiv 11</a>Dibbaṃ mandāravaṃ pupphaṃ,<br>
padumaṃ pārichattakaṃ;<br>
Ubho hatthehi paggayha,<br>
dhunamāno upāgamiṃ.</p>
<p><a class='ref sc' id='sc12'>SC 12</a><a class='ref ms' id='ms21Bu_784'>Ms 21Bu_784</a><a class='ref msdiv' id='msdiv12' href='#sc12'>SC 12</a><a class='ref ms' id='ms21Bu_784'>Ms 21Bu_784</a><a class='ref msdiv' id='msdiv12'>Msdiv 12</a>Catuvaṇṇaparivutaṃ,<br>
tissaṃ lokagganāyakaṃ;<br>
Tamahaṃ pupphaṃ gahetvā,<br>
matthake dhārayiṃ jinaṃ.</p>
<p><a class='ref sc' id='sc13'>SC 13</a><a class='ref ms' id='ms21Bu_785'>Ms 21Bu_785</a><a class='ref msdiv' id='msdiv13' href='#sc13'>SC 13</a><a class='ref ms' id='ms21Bu_785'>Ms 21Bu_785</a><a class='ref msdiv' id='msdiv13'>Msdiv 13</a>Sopi maṃ buddho byākāsi,<br>
janamajjhe nisīdiya;<br>
‘Dvenavute ito kappe,<br>
ayaṃ buddho bhavissati.</p>
<p><a class='ref sc' id='sc14'>SC 14</a><a class='ref pts2ed' id='pts2ed1.72'>PTS 2nd ed. 1.72</a> <a class='ref ms' id='ms21Bu_786'>Ms 21Bu_786</a><a class='ref msdiv' id='msdiv14' href='#sc14'>SC 14</a><a class='ref pts2ed' id='pts2ed1.72'>PTS 2nd ed. 1.72</a> <a class='ref ms' id='ms21Bu_786'>Ms 21Bu_786</a><a class='ref msdiv' id='msdiv14'>Msdiv 14</a>Padhānaṃ padahitvāna,<br>
… pe …<br>
hessāma sammukhā imaṃ’.</p>
<p><a class='ref sc' id='sc15'>SC 15</a><a class='ref ms' id='ms21Bu_787'>Ms 21Bu_787</a><a class='ref msdiv' id='msdiv15' href='#sc15'>SC 15</a><a class='ref ms' id='ms21Bu_787'>Ms 21Bu_787</a><a class='ref msdiv' id='msdiv15'>Msdiv 15</a>Tassāpi vacanaṃ sutvā,<br>
bhiyyo cittaṃ pasādayiṃ;<br>
Uttariṃ vatamadhiṭṭhāsiṃ,<br>
dasapāramipūriyā.</p>
<p><a class='ref sc' id='sc16'>SC 16</a><a class='ref ms' id='ms21Bu_788'>Ms 21Bu_788</a><a class='ref msdiv' id='msdiv16' href='#sc16'>SC 16</a><a class='ref ms' id='ms21Bu_788'>Ms 21Bu_788</a><a class='ref msdiv' id='msdiv16'>Msdiv 16</a>Khemakaṃ nāma nagaraṃ,<br>
janasandho nāma khattiyo;<br>
Padumā nāma janikā,<br>
tissassa ca mahesino.</p>
<p><a class='ref sc' id='sc17'>SC 17</a><a class='ref ms' id='ms21Bu_789'>Ms 21Bu_789</a><a class='ref msdiv' id='msdiv17' href='#sc17'>SC 17</a><a class='ref ms' id='ms21Bu_789'>Ms 21Bu_789</a><a class='ref msdiv' id='msdiv17'>Msdiv 17</a>Sattavassasahassāni,<br>
Agāraṃ ajjha so vasi;<br>
<span class='var' id='note99' title='guṇaselānādiyanisabho (s2, s3) | guhāsela-nāri-nisabhā (pts1-2) | kumudo nāḷiyo padumo (mr)' href='#note99' title='guṇaselānādiyanisabho (s2, s3) | guhāsela-nāri-nisabhā (pts1-2) | kumudo nāḷiyo padumo (mr)'>Guhāsela nārisaya nisabhā</span>,<br>
Tayo pāsādamuttamā.</p>
<p><a class='ref sc' id='sc18'>SC 18</a><a class='ref ms' id='ms21Bu_790'>Ms 21Bu_790</a><a class='ref msdiv' id='msdiv18' href='#sc18'>SC 18</a><a class='ref ms' id='ms21Bu_790'>Ms 21Bu_790</a><a class='ref msdiv' id='msdiv18'>Msdiv 18</a>Samatiṃsasahassāni,<br>
nāriyo samalaṅkatā;<br>
Subhaddānāmikā nārī,<br>
ānando nāma atrajo.</p>
<p><a class='ref sc' id='sc19'>SC 19</a><a class='ref ms' id='ms21Bu_791'>Ms 21Bu_791</a><a class='ref msdiv' id='msdiv19' href='#sc19'>SC 19</a><a class='ref ms' id='ms21Bu_791'>Ms 21Bu_791</a><a class='ref msdiv' id='msdiv19'>Msdiv 19</a>Nimitte caturo disvā,<br>
assayānena nikkhami;<br>
Anūnaaṭṭhamāsāni,<br>
padhānaṃ padahī jino.</p>
<p><a class='ref sc' id='sc20'>SC 20</a><a class='ref ms' id='ms21Bu_792'>Ms 21Bu_792</a><a class='ref msdiv' id='msdiv20' href='#sc20'>SC 20</a><a class='ref ms' id='ms21Bu_792'>Ms 21Bu_792</a><a class='ref msdiv' id='msdiv20'>Msdiv 20</a>Brahmunā yācito santo,<br>
tisso lokagganāyako;<br>
Vatti cakkaṃ mahāvīro,<br>
yasavatiyamuttame.</p>
<p><a class='ref sc' id='sc21'>SC 21</a><a class='ref ms' id='ms21Bu_793'>Ms 21Bu_793</a><a class='ref msdiv' id='msdiv21' href='#sc21'>SC 21</a><a class='ref ms' id='ms21Bu_793'>Ms 21Bu_793</a><a class='ref msdiv' id='msdiv21'>Msdiv 21</a>Brahmadevo udayo ca,<br>
ahesuṃ aggasāvakā;<br>
Samaṅgo nāmupaṭṭhāko,<br>
tissassa ca mahesino.</p>
<p><a class='ref sc' id='sc22'>SC 22</a><a class='ref ms' id='ms21Bu_794'>Ms 21Bu_794</a><a class='ref msdiv' id='msdiv22' href='#sc22'>SC 22</a><a class='ref ms' id='ms21Bu_794'>Ms 21Bu_794</a><a class='ref msdiv' id='msdiv22'>Msdiv 22</a>Phussā ceva sudattā ca,<br>
ahesuṃ aggasāvikā;<br>
Bodhi tassa bhagavato,<br>
asanoti pavuccati.</p>
<p><a class='ref sc' id='sc23'>SC 23</a><a class='ref ms' id='ms21Bu_795'>Ms 21Bu_795</a><a class='ref msdiv' id='msdiv23' href='#sc23'>SC 23</a><a class='ref ms' id='ms21Bu_795'>Ms 21Bu_795</a><a class='ref msdiv' id='msdiv23'>Msdiv 23</a>Sambalo ca sirimā ceva,<br>
ahesuṃ aggupaṭṭhakā;<br>
Kisāgotamī upasenā,<br>
ahesuṃ aggupaṭṭhikā.</p>
<p><a class='ref sc' id='sc24'>SC 24</a><a class='ref ms' id='ms21Bu_796'>Ms 21Bu_796</a><a class='ref msdiv' id='msdiv24' href='#sc24'>SC 24</a><a class='ref ms' id='ms21Bu_796'>Ms 21Bu_796</a><a class='ref msdiv' id='msdiv24'>Msdiv 24</a>So buddho saṭṭhiratano,<br>
ahu uccattane jino;<br>
Anūpamo asadiso,<br>
himavā viya dissati.</p>
<p><a class='ref sc' id='sc25'>SC 25</a><a class='ref ms' id='ms21Bu_797'>Ms 21Bu_797</a><a class='ref msdiv' id='msdiv25' href='#sc25'>SC 25</a><a class='ref ms' id='ms21Bu_797'>Ms 21Bu_797</a><a class='ref msdiv' id='msdiv25'>Msdiv 25</a>Tassāpi atulatejassa,<br>
āyu āsi anuttaro;<br>
Vassasatasahassāni,<br>
loke aṭṭhāsi cakkhumā.</p>
<p><a class='ref sc' id='sc26'>SC 26</a><a class='ref ms' id='ms21Bu_798'>Ms 21Bu_798</a><a class='ref msdiv' id='msdiv26' href='#sc26'>SC 26</a><a class='ref ms' id='ms21Bu_798'>Ms 21Bu_798</a><a class='ref msdiv' id='msdiv26'>Msdiv 26</a>Uttamaṃ pavaraṃ seṭṭhaṃ,<br>
anubhotvā mahāyasaṃ;<br>
Jalitvā aggikkhandhova,<br>
nibbuto so sasāvako.</p>
<p><a class='ref sc' id='sc27'>SC 27</a><a class='ref pts1ed' id='pts1ed.50'>PTS 1st ed. .50</a> <a class='ref ms' id='ms21Bu_799'>Ms 21Bu_799</a><a class='ref msdiv' id='msdiv27' href='#sc27'>SC 27</a><a class='ref pts1ed' id='pts1ed.50'>PTS 1st ed. .50</a> <a class='ref ms' id='ms21Bu_799'>Ms 21Bu_799</a><a class='ref msdiv' id='msdiv27'>Msdiv 27</a>Valāhakova anilena,<br>
sūriyena viya ussavo;<br>
Andhakārova padīpena,<br>
nibbuto so sasāvako.</p>
<p><a class='ref sc' id='sc28'>SC 28</a><a class='ref ms' id='ms21Bu_800'>Ms 21Bu_800</a><a class='ref msdiv' id='msdiv28' href='#sc28'>SC 28</a><a class='ref ms' id='ms21Bu_800'>Ms 21Bu_800</a><a class='ref msdiv' id='msdiv28'>Msdiv 28</a>Tisso jinavaro buddho,<br>
Nandārāmamhi nibbuto;<br>
Tatthevassa jinathūpo,<br>
Tīṇiyojanamuggato”ti. (781)</p>
</blockquote>
<p class='endsutta'><a class='ref sc' id='sc29'>SC 29</a><a class='ref ms' id='ms21Bu_801' href='#sc29'>SC 29</a><a class='ref ms' id='ms21Bu_801'>Ms 21Bu_801</a>Tissassa bhagavato vaṃso sattarasamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
