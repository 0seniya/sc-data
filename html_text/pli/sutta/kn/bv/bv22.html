<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='bv22' lang='pli'>
<header>
<ul>
<li class='division'>Buddhavaṃsa</li>
</ul>
<h1>22. Sikhībuddhavaṃsa</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts2ed' id='pts2ed1.80' href='#pts2ed1.80'>PTS 2nd ed. 1.80</a> <a class='ref ms' id='ms21Bu_866' href='#ms21Bu_866'>Ms 21Bu_866</a><a class='ref msdiv' id='msdiv1' href='#msdiv1'>Msdiv 1</a>“Vipassissa aparena,<br>
sambuddho dvipaduttamo;<br>
Sikhivhayo āsi jino,<br>
asamo appaṭipuggalo.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Bu_867' href='#ms21Bu_867'>Ms 21Bu_867</a><a class='ref msdiv' id='msdiv2' href='#msdiv2'>Msdiv 2</a>Mārasenaṃ pamadditvā,<br>
patto sambodhimuttamaṃ;<br>
Dhammacakkaṃ pavattesi,<br>
anukampāya pāṇinaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms21Bu_868' href='#ms21Bu_868'>Ms 21Bu_868</a><a class='ref msdiv' id='msdiv3' href='#msdiv3'>Msdiv 3</a>Dhammacakkaṃ pavattente,<br>
sikhimhi <span class='var' id='note106' title='munipuṅgave (si)'>jinapuṅgave</span>;<br>
Koṭisatasahassānaṃ,<br>
paṭhamābhisamayo ahu.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Bu_869' href='#ms21Bu_869'>Ms 21Bu_869</a><a class='ref msdiv' id='msdiv4' href='#msdiv4'>Msdiv 4</a>Aparampi dhammaṃ desente,<br>
gaṇaseṭṭhe naruttame;<br>
Navutikoṭisahassānaṃ,<br>
dutiyābhisamayo ahu.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Bu_870' href='#ms21Bu_870'>Ms 21Bu_870</a><a class='ref msdiv' id='msdiv5' href='#msdiv5'>Msdiv 5</a><span class='var' id='note107' title='yamakaṃ pāṭihīrañca (bj, pts1-2) | yamakapāṭihāriyaṃ (s2, s3)'>Yamakapāṭihāriyañca</span>,<br>
dassayante sadevake;<br>
Asītikoṭisahassānaṃ,<br>
tatiyābhisamayo ahu.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Bu_871' href='#ms21Bu_871'>Ms 21Bu_871</a><a class='ref msdiv' id='msdiv6' href='#msdiv6'>Msdiv 6</a>Sannipātā tayo āsuṃ,<br>
sikhissāpi mahesino;<br>
Khīṇāsavānaṃ vimalānaṃ,<br>
santacittāna tādinaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms21Bu_872' href='#ms21Bu_872'>Ms 21Bu_872</a><a class='ref msdiv' id='msdiv7' href='#msdiv7'>Msdiv 7</a>Bhikkhusatasahassānaṃ,<br>
paṭhamo āsi samāgamo;<br>
Asītibhikkhusahassānaṃ,<br>
dutiyo āsi samāgamo.</p>
<p><a class='ref sc' id='sc8' href='#sc8'>SC 8</a><a class='ref ms' id='ms21Bu_873' href='#ms21Bu_873'>Ms 21Bu_873</a><a class='ref msdiv' id='msdiv8' href='#msdiv8'>Msdiv 8</a>Sattatibhikkhusahassānaṃ,<br>
tatiyo āsi samāgamo;<br>
Anupalitto padumaṃva,<br>
toyamhi sampavaḍḍhitaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms21Bu_874' href='#ms21Bu_874'>Ms 21Bu_874</a><a class='ref msdiv' id='msdiv9' href='#msdiv9'>Msdiv 9</a>Ahaṃ tena samayena,<br>
Arindamo nāma khattiyo;<br>
Sambuddhappamukhaṃ saṃghaṃ,<br>
Annapānena tappayiṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms21Bu_875' href='#ms21Bu_875'>Ms 21Bu_875</a><a class='ref msdiv' id='msdiv10' href='#msdiv10'>Msdiv 10</a>Bahuṃ dussavaraṃ datvā,<br>
dussakoṭiṃ anappakaṃ;<br>
Alaṅkataṃ hatthiyānaṃ,<br>
sambuddhassa adāsahaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms21Bu_876' href='#ms21Bu_876'>Ms 21Bu_876</a><a class='ref msdiv' id='msdiv11' href='#msdiv11'>Msdiv 11</a>Hatthiyānaṃ nimminitvā,<br>
kappiyaṃ upanāmayiṃ;<br>
Pūrayiṃ mānasaṃ mayhaṃ,<br>
niccaṃ daḷhamupaṭṭhitaṃ.</p>
<p><a class='ref sc' id='sc12' href='#sc12'>SC 12</a><a class='ref pts1ed' id='pts1ed.55' href='#pts1ed.55'>PTS 1st ed. .55</a> <a class='ref ms' id='ms21Bu_877' href='#ms21Bu_877'>Ms 21Bu_877</a><a class='ref msdiv' id='msdiv12' href='#msdiv12'>Msdiv 12</a>Sopi maṃ buddho byākāsi,<br>
sikhī lokagganāyako;<br>
‘Ekatiṃse ito kappe,<br>
ayaṃ buddho bhavissati.</p>
<p><a class='ref sc' id='sc13' href='#sc13'>SC 13</a><a class='ref ms' id='ms21Bu_878' href='#ms21Bu_878'>Ms 21Bu_878</a><a class='ref msdiv' id='msdiv13' href='#msdiv13'>Msdiv 13</a>Ahu kapilavhayā rammā,<br>
… pe …<br>
hessāma sammukhā imaṃ’.</p>
<p><a class='ref sc' id='sc14' href='#sc14'>SC 14</a><a class='ref pts2ed' id='pts2ed1.81' href='#pts2ed1.81'>PTS 2nd ed. 1.81</a> <a class='ref ms' id='ms21Bu_879' href='#ms21Bu_879'>Ms 21Bu_879</a><a class='ref msdiv' id='msdiv14' href='#msdiv14'>Msdiv 14</a>Tassāhaṃ vacanaṃ sutvā,<br>
bhiyyo cittaṃ pasādayiṃ;<br>
Uttariṃ vatamadhiṭṭhāsiṃ,<br>
dasapāramipūriyā.</p>
<p><a class='ref sc' id='sc15' href='#sc15'>SC 15</a><a class='ref ms' id='ms21Bu_880' href='#ms21Bu_880'>Ms 21Bu_880</a><a class='ref msdiv' id='msdiv15' href='#msdiv15'>Msdiv 15</a>Nagaraṃ aruṇavatī nāma,<br>
Aruṇo nāma khattiyo;<br>
Pabhāvatī nāma janikā,<br>
Sikhissāpi mahesino.</p>
<p><a class='ref sc' id='sc16' href='#sc16'>SC 16</a><a class='ref ms' id='ms21Bu_881' href='#ms21Bu_881'>Ms 21Bu_881</a><a class='ref msdiv' id='msdiv16' href='#msdiv16'>Msdiv 16</a>Sattavassasahassāni,<br>
agāraṃ ajjha so vasi;<br>
<span class='var' id='note108' title='sucando giri vahano (bj, pts1-2) | suvaḍḍhako giri nārīvāhano (s2, s3)'>Sucandako giri vasabho</span>,<br>
tayo pāsādamuttamā.</p>
<p><a class='ref sc' id='sc17' href='#sc17'>SC 17</a><a class='ref ms' id='ms21Bu_882' href='#ms21Bu_882'>Ms 21Bu_882</a><a class='ref msdiv' id='msdiv17' href='#msdiv17'>Msdiv 17</a>Catuvīsasahassāni,<br>
nāriyo samalaṅkatā;<br>
Sabbakāmā nāma nārī,<br>
atulo nāma atrajo.</p>
<p><a class='ref sc' id='sc18' href='#sc18'>SC 18</a><a class='ref ms' id='ms21Bu_883' href='#ms21Bu_883'>Ms 21Bu_883</a><a class='ref msdiv' id='msdiv18' href='#msdiv18'>Msdiv 18</a>Nimitte caturo disvā,<br>
hatthiyānena nikkhami;<br>
Aṭṭhamāsaṃ padhānacāraṃ,<br>
acarī purisuttamo.</p>
<p><a class='ref sc' id='sc19' href='#sc19'>SC 19</a><a class='ref ms' id='ms21Bu_884' href='#ms21Bu_884'>Ms 21Bu_884</a><a class='ref msdiv' id='msdiv19' href='#msdiv19'>Msdiv 19</a>Brahmunā yācito santo,<br>
sikhī lokagganāyako;<br>
Vatti cakkaṃ mahāvīro,<br>
migadāye naruttamo.</p>
<p><a class='ref sc' id='sc20' href='#sc20'>SC 20</a><a class='ref ms' id='ms21Bu_885' href='#ms21Bu_885'>Ms 21Bu_885</a><a class='ref msdiv' id='msdiv20' href='#msdiv20'>Msdiv 20</a>Abhibhū sambhavo ceva,<br>
ahesuṃ aggasāvakā;<br>
Khemaṅkaro nāmupaṭṭhāko,<br>
sikhissāpi mahesino.</p>
<p><a class='ref sc' id='sc21' href='#sc21'>SC 21</a><a class='ref ms' id='ms21Bu_886' href='#ms21Bu_886'>Ms 21Bu_886</a><a class='ref msdiv' id='msdiv21' href='#msdiv21'>Msdiv 21</a>Sakhilā ca padumā ca,<br>
ahesuṃ aggasāvikā;<br>
Bodhi tassa bhagavato,<br>
puṇḍarīkoti vuccati.</p>
<p><a class='ref sc' id='sc22' href='#sc22'>SC 22</a><a class='ref ms' id='ms21Bu_887' href='#ms21Bu_887'>Ms 21Bu_887</a><a class='ref msdiv' id='msdiv22' href='#msdiv22'>Msdiv 22</a>Sirivaḍḍho ca nando ca,<br>
ahesuṃ aggupaṭṭhakā;<br>
Cittā ceva suguttā ca,<br>
ahesuṃ aggupaṭṭhikā.</p>
<p><a class='ref sc' id='sc23' href='#sc23'>SC 23</a><a class='ref ms' id='ms21Bu_888' href='#ms21Bu_888'>Ms 21Bu_888</a><a class='ref msdiv' id='msdiv23' href='#msdiv23'>Msdiv 23</a>Uccattanena so buddho,<br>
sattatihatthamuggato;<br>
Kañcanagghiyasaṅkāso,<br>
dvattiṃsavaralakkhaṇo.</p>
<p><a class='ref sc' id='sc24' href='#sc24'>SC 24</a><a class='ref ms' id='ms21Bu_889' href='#ms21Bu_889'>Ms 21Bu_889</a><a class='ref msdiv' id='msdiv24' href='#msdiv24'>Msdiv 24</a>Tassāpi byāmappabhā kāyā,<br>
divārattiṃ nirantaraṃ;<br>
Disodisaṃ niccharanti,<br>
tīṇiyojanaso pabhā.</p>
<p><a class='ref sc' id='sc25' href='#sc25'>SC 25</a><a class='ref ms' id='ms21Bu_890' href='#ms21Bu_890'>Ms 21Bu_890</a><a class='ref msdiv' id='msdiv25' href='#msdiv25'>Msdiv 25</a>Sattativassasahassāni,<br>
āyu tassa mahesino;<br>
Tāvatā tiṭṭhamāno so,<br>
tāresi janataṃ bahuṃ.</p>
<p><a class='ref sc' id='sc26' href='#sc26'>SC 26</a><a class='ref ms' id='ms21Bu_891' href='#ms21Bu_891'>Ms 21Bu_891</a><a class='ref msdiv' id='msdiv26' href='#msdiv26'>Msdiv 26</a>Dhammameghaṃ pavassetvā,<br>
temayitvā sadevake;<br>
Khemantaṃ pāpayitvāna,<br>
nibbuto so sasāvako.</p>
<p><a class='ref sc' id='sc27' href='#sc27'>SC 27</a><a class='ref ms' id='ms21Bu_892' href='#ms21Bu_892'>Ms 21Bu_892</a><a class='ref msdiv' id='msdiv27' href='#msdiv27'>Msdiv 27</a>Anubyañjanasampannaṃ,<br>
dvattiṃsavaralakkhaṇaṃ;<br>
Sabbaṃ tamantarahitaṃ,<br>
nanu rittā sabbasaṅkhārā.</p>
<p><a class='ref sc' id='sc28' href='#sc28'>SC 28</a><a class='ref ms' id='ms21Bu_893' href='#ms21Bu_893'>Ms 21Bu_893</a><a class='ref msdiv' id='msdiv28' href='#msdiv28'>Msdiv 28</a>Sikhī munivaro buddho,<br>
Assārāmamhi nibbuto;<br>
Tatthevassa thūpavaro,<br>
Tīṇiyojanamuggato”ti. (871)</p>
</blockquote>
<p class='endsutta'><a class='ref sc' id='sc29' href='#sc29'>SC 29</a><a class='ref ms' id='ms21Bu_894' href='#ms21Bu_894'>Ms 21Bu_894</a><span class='var' id='note109' title='sikhibuddhavaṃso (s2, s3)'>Sikhissa bhagavato vaṃso</span> vīsatimo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
