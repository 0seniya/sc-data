<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="thag5.2">
<article>
<div class="hgroup">
<p class="division">Theragāthā</p>
<p>Pañcakanipāta</p>
<p>Paṭhamavagga</p>
<h1>5.2. Subhūtattheragāthā</h1>
</div>
<blockquote class="gatha">
<p><a class="sc" id="1"></a><a class="vns" id="vns320"></a><a class="vnp" id="vnp320"></a><a class="ms" id="p_19Th1_573"></a><a class="msdiv" id="msdiv320"></a>“Ayoge yuñjamattānaṃ,<br>
puriso <span class="var" id="note186" title="kiccamicchato (bj, pts1) | kiccamicchayaṃ (katthaci)">kiccamicchako</span>;<br>
Carañce nādhigaccheyya,<br>
‘taṃ me dubbhagalakkhaṇaṃ’.</p>
<p><a class="sc" id="2"></a><a class="vns" id="vns321"></a><a class="vnp" id="vnp321"></a><a class="ms" id="p_19Th1_574"></a><a class="msdiv" id="msdiv321"></a>Abbūḷhaṃ aghagataṃ vijitaṃ,<br>
Ekañce ossajeyya kalīva siyā;<br>
Sabbānipi ce ossajeyya andhova siyā,<br>
Samavisamassa adassanato.</p>
<p><a class="sc" id="3"></a><a class="vns" id="vns322"></a><a class="vnp" id="vnp322"></a><a class="ms" id="p_19Th1_575"></a><a class="msdiv" id="msdiv322"></a>Yañhi kayirā tañhi vade,<br>
yaṃ na kayirā na taṃ vade;<br>
Akarontaṃ bhāsamānaṃ,<br>
parijānanti paṇḍitā.</p>
<p><a class="sc" id="4"></a> <a class="vns" id="vns323"></a><a class="vnp" id="vnp323"></a><a class="ms" id="p_19Th1_576"></a><a class="msdiv" id="msdiv323"></a>Yathāpi ruciraṃ pupphaṃ,<br>
vaṇṇavantaṃ agandhakaṃ;<br>
Evaṃ subhāsitā vācā,<br>
aphalā hoti akubbato.</p>
<p><a class="sc" id="5"></a><a class="vns" id="vns324"></a><a class="vnp" id="vnp324"></a><a class="ms" id="p_19Th1_577"></a><a class="msdiv" id="msdiv324"></a>Yathāpi ruciraṃ pupphaṃ,<br>
Vaṇṇavantaṃ <span class="var" id="note188" title="sagandhakaṃ (bj, s2, s3, pts1-2 ^dhp44-59#50.2 [44.&nbsp;Pathavikathāpasutapañcasatabhikkhuvatthu/50.&nbsp;Chattapāṇiupāsakavatthu])">sugandhakaṃ</span>;<br>
Evaṃ subhāsitā vācā,<br>
Saphalā <span class="var" id="note189" title="pakubbatoti (bj) | sakubbatoti (si, s2, s3, pts1-2)">hoti kubbato”ti</span>.</p>
</blockquote>
<p class="endsutta"><a class="ms" id="p_19Th1_578"></a>… Subhūto thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p>
</aside>
</section>
</div>
</body>
</html>
