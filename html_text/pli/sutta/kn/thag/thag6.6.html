<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="thag6.6">
<article>
<div class="hgroup">
<p class="division">Theragāthā</p>
<p>Chakkanipāta</p>
<p>Paṭhamavagga</p>
<h1>6.6. Sappadāsattheragāthā</h1>
</div>
<blockquote class="gatha">
<p><a class="sc" id="1"></a><a class="vns" id="vns405"></a><a class="vnp" id="vnp405"></a><a class="ms" id="p_19Th1_678"></a><a class="msdiv" id="msdiv405"></a>“Paṇṇavīsativassāni,<br>
yato pabbajito ahaṃ;<br>
Accharāsaṅghātamattampi,<br>
cetosantimanajjhagaṃ.</p>
<p><a class="sc" id="2"></a><a class="vns" id="vns406"></a><a class="vnp" id="vnp406"></a><a class="ms" id="p_19Th1_679"></a><a class="msdiv" id="msdiv406"></a>Aladdhā cittassekaggaṃ,<br>
kāmarāgena <span class="var" id="note214" title="addito (bj, s2, s3, pts1-2) | aḍḍito (mr)">aṭṭito</span>;<br>
Bāhā paggayha kandanto,<br>
vihārā <span class="var" id="note215" title="nūpanikkhamiṃ (bj) | nupanikkhamiṃ (s2, s3, pts1-2) | dupanikkhamiṃ (?)">upanikkhamiṃ</span>.</p>
<p><a class="sc" id="3"></a><a class="vns" id="vns407"></a><a class="vnp" id="vnp407"></a><a class="ms" id="p_19Th1_680"></a><a class="msdiv" id="msdiv407"></a>Satthaṃ vā āharissāmi,<br>
Ko attho jīvitena me;<br>
Kathaṃ hi sikkhaṃ paccakkhaṃ,<br>
Kālaṃ kubbetha mādiso.</p>
<p><a class="sc" id="4"></a><a class="vns" id="vns408"></a><a class="vnp" id="vnp408"></a><a class="ms" id="p_19Th1_681"></a><a class="msdiv" id="msdiv408"></a>Tadāhaṃ khuramādāya,<br>
mañcakamhi upāvisiṃ;<br>
Parinīto khuro āsi,<br>
dhamaniṃ chettumattano.</p>
<p><a class="sc" id="5"></a><a class="vns" id="vns409"></a><a class="vnp" id="vnp409"></a><a class="ms" id="p_19Th1_682"></a><a class="msdiv" id="msdiv409"></a>Tato me manasīkāro,<br>
yoniso udapajjatha;<br>
Ādīnavo pāturahu,<br>
nibbidā samatiṭṭhatha.</p>
<p><a class="sc" id="6"></a><a class="vns" id="vns410"></a><a class="vnp" id="vnp410"></a><a class="ms" id="p_19Th1_683"></a><a class="msdiv" id="msdiv410"></a>Tato cittaṃ vimucci me,<br>
passa dhammasudhammataṃ;<br>
Tisso vijjā anuppattā,<br>
kataṃ buddhassa sāsanan”ti.</p>
</blockquote>
<p class="endsutta"><a class="ms" id="p_19Th1_684"></a>… Sappadāso thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class="publication-date">2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p>
</aside>
</section>
</div>
</body>
</html>
