<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="thag5.6">
<article>
<div class="hgroup">
<p class="division">Theragāthā</p>
<p>Pañcakanipāta</p>
<p>Paṭhamavagga</p>
<h1>5.6. Nadīkassapattheragāthā</h1>
</div>
<blockquote class="gatha">
<p><a class="sc" id="1"></a><a class="vns" id="vns340"></a><a class="vnp" id="vnp340"></a><a class="ms" id="p_19Th1_597"></a><a class="msdiv" id="msdiv340"></a>“Atthāya vata me buddho,<br>
nadiṃ nerañjaraṃ agā;<br>
Yassāhaṃ dhammaṃ sutvāna,<br>
micchādiṭṭhiṃ vivajjayiṃ.</p>
<p><a class="sc" id="2"></a><a class="vns" id="vns341"></a><a class="vnp" id="vnp341"></a><a class="pts" id="pts39"></a><a class="ms" id="p_19Th1_598"></a><a class="msdiv" id="msdiv341"></a>Yajiṃ uccāvace yaññe,<br>
aggihuttaṃ juhiṃ ahaṃ;<br>
‘Esā suddhī’ti maññanto,<br>
<span class="var" id="note190" title="andhībhūto (mr)">andhabhūto</span> puthujjano.</p>
<p><a class="sc" id="3"></a><a class="vns" id="vns342"></a><a class="vnp" id="vnp342"></a><a class="ms" id="p_19Th1_599"></a><a class="msdiv" id="msdiv342"></a><span class="var" id="note191" title="... gahanapakkhanto (bj) | ... gahaṇapakkhanno (s2, s3, pts1) | ... gahanapakkhanno (pts2)">Diṭṭhigahanapakkhando</span>,<br>
parāmāsena mohito;<br>
Asuddhiṃ maññisaṃ suddhiṃ,<br>
andhabhūto aviddasu.</p>
<p><a class="sc" id="4"></a><a class="vns" id="vns343"></a><a class="vnp" id="vnp343"></a><a class="ms" id="p_19Th1_600"></a><a class="msdiv" id="msdiv343"></a>Micchādiṭṭhi pahīnā me,<br>
bhavā sabbe <span class="var" id="note192" title="vidālitā (pts1-2, mr)">padālitā</span>;<br>
Juhāmi dakkhiṇeyyaggiṃ,<br>
namassāmi tathāgataṃ.</p>
<p><a class="sc" id="5"></a><a class="vns" id="vns344"></a><a class="vnp" id="vnp344"></a><a class="ms" id="p_19Th1_601"></a><a class="msdiv" id="msdiv344"></a>Mohā sabbe pahīnā me,<br>
bhavataṇhā padālitā;<br>
Vikkhīṇo jātisaṃsāro,<br>
natthi dāni punabbhavo”ti.</p>
</blockquote>
<p class="endsutta"><a class="ms" id="p_19Th1_602"></a>… Nadīkassapo thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class="publication-date">2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p>
</aside>
</section>
</div>
</body>
</html>
