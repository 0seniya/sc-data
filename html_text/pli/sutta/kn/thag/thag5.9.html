<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="thag5.9">
<article>
<div class="hgroup">
<p class="division">Theragāthā</p>
<p>Pañcakanipāta</p>
<p>Paṭhamavagga</p>
<h1>5.9. Vijitasenattheragāthā</h1>
</div>
<blockquote class="gatha">
<p><a class="sc" id="1"></a><a class="vns" id="vns355"></a><a class="vnp" id="vnp355"></a><a class="ms" id="p_19Th1_615"></a><a class="msdiv" id="msdiv355"></a>“Olaggessāmi te citta,<br>
āṇidvāreva hatthinaṃ;<br>
Na taṃ pāpe niyojessaṃ,<br>
<span class="var" id="note196" title="kāmajālaṃ (s2, s3)">kāmajāla</span> <span class="var" id="note197" title="sariraja (bj) | sarīrajaṃ (s2, s3, mr)">sarīraja</span>.</p>
<p><a class="sc" id="2"></a><a class="vns" id="vns356"></a><a class="vnp" id="vnp356"></a><a class="pts" id="pts40"></a><a class="ms" id="p_19Th1_616"></a><a class="msdiv" id="msdiv356"></a>Tvaṃ olaggo na gacchasi,<br>
Dvāravivaraṃ gajova alabhanto;<br>
Na ca cittakali punappunaṃ,<br>
<span class="var" id="note198" title="pasahaṃ (bj, s2, s3, pts1-2)">Pasakka</span> pāparato carissasi.</p>
<p><a class="sc" id="3"></a><a class="vns" id="vns357"></a><a class="vnp" id="vnp357"></a><a class="ms" id="p_19Th1_617"></a><a class="msdiv" id="msdiv357"></a>Yathā kuñjaraṃ adantaṃ,<br>
Navaggahamaṅkusaggaho;<br>
Balavā āvatteti akāmaṃ,<br>
Evaṃ āvattayissaṃ taṃ.</p>
<p><a class="sc" id="4"></a><a class="vns" id="vns358"></a><a class="vnp" id="vnp358"></a><a class="ms" id="p_19Th1_618"></a><a class="msdiv" id="msdiv358"></a>Yathā varahayadamakusalo,<br>
Sārathi pavaro dameti ājaññaṃ;<br>
Evaṃ damayissaṃ taṃ,<br>
Patiṭṭhito pañcasu balesu.</p>
<p><a class="sc" id="5"></a><a class="vns" id="vns359"></a><a class="vnp" id="vnp359"></a><a class="ms" id="p_19Th1_619"></a><a class="msdiv" id="msdiv359"></a>Satiyā taṃ nibandhissaṃ,<br>
<span class="var" id="note199" title="payatatto vo dapessāmi (bj, pts2) | payatatto te damissāmi (s2, s3) | payatatto vo damessāmi (pts1)">Payutto te damessāmi</span>;<br>
Vīriyadhuraniggahito,<br>
Na yito dūraṃ gamissase cittā”ti.</p>
</blockquote>
<p class="endsutta"><a class="ms" id="p_19Th1_620"></a>… Vijitaseno thero ….</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class="publication-date">2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p>
</aside>
</section>
</div>
</body>
</html>
