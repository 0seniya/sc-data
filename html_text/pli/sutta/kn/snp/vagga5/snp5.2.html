<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp5.2' lang='pli'>
<header>
<ul>
<li class='division'><span class='var' id='note553' title='ajitasuttaṃ (bj) | ajitamāṇavapañhā (s1) | ajitapañhā (s2, s3)' href='#note553' title='ajitasuttaṃ (bj) | ajitamāṇavapañhā (s1) | ajitapañhā (s2, s3)'>Sutta Nipāta&#160;5.2</span></li>
</ul>
<h1>Ajitamāṇavapucchā</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns1039' href='#vns1039'>SC Verse 1039</a><a class='ref vnp' id='vnp1032' href='#vnp1032'>PTS Verse 1032</a><a class='ref ms' id='ms18Sn_1221' href='#ms18Sn_1221'>Ms 18Sn_1221</a>“Kenassu nivuto loko,<br>
<span class='speaker'>(iccāyasmā ajito):</span><br>
Kenassu nappakāsati;<br>
Kissābhilepanaṃ brūsi,<br>
Kiṃsu tassa mahabbhayaṃ”.</p>
<p><a class='ref sc' id='sc2' href='#sc2'>SC 2</a><a class='ref vns' id='vns1040' href='#vns1040'>SC Verse 1040</a><a class='ref vnp' id='vnp1033' href='#vnp1033'>PTS Verse 1033</a><a class='ref ms' id='ms18Sn_1222' href='#ms18Sn_1222'>Ms 18Sn_1222</a>“Avijjāya nivuto loko,<a class='brnum' id='br2' href='#br2'></a><br>
<span class='speaker'>(ajitāti bhagavā):</span><br>
Vevicchā pamādā nappakāsati;<br>
Jappābhilepanaṃ brūmi,<br>
Dukkhamassa mahabbhayaṃ”.</p>
<p><a class='ref sc' id='sc3' href='#sc3'>SC 3</a><a class='ref vns' id='vns1041' href='#vns1041'>SC Verse 1041</a><a class='ref vnp' id='vnp1034' href='#vnp1034'>PTS Verse 1034</a><a class='ref pts-vp-pli' id='pts-vp-pli198' href='#pts-vp-pli198'>PTS vp Pali 198</a><a class='ref ms' id='ms18Sn_1223' href='#ms18Sn_1223'>Ms 18Sn_1223</a>“Savanti sabbadhi sotā,<a class='brnum' id='br3' href='#br3'></a><br>
<span class='speaker'>(iccāyasmā ajito):</span><br>
Sotānaṃ kiṃ nivāraṇaṃ;<br>
Sotānaṃ saṃvaraṃ brūhi,<br>
Kena sotā <span class='var' id='note557' title='pithīyare (bj-a) | pithiyyare (s1-3, pts1) | pidhīyare (?)' href='#note557' title='pithīyare (bj-a) | pithiyyare (s1-3, pts1) | pidhīyare (?)'>pidhiyyare</span>”.</p>
<p><a class='ref sc' id='sc4' href='#sc4'>SC 4</a><a class='ref vns' id='vns1042' href='#vns1042'>SC Verse 1042</a><a class='ref vnp' id='vnp1035' href='#vnp1035'>PTS Verse 1035</a><a class='ref ms' id='ms18Sn_1224' href='#ms18Sn_1224'>Ms 18Sn_1224</a>“Yāni sotāni lokasmiṃ,<a class='brnum' id='br4' href='#br4'></a><br>
<span class='speaker'>(ajitāti bhagavā):</span><br>
Sati tesaṃ nivāraṇaṃ;<br>
Sotānaṃ saṃvaraṃ brūmi,<br>
Paññāyete pidhiyyare”.</p>
<p><a class='ref sc' id='sc5' href='#sc5'>SC 5</a><a class='ref vns' id='vns1043' href='#vns1043'>SC Verse 1043</a><a class='ref vnp' id='vnp1036' href='#vnp1036'>PTS Verse 1036</a><a class='ref ms' id='ms18Sn_1225' href='#ms18Sn_1225'>Ms 18Sn_1225</a>“Paññā ceva <span class='var' id='note559' title='satī ceva (bj) | satī ca (s1-3, pts1) | sati cāpi ()'>sati yañca</span>,<a class='brnum' id='br5' href='#note559' title='satī ceva (bj) | satī ca (s1-3, pts1) | sati cāpi ()'>sati yañca</span>,<a class='brnum' id='br5'></a><br>
<span class='speaker'>(iccāyasmā ajito):</span><br>
Nāmarūpañca mārisa;<br>
Etaṃ me puṭṭho pabrūhi,<br>
Katthetaṃ uparujjhati”.</p>
<p><a class='ref sc' id='sc6' href='#sc6'>SC 6</a><a class='ref vns' id='vns1044' href='#vns1044'>SC Verse 1044</a><a class='ref vnp' id='vnp1037' href='#vnp1037'>PTS Verse 1037</a><a class='ref ms' id='ms18Sn_1226' href='#ms18Sn_1226'>Ms 18Sn_1226</a>“Yametaṃ pañhaṃ apucchi,<a class='brnum' id='br6' href='#br6'></a><br>
ajita taṃ vadāmi te;<br>
Yattha nāmañca rūpañca,<br>
asesaṃ uparujjhati;<br>
Viññāṇassa nirodhena,<br>
etthetaṃ uparujjhati”.</p>
<p><a class='ref sc' id='sc7' href='#sc7'>SC 7</a><a class='ref vns' id='vns1045' href='#vns1045'>SC Verse 1045</a><a class='ref vnp' id='vnp1038' href='#vnp1038'>PTS Verse 1038</a><a class='ref ms' id='ms18Sn_1227' href='#ms18Sn_1227'>Ms 18Sn_1227</a>“Ye ca saṅkhātadhammāse,<a class='brnum' id='br7' href='#br7'></a><br>
ye ca sekhā puthū idha;<br>
Tesaṃ me nipako iriyaṃ,<br>
puṭṭho pabrūhi mārisa”.</p>
<p><a class='ref sc' id='sc8' href='#sc8'>SC 8</a><a class='ref vns' id='vns1046' href='#vns1046'>SC Verse 1046</a><a class='ref vnp' id='vnp1039' href='#vnp1039'>PTS Verse 1039</a><a class='ref ms' id='ms18Sn_1228' href='#ms18Sn_1228'>Ms 18Sn_1228</a>“Kāmesu nābhigijjheyya,<a class='brnum' id='br8' href='#br8'></a><br>
Manasānāvilo siyā;<br>
Kusalo sabbadhammānaṃ,<br>
Sato bhikkhu paribbaje”ti.</p>
</blockquote>
<p class='endsection'>Ajitamāṇavapucchā paṭhamā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Pārāyanavagga</span><span class='hidden'>Ajitamāṇavapucchā</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
