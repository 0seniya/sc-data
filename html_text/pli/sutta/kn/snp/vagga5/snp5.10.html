<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp5.10' lang='pli'>
<header>
<ul>
<li class='division'>Sutta Nipāta&#160;5.10</li>
</ul>
<h1>Todeyyamāṇavapucchā</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns1095' href='#vns1095'>SC Verse 1095</a><a class='ref vnp' id='vnp1088' href='#vnp1088'>PTS Verse 1088</a><a class='ref ms' id='ms18Sn_1289' href='#ms18Sn_1289'>Ms 18Sn_1289</a>“Yasmiṃ kāmā na vasanti,<br>
<span class='speaker'>(iccāyasmā todeyyo):</span><br>
Taṇhā yassa na vijjati;<br>
Kathaṃkathā ca yo tiṇṇo,<br>
Vimokkho tassa kīdiso”.</p>
<p><a class='ref sc' id='sc2' href='#sc2'>SC 2</a><a class='ref vns' id='vns1096' href='#vns1096'>SC Verse 1096</a><a class='ref vnp' id='vnp1089' href='#vnp1089'>PTS Verse 1089</a><a class='ref pts-vp-pli' id='pts-vp-pli211' href='#pts-vp-pli211'></a><a class='ref ms' id='ms18Sn_1290' href='#ms18Sn_1290'>Ms 18Sn_1290</a>“Yasmiṃ kāmā na vasanti,<a class='brnum' id='br2' href='#br2'></a><br>
<span class='speaker'>(todeyyāti bhagavā):</span><br>
Taṇhā yassa na vijjati;<br>
Kathaṅkathā ca yo tiṇṇo,<br>
Vimokkho tassa nāparo”.</p>
<p><a class='ref sc' id='sc3' href='#sc3'>SC 3</a><a class='ref vns' id='vns1097' href='#vns1097'>SC Verse 1097</a><a class='ref vnp' id='vnp1090' href='#vnp1090'>PTS Verse 1090</a><a class='ref ms' id='ms18Sn_1291' href='#ms18Sn_1291'>Ms 18Sn_1291</a>“Nirāsaso so uda āsasāno,<a class='brnum' id='br3' href='#br3'></a><br>
Paññāṇavā so uda paññakappī;<br>
Muniṃ ahaṃ sakka yathā vijaññaṃ,<br>
Taṃ me viyācikkha samantacakkhu”.</p>
<p><a class='ref sc' id='sc4' href='#sc4'>SC 4</a><a class='ref vns' id='vns1098' href='#vns1098'>SC Verse 1098</a><a class='ref vnp' id='vnp1091' href='#vnp1091'>PTS Verse 1091</a><a class='ref ms' id='ms18Sn_1292' href='#ms18Sn_1292'>Ms 18Sn_1292</a>“Nirāsaso so na ca āsasāno,<a class='brnum' id='br4' href='#br4'></a><br>
Paññāṇavā so na ca paññakappī;<br>
Evampi todeyya muniṃ vijāna,<br>
Akiñcanaṃ kāmabhave asattan”ti.</p>
</blockquote>
<p class='endsection'>Todeyyamāṇavapucchā navamā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Pārāyanavagga</span><span class='hidden'>Todeyyamāṇavapucchā</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
