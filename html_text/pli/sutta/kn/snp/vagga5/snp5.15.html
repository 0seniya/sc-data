<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp5.15' lang='pli'>
<header>
<ul>
<li class='division'>Sutta Nipāta&#160;5.15</li>
</ul>
<h1>Posālamāṇavapucchā</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns1119' href='#vns1119'>SC Verse 1119</a><a class='ref vnp' id='vnp1112' href='#vnp1112'>PTS Verse 1112</a><a class='ref ms' id='ms18Sn_1318' href='#ms18Sn_1318'>Ms 18Sn_1318</a>“Yo atītaṃ ādisati,<br>
<span class='speaker'>(iccāyasmā posālo):</span><br>
Anejo chinnasaṃsayo;<br>
Pāraguṃ sabbadhammānaṃ,<br>
Atthi pañhena āgamaṃ.</p>
<p><a class='ref sc' id='sc2' href='#sc2'>SC 2</a><a class='ref vns' id='vns1120' href='#vns1120'>SC Verse 1120</a><a class='ref vnp' id='vnp1113' href='#vnp1113'>PTS Verse 1113</a><a class='ref ms' id='ms18Sn_1319' href='#ms18Sn_1319'>Ms 18Sn_1319</a>Vibhūtarūpasaññissa,<a class='brnum' id='br2' href='#br2'></a><br>
sabbakāyappahāyino;<br>
Ajjhattañca bahiddhā ca,<br>
natthi kiñcīti passato;<br>
Ñāṇaṃ sakkānupucchāmi,<br>
kathaṃ neyyo tathāvidho”.</p>
<p><a class='ref sc' id='sc3' href='#sc3'>SC 3</a><a class='ref vns' id='vns1121' href='#vns1121'>SC Verse 1121</a><a class='ref vnp' id='vnp1114' href='#vnp1114'>PTS Verse 1114</a><a class='ref pts-vp-pli' id='pts-vp-pli216' href='#pts-vp-pli216'>PTS vp Pali 216</a><a class='ref ms' id='ms18Sn_1320' href='#ms18Sn_1320'>Ms 18Sn_1320</a>“Viññāṇaṭṭhitiyo sabbā,<a class='brnum' id='br3' href='#br3'></a><br>
<span class='speaker'>(posālāti bhagavā):</span><br>
Abhijānaṃ tathāgato;<br>
Tiṭṭhantamenaṃ jānāti,<br>
Vimuttaṃ tapparāyaṇaṃ.</p>
<p><a class='ref sc' id='sc4' href='#sc4'>SC 4</a><a class='ref vns' id='vns1122' href='#vns1122'>SC Verse 1122</a><a class='ref vnp' id='vnp1115' href='#vnp1115'>PTS Verse 1115</a><a class='ref ms' id='ms18Sn_1321' href='#ms18Sn_1321'>Ms 18Sn_1321</a>Ākiñcaññasambhavaṃ ñatvā,<a class='brnum' id='br4' href='#br4'></a><br>
Nandī saṃyojanaṃ iti;<br>
Evametaṃ abhiññāya,<br>
Tato tattha vipassati;<br>
<span class='var' id='note606' title='evaṃ (s1-3, mr)' href='#note606' title='evaṃ (s1-3, mr)'>Etaṃ</span> ñāṇaṃ tathaṃ tassa,<br>
Brāhmaṇassa vusīmato”ti.</p>
</blockquote>
<p class='endsection'>Posālamāṇavapucchā cuddasamā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Pārāyanavagga</span><span class='hidden'>Posālamāṇavapucchā</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
