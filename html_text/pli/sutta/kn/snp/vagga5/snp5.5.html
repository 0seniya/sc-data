<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp5.5' lang='pli'>
<header>
<ul>
<li class='division'>Sutta Nipāta&#160;5.5</li>
</ul>
<h1>Mettagūmāṇavapucchā</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns1056' href='#vns1056'>SC Verse 1056</a><a class='ref vnp' id='vnp1049' href='#vnp1049'>PTS Verse 1049</a><a class='ref ms' id='ms18Sn_1241' href='#ms18Sn_1241'>Ms 18Sn_1241</a>“Pucchāmi taṃ bhagavā brūhi me taṃ,<br>
<span class='speaker'>(iccāyasmā mettagū):</span><br>
Maññāmi taṃ vedaguṃ bhāvitattaṃ;<br>
Kuto nu dukkhā samudāgatā ime,<br>
Ye keci lokasmimanekarūpā”.</p>
<p><a class='ref sc' id='sc2' href='#sc2'>SC 2</a><a class='ref vns' id='vns1057' href='#vns1057'>SC Verse 1057</a><a class='ref vnp' id='vnp1050' href='#vnp1050'>PTS Verse 1050</a><a class='pts' id='pts202' href='#pts202'></a><a class='ref ms' id='ms18Sn_1242' href='#ms18Sn_1242'>Ms 18Sn_1242</a>“Dukkhassa ve maṃ pabhavaṃ apucchasi,<a class='brnum' id='br2' href='#br2'></a><br>
<span class='speaker'>(mettagūti bhagavā):</span><br>
Taṃ te pavakkhāmi yathā pajānaṃ;<br>
Upadhinidānā pabhavanti dukkhā,<br>
Ye keci lokasmimanekarūpā.</p>
<p><a class='ref sc' id='sc3' href='#sc3'>SC 3</a><a class='ref vns' id='vns1058' href='#vns1058'>SC Verse 1058</a><a class='ref vnp' id='vnp1051' href='#vnp1051'>PTS Verse 1051</a><a class='ref ms' id='ms18Sn_1243' href='#ms18Sn_1243'>Ms 18Sn_1243</a>Yo ve avidvā upadhiṃ karoti,<a class='brnum' id='br3' href='#br3'></a><br>
Punappunaṃ dukkhamupeti mando;<br>
Tasmā pajānaṃ upadhiṃ na kayirā,<br>
Dukkhassa jātippabhavānupassī”.</p>
<p><a class='ref sc' id='sc4' href='#sc4'>SC 4</a><a class='ref vns' id='vns1059' href='#vns1059'>SC Verse 1059</a><a class='ref vnp' id='vnp1052' href='#vnp1052'>PTS Verse 1052</a><a class='ref ms' id='ms18Sn_1244' href='#ms18Sn_1244'>Ms 18Sn_1244</a>“Yaṃ taṃ apucchimha akittayī no,<a class='brnum' id='br4' href='#br4'></a><br>
Aññaṃ taṃ <span class='var' id='note572' title='pucchāmi (bj, pts1)' href='#note572' title='pucchāmi (bj, pts1)'>pucchāma</span> tadiṅgha brūhi;<br>
Kathaṃ nu dhīrā vitaranti oghaṃ,<br>
Jātiṃ jaraṃ sokapariddavañca;<br>
Taṃ me muni sādhu viyākarohi,<br>
Tathā hi te vidito esa dhammo”.</p>
<p><a class='ref sc' id='sc5' href='#sc5'>SC 5</a><a class='ref vns' id='vns1060' href='#vns1060'>SC Verse 1060</a><a class='ref vnp' id='vnp1053' href='#vnp1053'>PTS Verse 1053</a><a class='ref ms' id='ms18Sn_1245' href='#ms18Sn_1245'>Ms 18Sn_1245</a>“Kittayissāmi te dhammaṃ,<a class='brnum' id='br5' href='#br5'></a><br>
<span class='speaker'>(mettagūti bhagavā):</span><br>
Diṭṭhe dhamme anītihaṃ;<br>
Yaṃ viditvā sato caraṃ,<br>
Tare loke visattikaṃ”.</p>
<p><a class='ref sc' id='sc6' href='#sc6'>SC 6</a><a class='ref vns' id='vns1061' href='#vns1061'>SC Verse 1061</a><a class='ref vnp' id='vnp1054' href='#vnp1054'>PTS Verse 1054</a><a class='ref ms' id='ms18Sn_1246' href='#ms18Sn_1246'>Ms 18Sn_1246</a>“Tañcāhaṃ abhinandāmi,<a class='brnum' id='br6' href='#br6'></a><br>
mahesi dhammamuttamaṃ;<br>
Yaṃ viditvā sato caraṃ,<br>
tare loke visattikaṃ”.</p>
<p><a class='ref sc' id='sc7' href='#sc7'>SC 7</a><a class='ref vns' id='vns1062' href='#vns1062'>SC Verse 1062</a><a class='ref vnp' id='vnp1055' href='#vnp1055'>PTS Verse 1055</a><a class='pts' id='pts203' href='#pts203'></a><a class='ref ms' id='ms18Sn_1247' href='#ms18Sn_1247'>Ms 18Sn_1247</a>“Yaṃ kiñci sampajānāsi,<a class='brnum' id='br7' href='#br7'></a><br>
<span class='speaker'>(mettagūti bhagavā):</span><br>
Uddhaṃ adho tiriyañcāpi majjhe;<br>
Etesu nandiñca nivesanañca,<br>
Panujja viññāṇaṃ bhave na tiṭṭhe.</p>
<p><a class='ref sc' id='sc8' href='#sc8'>SC 8</a><a class='ref vns' id='vns1063' href='#vns1063'>SC Verse 1063</a><a class='ref vnp' id='vnp1056' href='#vnp1056'>PTS Verse 1056</a><a class='ref ms' id='ms18Sn_1248' href='#ms18Sn_1248'>Ms 18Sn_1248</a>Evaṃvihārī sato appamatto,<a class='brnum' id='br8' href='#br8'></a><br>
Bhikkhu caraṃ hitvā mamāyitāni;<br>
Jātiṃ jaraṃ sokapariddavañca,<br>
Idheva vidvā pajaheyya dukkhaṃ”.</p>
<p><a class='ref sc' id='sc9' href='#sc9'>SC 9</a><a class='ref vns' id='vns1064' href='#vns1064'>SC Verse 1064</a><a class='ref vnp' id='vnp1057' href='#vnp1057'>PTS Verse 1057</a><a class='ref ms' id='ms18Sn_1249' href='#ms18Sn_1249'>Ms 18Sn_1249</a>“Etābhinandāmi vaco mahesino,<a class='brnum' id='br9' href='#br9'></a><br>
Sukittitaṃ gotamanūpadhīkaṃ;<br>
Addhā hi bhagavā pahāsi dukkhaṃ,<br>
Tathā hi te vidito esa dhammo.</p>
<p><a class='ref sc' id='sc10' href='#sc10'>SC 10</a><a class='ref vns' id='vns1065' href='#vns1065'>SC Verse 1065</a><a class='ref vnp' id='vnp1058' href='#vnp1058'>PTS Verse 1058</a><a class='ref ms' id='ms18Sn_1250' href='#ms18Sn_1250'>Ms 18Sn_1250</a>Te cāpi nūnappajaheyyu dukkhaṃ,<a class='brnum' id='br10' href='#br10'></a><br>
Ye tvaṃ muni aṭṭhitaṃ ovadeyya;<br>
Taṃ taṃ namassāmi samecca nāga,<br>
Appeva maṃ bhagavā aṭṭhitaṃ ovadeyya”.</p>
<p><a class='ref sc' id='sc11' href='#sc11'>SC 11</a><a class='ref vns' id='vns1066' href='#vns1066'>SC Verse 1066</a><a class='ref vnp' id='vnp1059' href='#vnp1059'>PTS Verse 1059</a><a class='ref ms' id='ms18Sn_1251' href='#ms18Sn_1251'>Ms 18Sn_1251</a>“Yaṃ brāhmaṇaṃ vedagumābhijaññā,<a class='brnum' id='br11' href='#br11'></a><br>
Akiñcanaṃ kāmabhave asattaṃ;<br>
Addhā hi so oghamimaṃ atāri,<br>
Tiṇṇo ca pāraṃ akhilo akaṅkho.</p>
<p><a class='ref sc' id='sc12' href='#sc12'>SC 12</a><a class='ref vns' id='vns1067' href='#vns1067'>SC Verse 1067</a><a class='ref vnp' id='vnp1060' href='#vnp1060'>PTS Verse 1060</a><a class='pts' id='pts204' href='#pts204'></a><a class='ref ms' id='ms18Sn_1252' href='#ms18Sn_1252'>Ms 18Sn_1252</a>Vidvā ca <span class='var' id='note573' title='so (bj, s1-3, pts1)'>yo</span> vedagū naro idha,<a class='brnum' id='br12' href='#note573' title='so (bj, s1-3, pts1)'>yo</span> vedagū naro idha,<a class='brnum' id='br12'></a><br>
Bhavābhave saṅgamimaṃ visajja;<br>
So vītataṇho anīgho nirāso,<br>
Atāri so jātijaranti brūmī”ti.</p>
</blockquote>
<p class='endsection'>Mettagūmāṇavapucchā catutthī.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Pārāyanavagga</span><span class='hidden'>Mettagūmāṇavapucchā</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
