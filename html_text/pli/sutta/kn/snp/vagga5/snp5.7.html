<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp5.7' lang='pli'>
<header>
<ul>
<li class='division'>Sutta Nipāta&#160;5.7</li>
</ul>
<h1>Upasīvamāṇavapucchā</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns1076' href='#vns1076'>SC Verse 1076</a><a class='ref vnp' id='vnp1069' href='#vnp1069'>PTS Verse 1069</a><a class='ref ms' id='ms18Sn_1263' href='#ms18Sn_1263'>Ms 18Sn_1263</a>“Eko ahaṃ sakka mahantamoghaṃ,<br>
<span class='speaker'>(iccāyasmā upasīvo):</span><br>
Anissito no visahāmi tārituṃ;<br>
Ārammaṇaṃ brūhi samantacakkhu,<br>
Yaṃ nissito oghamimaṃ tareyyaṃ”.</p>
<p><a class='ref sc' id='sc2' href='#sc2'>SC 2</a><a class='ref vns' id='vns1077' href='#vns1077'>SC Verse 1077</a><a class='ref vnp' id='vnp1070' href='#vnp1070'>PTS Verse 1070</a><a class='ref pts-vp-pli' id='pts-vp-pli206' href='#pts-vp-pli206'>PTS vp Pali 206</a><a class='ref ms' id='ms18Sn_1264' href='#ms18Sn_1264'>Ms 18Sn_1264</a>“Ākiñcaññaṃ pekkhamāno satimā,<a class='brnum' id='br2' href='#br2'></a><br>
<span class='speaker'>(upasīvāti bhagavā):</span><br>
Natthīti nissāya tarassu oghaṃ;<br>
Kāme pahāya virato kathāhi,<br>
Taṇhakkhayaṃ <span class='var' id='note581' title='rattamahābhipassa (s1-3) | rattamahaṃ vipassa (mr)'>nattamahābhipassa</span>”.</p>
<p><a class='ref sc' id='sc3' href='#sc3'>SC 3</a><a class='ref vns' id='vns1078' href='#vns1078'>SC Verse 1078</a><a class='ref vnp' id='vnp1071' href='#vnp1071'>PTS Verse 1071</a><a class='ref ms' id='ms18Sn_1265' href='#ms18Sn_1265'>Ms 18Sn_1265</a>“Sabbesu kāmesu yo vītarāgo,<a class='brnum' id='br3' href='#br3'></a><br>
<span class='speaker'>(iccāyasmā upasīvo):</span><br>
Ākiñcaññaṃ nissito hitvā maññaṃ;<br>
Saññāvimokkhe <span class='var' id='note582' title='paramedhimutto (mr ^cnd5#366 [Pucchāniddesa/ Upasīvamāṇavapucchāniddesa])'>parame vimutto</span>,<br>
Tiṭṭhe nu so tattha <span class='var' id='note583' title='anānuvāyī (s1-3, mr)'>anānuyāyī</span>”.</p>
<p><a class='ref sc' id='sc4' href='#sc4'>SC 4</a><a class='ref vns' id='vns1079' href='#vns1079'>SC Verse 1079</a><a class='ref vnp' id='vnp1072' href='#vnp1072'>PTS Verse 1072</a><a class='ref ms' id='ms18Sn_1266' href='#ms18Sn_1266'>Ms 18Sn_1266</a>“Sabbesu kāmesu yo vītarāgo,<a class='brnum' id='br4' href='#br4'></a><br>
<span class='speaker'>(upasīvāti bhagavā):</span><br>
Ākiñcaññaṃ nissito hitvā maññaṃ;<br>
Saññāvimokkhe parame vimutto,<br>
Tiṭṭheyya so tattha anānuyāyī”.</p>
<p><a class='ref sc' id='sc5' href='#sc5'>SC 5</a><a class='ref vns' id='vns1080' href='#vns1080'>SC Verse 1080</a><a class='ref vnp' id='vnp1073' href='#vnp1073'>PTS Verse 1073</a><a class='ref ms' id='ms18Sn_1267' href='#ms18Sn_1267'>Ms 18Sn_1267</a>“Tiṭṭhe ce so tattha anānuyāyī,<a class='brnum' id='br5' href='#br5'></a><br>
Pūgampi <span class='var' id='note584' title='vassāni (^cnd5#380 [Pucchāniddesa/ Upasīvamāṇavapucchāniddesa])'>vassānaṃ</span> samantacakkhu;<br>
Tattheva so sītisiyā vimutto,<br>
Cavetha viññāṇaṃ tathāvidhassa”.</p>
<p><a class='ref sc' id='sc6' href='#sc6'>SC 6</a><a class='ref vns' id='vns1081' href='#vns1081'>SC Verse 1081</a><a class='ref vnp' id='vnp1074' href='#vnp1074'>PTS Verse 1074</a><a class='ref pts-vp-pli' id='pts-vp-pli207' href='#pts-vp-pli207'>PTS vp Pali 207</a><a class='ref ms' id='ms18Sn_1268' href='#ms18Sn_1268'>Ms 18Sn_1268</a>“<span class='var' id='note585' title='acci (s1-3 ^cnd5#385 [Pucchāniddesa/ Upasīvamāṇavapucchāniddesa])'>Accī</span> yathā vātavegena <span class='var' id='note586' title='khittaṃ (s1-3) | khitto (pts1)'>khittā</span>,<a class='brnum' id='br6'></a><br>
<span class='speaker'>(upasīvāti bhagavā):</span><br>
Atthaṃ paleti na upeti saṅkhaṃ;<br>
Evaṃ munī nāmakāyā vimutto,<br>
Atthaṃ paleti na upeti saṅkhaṃ”.</p>
<p><a class='ref sc' id='sc7' href='#sc7'>SC 7</a><a class='ref vns' id='vns1082' href='#vns1082'>SC Verse 1082</a><a class='ref vnp' id='vnp1075' href='#vnp1075'>PTS Verse 1075</a><a class='ref ms' id='ms18Sn_1269' href='#ms18Sn_1269'>Ms 18Sn_1269</a>“Atthaṅgato so uda vā so natthi,<a class='brnum' id='br7' href='#br7'></a><br>
Udāhu ve sassatiyā arogo;<br>
Taṃ me munī sādhu viyākarohi,<br>
Tathā hi te vidito esa dhammo”.</p>
<p><a class='ref sc' id='sc8' href='#sc8'>SC 8</a><a class='ref vns' id='vns1083' href='#vns1083'>SC Verse 1083</a><a class='ref vnp' id='vnp1076' href='#vnp1076'>PTS Verse 1076</a><a class='ref ms' id='ms18Sn_1270' href='#ms18Sn_1270'>Ms 18Sn_1270</a>“Atthaṅgatassa na pamāṇamatthi,<a class='brnum' id='br8' href='#br8'></a><br>
<span class='speaker'>(upasīvāti bhagavā):</span><br>
Yena naṃ vajjuṃ taṃ tassa natthi;<br>
Sabbesu dhammesu <span class='var' id='note587' title='samohatesu (^cnd5#397 [Pucchāniddesa/ Upasīvamāṇavapucchāniddesa])'>samohatesu</span>,<br>
Samūhatā vādapathāpi sabbe”ti.</p>
</blockquote>
<p class='endsection'>Upasīvamāṇavapucchā chaṭṭhī.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Pārāyanavagga</span><span class='hidden'>Upasīvamāṇavapucchā</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
