<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp5.14' lang='pli'>
<header>
<ul>
<li class='division'>Sutta Nipāta&#160;5.14</li>
</ul>
<h1>Udayamāṇavapucchā</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns1112' href='#vns1112'>SC Verse 1112</a><a class='ref vnp' id='vnp1105' href='#vnp1105'>PTS Verse 1105</a><a class='ref ms' id='ms18Sn_1310' href='#ms18Sn_1310'>Ms 18Sn_1310</a>“Jhāyiṃ virajamāsīnaṃ,<br>
<span class='speaker'>(iccāyasmā udayo):</span><br>
Katakiccaṃ anāsavaṃ;<br>
Pāraguṃ sabbadhammānaṃ,<br>
Atthi pañhena āgamaṃ;<br>
Aññāvimokkhaṃ pabrūhi,<br>
Avijjāya pabhedanaṃ”.</p>
<p><a class='ref sc' id='sc2' href='#sc2'>SC 2</a><a class='ref vns' id='vns1113' href='#vns1113'>SC Verse 1113</a><a class='ref vnp' id='vnp1106' href='#vnp1106'>PTS Verse 1106</a><a class='ref ms' id='ms18Sn_1311' href='#ms18Sn_1311'>Ms 18Sn_1311</a>“Pahānaṃ kāmacchandānaṃ,<a class='brnum' id='br2' href='#br2'></a><br>
<span class='speaker'>(udayāti bhagavā):</span><br>
Domanassāna cūbhayaṃ;<br>
Thinassa ca panūdanaṃ,<br>
Kukkuccānaṃ nivāraṇaṃ.</p>
<p><a class='ref sc' id='sc3' href='#sc3'>SC 3</a><a class='ref vns' id='vns1114' href='#vns1114'>SC Verse 1114</a><a class='ref vnp' id='vnp1107' href='#vnp1107'>PTS Verse 1107</a><a class='ref ms' id='ms18Sn_1312' href='#ms18Sn_1312'>Ms 18Sn_1312</a>Upekkhāsatisaṃsuddhaṃ,<a class='brnum' id='br3' href='#br3'></a><br>
dhammatakkapurejavaṃ;<br>
Aññāvimokkhaṃ pabrūmi,<br>
avijjāya pabhedanaṃ”.</p>
<p><a class='ref sc' id='sc4' href='#sc4'>SC 4</a><a class='ref vns' id='vns1115' href='#vns1115'>SC Verse 1115</a><a class='ref vnp' id='vnp1108' href='#vnp1108'>PTS Verse 1108</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 215</a><a class='ref ms' id='ms18Sn_1313' href='#ms18Sn_1313'>Ms 18Sn_1313</a>“Kiṃsu saṃyojano loko,<a class='brnum' id='br4' href='#br4'></a><br>
kiṃsu tassa vicāraṇaṃ;<br>
Kissassa vippahānena,<br>
nibbānaṃ iti vuccati”.</p>
<p><a class='ref sc' id='sc5' href='#sc5'>SC 5</a><a class='ref vns' id='vns1116' href='#vns1116'>SC Verse 1116</a><a class='ref vnp' id='vnp1109' href='#vnp1109'>PTS Verse 1109</a><a class='ref ms' id='ms18Sn_1314' href='#ms18Sn_1314'>Ms 18Sn_1314</a>“Nandisaṃyojano loko,<a class='brnum' id='br5' href='#br5'></a><br>
vitakkassa vicāraṇaṃ;<br>
Taṇhāya vippahānena,<br>
nibbānaṃ iti vuccati”.</p>
<p><a class='ref sc' id='sc6' href='#sc6'>SC 6</a><a class='ref vns' id='vns1117' href='#vns1117'>SC Verse 1117</a><a class='ref vnp' id='vnp1110' href='#vnp1110'>PTS Verse 1110</a><a class='ref ms' id='ms18Sn_1315' href='#ms18Sn_1315'>Ms 18Sn_1315</a>“Kathaṃ satassa carato,<a class='brnum' id='br6' href='#br6'></a><br>
viññāṇaṃ uparujjhati;<br>
Bhagavantaṃ puṭṭhumāgamma,<br>
taṃ suṇoma vaco tava”.</p>
<p><a class='ref sc' id='sc7' href='#sc7'>SC 7</a><a class='ref vns' id='vns1118' href='#vns1118'>SC Verse 1118</a><a class='ref vnp' id='vnp1111' href='#vnp1111'>PTS Verse 1111</a><a class='ref ms' id='ms18Sn_1316' href='#ms18Sn_1316'>Ms 18Sn_1316</a>“Ajjhattañca bahiddhā ca,<a class='brnum' id='br7' href='#br7'></a><br>
Vedanaṃ nābhinandato;<br>
Evaṃ satassa carato,<br>
Viññāṇaṃ uparujjhatī”ti.</p>
</blockquote>
<p class='endsection'>Udayamāṇavapucchā terasamā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Pārāyanavagga</span><span class='hidden'>Udayamāṇavapucchā</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
