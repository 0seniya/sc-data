<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp1.9' lang='pli'>
<header>
<ul>
<li class='division'>Sutta Nipāta&#160;1.9</li>
</ul>
<h1>Hemavatasutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns153' href='#vns153'>SC Verse 153</a><a class='ref vnp' id='vnp153' href='#vnp153'>PTS Verse 153</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 27</a><a class='ref ms' id='ms18Sn_176' href='#ms18Sn_176'>Ms 18Sn_176</a>“Ajja pannaraso uposatho,<br>
<span class='speaker'>(iti sātāgiro yakkho):</span><br>
<span class='var' id='note102' title='divyā (bj, pts1) | dibyā (s1-3, km)' href='#note102' title='divyā (bj, pts1) | dibyā (s1-3, km)'>Dibbā</span> ratti upaṭṭhitā;<br>
Anomanāmaṃ satthāraṃ,<br>
Handa passāma gotamaṃ”.</p>
<p><a class='ref sc' id='sc2' href='#sc2'>SC 2</a><a class='ref vns' id='vns154' href='#vns154'>SC Verse 154</a><a class='ref vnp' id='vnp154' href='#vnp154'>PTS Verse 154</a><a class='ref ms' id='ms18Sn_177' href='#ms18Sn_177'>Ms 18Sn_177</a>“Kacci mano supaṇihito,<a class='brnum' id='br2' href='#br2'></a><br>
<span class='speaker'>(iti hemavato yakkho):</span><br>
Sabbabhūtesu tādino;<br>
Kacci iṭṭhe aniṭṭhe ca,<br>
Saṅkappassa vasīkatā”.</p>
<p><a class='ref sc' id='sc3' href='#sc3'>SC 3</a><a class='ref vns' id='vns155' href='#vns155'>SC Verse 155</a><a class='ref vnp' id='vnp155' href='#vnp155'>PTS Verse 155</a><a class='ref ms' id='ms18Sn_178' href='#ms18Sn_178'>Ms 18Sn_178</a>“Mano cassa supaṇihito,<a class='brnum' id='br3' href='#br3'></a><br>
<span class='speaker'>(iti sātāgiro yakkho):</span><br>
Sabbabhūtesu tādino;<br>
Atho iṭṭhe aniṭṭhe ca,<br>
Saṅkappassa vasīkatā”.</p>
<p><a class='ref sc' id='sc4' href='#sc4'>SC 4</a><a class='ref vns' id='vns156' href='#vns156'>SC Verse 156</a><a class='ref vnp' id='vnp156' href='#vnp156'>PTS Verse 156</a><a class='ref ms' id='ms18Sn_179' href='#ms18Sn_179'>Ms 18Sn_179</a>“Kacci adinnaṃ nādiyati,<a class='brnum' id='br4' href='#br4'></a><br>
<span class='speaker'>(iti hemavato yakkho):</span><br>
Kacci pāṇesu saññato;<br>
Kacci ārā pamādamhā,<br>
Kacci jhānaṃ na riñcati”.</p>
<p><a class='ref sc' id='sc5' href='#sc5'>SC 5</a><a class='ref vns' id='vns157' href='#vns157'>SC Verse 157</a><a class='ref vnp' id='vnp157' href='#vnp157'>PTS Verse 157</a><a class='ref ms' id='ms18Sn_180' href='#ms18Sn_180'>Ms 18Sn_180</a>“Na so adinnaṃ ādiyati,<a class='brnum' id='br5' href='#br5'></a><br>
<span class='speaker'>(iti sātāgiro yakkho):</span><br>
Atho pāṇesu saññato;<br>
Atho ārā pamādamhā,<br>
Buddho jhānaṃ na riñcati”.</p>
<p><a class='ref sc' id='sc6' href='#sc6'>SC 6</a><a class='ref vns' id='vns158' href='#vns158'>SC Verse 158</a><a class='ref vnp' id='vnp158' href='#vnp158'>PTS Verse 158</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 28</a><a class='ref ms' id='ms18Sn_181' href='#ms18Sn_181'>Ms 18Sn_181</a>“Kacci musā na bhaṇati,<a class='brnum' id='br6' href='#br6'></a><br>
<span class='speaker'>(iti hemavato yakkho):</span><br>
Kacci na khīṇabyappatho;<br>
Kacci vebhūtiyaṃ nāha,<br>
Kacci samphaṃ na bhāsati”.</p>
<p><a class='ref sc' id='sc7' href='#sc7'>SC 7</a><a class='ref vns' id='vns159' href='#vns159'>SC Verse 159</a><a class='ref vnp' id='vnp159' href='#vnp159'>PTS Verse 159</a><a class='ref ms' id='ms18Sn_182' href='#ms18Sn_182'>Ms 18Sn_182</a>“Musā ca so na bhaṇati,<a class='brnum' id='br7' href='#br7'></a><br>
<span class='speaker'>(iti sātāgiro yakkho):</span><br>
Atho na khīṇabyappatho;<br>
Atho vebhūtiyaṃ nāha,<br>
Mantā <span class='var' id='note103' title='atthaṃ so (bj, pts1, mr)' href='#note103' title='atthaṃ so (bj, pts1, mr)'>atthañca</span> bhāsati”.</p>
<p><a class='ref sc' id='sc8' href='#sc8'>SC 8</a><a class='ref vns' id='vns160' href='#vns160'>SC Verse 160</a><a class='ref vnp' id='vnp160' href='#vnp160'>PTS Verse 160</a><a class='ref ms' id='ms18Sn_183' href='#ms18Sn_183'>Ms 18Sn_183</a>“Kacci na rajjati kāmesu,<a class='brnum' id='br8' href='#br8'></a><br>
<span class='speaker'>(iti hemavato yakkho):</span><br>
Kacci cittaṃ anāvilaṃ;<br>
Kacci mohaṃ atikkanto,<br>
Kacci dhammesu cakkhumā”.</p>
<p><a class='ref sc' id='sc9' href='#sc9'>SC 9</a><a class='ref vns' id='vns161' href='#vns161'>SC Verse 161</a><a class='ref vnp' id='vnp161' href='#vnp161'>PTS Verse 161</a><a class='ref ms' id='ms18Sn_184' href='#ms18Sn_184'>Ms 18Sn_184</a>“Na so rajjati kāmesu,<a class='brnum' id='br9' href='#br9'></a><br>
<span class='speaker'>(iti sātāgiro yakkho):</span><br>
Atho cittaṃ anāvilaṃ;<br>
Sabbamohaṃ atikkanto,<br>
Buddho dhammesu cakkhumā”.</p>
<p><a class='ref sc' id='sc10' href='#sc10'>SC 10</a><a class='ref vns' id='vns162' href='#vns162'>SC Verse 162</a><a class='ref vnp' id='vnp162' href='#vnp162'>PTS Verse 162</a><a class='ref ms' id='ms18Sn_185' href='#ms18Sn_185'>Ms 18Sn_185</a>“Kacci vijjāya sampanno,<a class='brnum' id='br10' href='#br10'></a><br>
<span class='speaker'>(iti hemavato yakkho):</span><br>
Kacci saṃsuddhacāraṇo;<br>
Kaccissa āsavā khīṇā,<br>
Kacci natthi punabbhavo”.</p>
<p><a class='ref sc' id='sc11' href='#sc11'>SC 11</a><a class='ref vns' id='vns163' href='#vns163'>SC Verse 163</a><a class='ref vnp' id='vnp163' href='#vnp163'>PTS Verse 163</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 29</a><a class='ref ms' id='ms18Sn_186' href='#ms18Sn_186'>Ms 18Sn_186</a>“Vijjāya ceva sampanno,<a class='brnum' id='br11' href='#br11'></a><br>
<span class='speaker'>(iti sātāgiro yakkho):</span><br>
Atho saṃsuddhacāraṇo;<br>
Sabbassa āsavā khīṇā,<br>
Natthi tassa punabbhavo”.</p>
<p><a class='ref sc' id='sc12' href='#sc12'>SC 12</a><a class='ref vns' id='vns164' href='#vns164'>SC Verse 164</a><a class='ref vnp' id='vnp163A' href='#vnp163A'>PTS Verse 163A</a><a class='ref ms' id='ms18Sn_187' href='#ms18Sn_187'>Ms 18Sn_187</a>“Sampannaṃ munino cittaṃ,<a class='brnum' id='br12' href='#br12'></a><br>
Kammunā byappathena ca;<br>
Vijjācaraṇasampannaṃ,<br>
Dhammato naṃ pasaṃsati”.</p>
<p><a class='ref sc' id='sc13' href='#sc13'>SC 13</a><a class='ref vns' id='vns165' href='#vns165'>SC Verse 165</a><a class='ref vnp' id='vnp163B' href='#vnp163B'>PTS Verse 163B</a><a class='ref ms' id='ms18Sn_188' href='#ms18Sn_188'>Ms 18Sn_188</a>“Sampannaṃ munino cittaṃ,<a class='brnum' id='br13' href='#br13'></a><br>
Kammunā byappathena ca;<br>
Vijjācaraṇasampannaṃ,<br>
Dhammato anumodasi.</p>
<p><a class='ref sc' id='sc14' href='#sc14'>SC 14</a><a class='ref vns' id='vns166' href='#vns166'>SC Verse 166</a><a class='ref vnp' id='vnp164' href='#vnp164'>PTS Verse 164</a><a class='ref ms' id='ms18Sn_189' href='#ms18Sn_189'>Ms 18Sn_189</a>Sampannaṃ munino cittaṃ,<a class='brnum' id='br14' href='#br14'></a><br>
Kammunā byappathena ca;<br>
Vijjācaraṇasampannaṃ,<br>
Handa passāma gotamaṃ”.</p>
<p><a class='ref sc' id='sc15' href='#sc15'>SC 15</a><a class='ref vns' id='vns167' href='#vns167'>SC Verse 167</a><a class='ref vnp' id='vnp165' href='#vnp165'>PTS Verse 165</a><a class='ref ms' id='ms18Sn_190' href='#ms18Sn_190'>Ms 18Sn_190</a>“Eṇijaṅghaṃ kisaṃ <span class='var' id='note104' title='dhīraṃ (si, s1-3, pts1)'>vīraṃ</span>,<a class='brnum' id='br15' href='#note104' title='dhīraṃ (si, s1-3, pts1)'>vīraṃ</span>,<a class='brnum' id='br15'></a><br>
Appāhāraṃ alolupaṃ;<br>
Muniṃ vanasmiṃ jhāyantaṃ,<br>
Ehi passāma gotamaṃ.</p>
<p><a class='ref sc' id='sc16' href='#sc16'>SC 16</a><a class='ref vns' id='vns168' href='#vns168'>SC Verse 168</a><a class='ref vnp' id='vnp166' href='#vnp166'>PTS Verse 166</a><a class='ref ms' id='ms18Sn_191' href='#ms18Sn_191'>Ms 18Sn_191</a>Sīhaṃvekacaraṃ nāgaṃ,<a class='brnum' id='br16' href='#br16'></a><br>
Kāmesu anapekkhinaṃ;<br>
Upasaṅkamma pucchāma,<br>
Maccupāsappamocanaṃ.</p>
<p><a class='ref sc' id='sc17' href='#sc17'>SC 17</a><a class='ref vns' id='vns169' href='#vns169'>SC Verse 169</a><a class='ref vnp' id='vnp167' href='#vnp167'>PTS Verse 167</a><a class='ref ms' id='ms18Sn_192' href='#ms18Sn_192'>Ms 18Sn_192</a>Akkhātāraṃ pavattāraṃ,<a class='brnum' id='br17' href='#br17'></a><br>
Sabbadhammāna pāraguṃ;<br>
Buddhaṃ verabhayātītaṃ,<br>
Mayaṃ pucchāma gotamaṃ”.</p>
<p><a class='ref sc' id='sc18' href='#sc18'>SC 18</a><a class='ref vns' id='vns170' href='#vns170'>SC Verse 170</a><a class='ref vnp' id='vnp168' href='#vnp168'>PTS Verse 168</a><a class='ref ms' id='ms18Sn_193' href='#ms18Sn_193'>Ms 18Sn_193</a>“Kismiṃ loko samuppanno,<a class='brnum' id='br18' href='#br18'></a><br>
<span class='speaker'>(iti hemavato yakkho):</span><br>
Kismiṃ kubbati <span class='var' id='note105' title='sandhavaṃ (mr)' href='#note105' title='sandhavaṃ (mr)'>santhavaṃ</span>;<br>
Kissa loko upādāya,<br>
Kismiṃ loko vihaññati”.</p>
<p><a class='ref sc' id='sc19' href='#sc19'>SC 19</a><a class='ref vns' id='vns171' href='#vns171'>SC Verse 171</a><a class='ref vnp' id='vnp169' href='#vnp169'>PTS Verse 169</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 30</a><a class='ref ms' id='ms18Sn_194' href='#ms18Sn_194'>Ms 18Sn_194</a>“<span class='var' id='note106' title='chassu (bj, pts1)'>Chasu</span> loko samuppanno,<a class='brnum' id='br19' href='#note106' title='chassu (bj, pts1)'>Chasu</span> loko samuppanno,<a class='brnum' id='br19'></a><br>
<span class='speaker'>(hemavatāti bhagavā):</span><br>
Chasu kubbati santhavaṃ;<br>
Channameva upādāya,<br>
Chasu loko vihaññati”.</p>
<p><a class='ref sc' id='sc20' href='#sc20'>SC 20</a><a class='ref vns' id='vns172' href='#vns172'>SC Verse 172</a><a class='ref vnp' id='vnp170' href='#vnp170'>PTS Verse 170</a><a class='ref ms' id='ms18Sn_195' href='#ms18Sn_195'>Ms 18Sn_195</a>“Katamaṃ taṃ upādānaṃ,<a class='brnum' id='br20' href='#br20'></a><br>
Yattha loko vihaññati;<br>
Niyyānaṃ pucchito brūhi,<br>
Kathaṃ dukkhā <span class='var' id='note107' title='pamuñcati (s1-3)' href='#note107' title='pamuñcati (s1-3)'>pamuccati</span>”.</p>
<p><a class='ref sc' id='sc21' href='#sc21'>SC 21</a><a class='ref vns' id='vns173' href='#vns173'>SC Verse 173</a><a class='ref vnp' id='vnp171' href='#vnp171'>PTS Verse 171</a><a class='ref ms' id='ms18Sn_196' href='#ms18Sn_196'>Ms 18Sn_196</a>“Pañca kāmaguṇā loke,<a class='brnum' id='br21' href='#br21'></a><br>
Manochaṭṭhā paveditā;<br>
Ettha chandaṃ virājetvā,<br>
Evaṃ dukkhā pamuccati.</p>
<p><a class='ref sc' id='sc22' href='#sc22'>SC 22</a><a class='ref vns' id='vns174' href='#vns174'>SC Verse 174</a><a class='ref vnp' id='vnp172' href='#vnp172'>PTS Verse 172</a><a class='ref ms' id='ms18Sn_197' href='#ms18Sn_197'>Ms 18Sn_197</a>Etaṃ lokassa niyyānaṃ,<a class='brnum' id='br22' href='#br22'></a><br>
Akkhātaṃ vo yathātathaṃ;<br>
Etaṃ vo ahamakkhāmi,<br>
Evaṃ dukkhā pamuccati”.</p>
<p><a class='ref sc' id='sc23' href='#sc23'>SC 23</a><a class='ref vns' id='vns175' href='#vns175'>SC Verse 175</a><a class='ref vnp' id='vnp173' href='#vnp173'>PTS Verse 173</a><a class='ref ms' id='ms18Sn_198' href='#ms18Sn_198'>Ms 18Sn_198</a>“Ko sūdha tarati oghaṃ,<a class='brnum' id='br23' href='#br23'></a><br>
Kodha tarati aṇṇavaṃ;<br>
Appatiṭṭhe anālambe,<br>
Ko gambhīre na sīdati”.</p>
<p><a class='ref sc' id='sc24' href='#sc24'>SC 24</a><a class='ref vns' id='vns176' href='#vns176'>SC Verse 176</a><a class='ref vnp' id='vnp174' href='#vnp174'>PTS Verse 174</a><a class='ref ms' id='ms18Sn_199' href='#ms18Sn_199'>Ms 18Sn_199</a>“Sabbadā sīlasampanno,<a class='brnum' id='br24' href='#br24'></a><br>
Paññavā susamāhito;<br>
<span class='var' id='note108' title='ajjhattasaññī (s1-3, km, mr)' href='#note108' title='ajjhattasaññī (s1-3, km, mr)'>Ajjhattacintī</span> satimā,<br>
Oghaṃ tarati duttaraṃ.</p>
<p><a class='ref sc' id='sc25' href='#sc25'>SC 25</a><a class='ref vns' id='vns177' href='#vns177'>SC Verse 177</a><a class='ref vnp' id='vnp175' href='#vnp175'>PTS Verse 175</a><a class='ref ms' id='ms18Sn_200' href='#ms18Sn_200'>Ms 18Sn_200</a>Virato kāmasaññāya,<a class='brnum' id='br25' href='#br25'></a><br>
Sabbasaṃyojanātigo;<br>
Nandībhavaparikkhīṇo,<br>
So gambhīre na sīdati”.</p>
<p><a class='ref sc' id='sc26' href='#sc26'>SC 26</a><a class='ref vns' id='vns178' href='#vns178'>SC Verse 178</a><a class='ref vnp' id='vnp176' href='#vnp176'>PTS Verse 176</a><a class='ref ms' id='ms18Sn_201' href='#ms18Sn_201'>Ms 18Sn_201</a>“Gambhīrapaññaṃ nipuṇatthadassiṃ,<a class='brnum' id='br26' href='#br26'></a><br>
Akiñcanaṃ kāmabhave asattaṃ;<br>
Taṃ passatha sabbadhi vippamuttaṃ,<br>
Dibbe pathe kamamānaṃ mahesiṃ.</p>
<p><a class='ref sc' id='sc27' href='#sc27'>SC 27</a><a class='ref vns' id='vns179' href='#vns179'>SC Verse 179</a><a class='ref vnp' id='vnp177' href='#vnp177'>PTS Verse 177</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 31</a><a class='ref ms' id='ms18Sn_202' href='#ms18Sn_202'>Ms 18Sn_202</a>Anomanāmaṃ nipuṇatthadassiṃ,<a class='brnum' id='br27' href='#br27'></a><br>
Paññādadaṃ kāmālaye asattaṃ;<br>
Taṃ passatha sabbaviduṃ sumedhaṃ,<br>
Ariye pathe kamamānaṃ mahesiṃ.</p>
<p><a class='ref sc' id='sc28' href='#sc28'>SC 28</a><a class='ref vns' id='vns180' href='#vns180'>SC Verse 180</a><a class='ref vnp' id='vnp178' href='#vnp178'>PTS Verse 178</a><a class='ref ms' id='ms18Sn_203' href='#ms18Sn_203'>Ms 18Sn_203</a>Sudiṭṭhaṃ vata no ajja,<a class='brnum' id='br28' href='#br28'></a><br>
Suppabhātaṃ suhuṭṭhitaṃ;<br>
Yaṃ addasāma sambuddhaṃ,<br>
Oghatiṇṇamanāsavaṃ.</p>
<p><a class='ref sc' id='sc29' href='#sc29'>SC 29</a><a class='ref vns' id='vns181' href='#vns181'>SC Verse 181</a><a class='ref vnp' id='vnp179' href='#vnp179'>PTS Verse 179</a><a class='ref ms' id='ms18Sn_204' href='#ms18Sn_204'>Ms 18Sn_204</a>Ime dasasatā yakkhā,<a class='brnum' id='br29' href='#br29'></a><br>
Iddhimanto yasassino;<br>
Sabbe taṃ saraṇaṃ yanti,<br>
Tvaṃ no satthā anuttaro.</p>
<p><a class='ref sc' id='sc30' href='#sc30'>SC 30</a><a class='ref vns' id='vns182' href='#vns182'>SC Verse 182</a><a class='ref vnp' id='vnp180' href='#vnp180'>PTS Verse 180</a><a class='ref ms' id='ms18Sn_205' href='#ms18Sn_205'>Ms 18Sn_205</a>Te mayaṃ vicarissāma,<a class='brnum' id='br30' href='#br30'></a><br>
Gāmā gāmaṃ nagā nagaṃ;<br>
Namassamānā sambuddhaṃ,<br>
Dhammassa ca sudhammatan”ti.</p>
</blockquote>
<p class='endsection'>Hemavatasuttaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Uragavagga</span><span class='hidden'>Hemavatasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
