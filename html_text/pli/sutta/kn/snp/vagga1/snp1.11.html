<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp1.11' lang='pli'>
<header>
<ul>
<li class='division'>Sutta Nipāta&#160;1.11</li>
</ul>
<h1>Vijayasutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns195' href='#vns195'>SC Verse 195</a><a class='ref vnp' id='vnp193' href='#vnp193'>PTS Verse 193</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 34</a><a class='ref ms' id='ms18Sn_225' href='#ms18Sn_225'>Ms 18Sn_225</a>Caraṃ vā yadi vā tiṭṭhaṃ,<br>
nisinno uda vā sayaṃ;<br>
Samiñjeti pasāreti,<br>
esā kāyassa iñjanā.</p>
<p><a class='ref sc' id='sc2' href='#sc2'>SC 2</a><a class='ref vns' id='vns196' href='#vns196'>SC Verse 196</a><a class='ref vnp' id='vnp194' href='#vnp194'>PTS Verse 194</a><a class='ref ms' id='ms18Sn_226' href='#ms18Sn_226'>Ms 18Sn_226</a><span class='var' id='note119' title='aṭṭhinhārūhi saṃyutto (s1-3, mr) | aṭṭhīnahārusaññutto (pts1)'>Aṭṭhinahārusaṃyutto</span>,<a class='brnum' id='br2' href='#note119' title='aṭṭhinhārūhi saṃyutto (s1-3, mr) | aṭṭhīnahārusaññutto (pts1)'>Aṭṭhinahārusaṃyutto</span>,<a class='brnum' id='br2'></a><br>
tacamaṃsāvalepano;<br>
Chaviyā kāyo paṭicchanno,<br>
yathābhūtaṃ na dissati.</p>
<p><a class='ref sc' id='sc3' href='#sc3'>SC 3</a><a class='ref vns' id='vns197' href='#vns197'>SC Verse 197</a><a class='ref vnp' id='vnp195' href='#vnp195'>PTS Verse 195</a><a class='ref ms' id='ms18Sn_227' href='#ms18Sn_227'>Ms 18Sn_227</a>Antapūro udarapūro,<a class='brnum' id='br3' href='#br3'></a><br>
<span class='var' id='note120' title='yakapeḷassa (bj, s1-3, pts1)' href='#note120' title='yakapeḷassa (bj, s1-3, pts1)'>yakanapeḷassa</span> vatthino;<br>
Hadayassa papphāsassa,<br>
vakkassa pihakassa ca.</p>
<p><a class='ref sc' id='sc4' href='#sc4'>SC 4</a><a class='ref vns' id='vns198' href='#vns198'>SC Verse 198</a><a class='ref vnp' id='vnp196' href='#vnp196'>PTS Verse 196</a><a class='ref ms' id='ms18Sn_228' href='#ms18Sn_228'>Ms 18Sn_228</a>Siṅghāṇikāya kheḷassa,<a class='brnum' id='br4' href='#br4'></a><br>
sedassa ca medassa ca;<br>
Lohitassa lasikāya,<br>
pittassa ca vasāya ca.</p>
<p><a class='ref sc' id='sc5' href='#sc5'>SC 5</a><a class='ref vns' id='vns199' href='#vns199'>SC Verse 199</a><a class='ref vnp' id='vnp197' href='#vnp197'>PTS Verse 197</a><a class='ref ms' id='ms18Sn_229' href='#ms18Sn_229'>Ms 18Sn_229</a>Athassa navahi sotehi,<a class='brnum' id='br5' href='#br5'></a><br>
asucī savati sabbadā;<br>
Akkhimhā akkhigūthako,<br>
kaṇṇamhā kaṇṇagūthako.</p>
<p><a class='ref sc' id='sc6' href='#sc6'>SC 6</a><a class='ref vns' id='vns200' href='#vns200'>SC Verse 200</a><a class='ref vnp' id='vnp198' href='#vnp198'>PTS Verse 198</a><a class='ref ms' id='ms18Sn_230' href='#ms18Sn_230'>Ms 18Sn_230</a>Siṅghāṇikā ca nāsato,<a class='brnum' id='br6' href='#br6'></a><br>
mukhena vamatekadā;<br>
Pittaṃ semhañca vamati,<br>
kāyamhā sedajallikā.</p>
<p><a class='ref sc' id='sc7' href='#sc7'>SC 7</a><a class='ref vns' id='vns201' href='#vns201'>SC Verse 201</a><a class='ref vnp' id='vnp199' href='#vnp199'>PTS Verse 199</a><a class='ref ms' id='ms18Sn_231' href='#ms18Sn_231'>Ms 18Sn_231</a>Athassa susiraṃ sīsaṃ,<a class='brnum' id='br7' href='#br7'></a><br>
matthaluṅgassa pūritaṃ;<br>
Subhato naṃ maññati bālo,<br>
avijjāya purakkhato.</p>
<p><a class='ref sc' id='sc8' href='#sc8'>SC 8</a><a class='ref vns' id='vns202' href='#vns202'>SC Verse 202</a><a class='ref vnp' id='vnp200' href='#vnp200'>PTS Verse 200</a><a class='ref ms' id='ms18Sn_232' href='#ms18Sn_232'>Ms 18Sn_232</a>Yadā ca so mato seti,<a class='brnum' id='br8' href='#br8'></a><br>
Uddhumāto vinīlako;<br>
Apaviddho susānasmiṃ,<br>
Anapekkhā honti ñātayo.</p>
<p><a class='ref sc' id='sc9' href='#sc9'>SC 9</a><a class='ref vns' id='vns203' href='#vns203'>SC Verse 203</a><a class='ref vnp' id='vnp201' href='#vnp201'>PTS Verse 201</a><a class='ref ms' id='ms18Sn_233' href='#ms18Sn_233'>Ms 18Sn_233</a>Khādanti naṃ <span class='var' id='note121' title='suvāṇā (bj, s1-3) | supāṇā (pts1)'>suvānā</span> ca,<a class='brnum' id='br9' href='#note121' title='suvāṇā (bj, s1-3) | supāṇā (pts1)'>suvānā</span> ca,<a class='brnum' id='br9'></a><br>
<span class='var' id='note122' title='sigālā (bj, pts1)' href='#note122' title='sigālā (bj, pts1)'>siṅgālā</span> ca vakā kimī;<br>
Kākā gijjhā ca khādanti,<br>
ye caññe santi pāṇino.</p>
<p><a class='ref sc' id='sc10' href='#sc10'>SC 10</a><a class='ref vns' id='vns204' href='#vns204'>SC Verse 204</a><a class='ref vnp' id='vnp202' href='#vnp202'>PTS Verse 202</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 35</a><a class='ref ms' id='ms18Sn_234' href='#ms18Sn_234'>Ms 18Sn_234</a>Sutvāna buddhavacanaṃ,<a class='brnum' id='br10' href='#br10'></a><br>
Bhikkhu paññāṇavā idha;<br>
So kho naṃ parijānāti,<br>
Yathābhūtañhi passati.</p>
<p><a class='ref sc' id='sc11' href='#sc11'>SC 11</a><a class='ref vns' id='vns205' href='#vns205'>SC Verse 205</a><a class='ref vnp' id='vnp203' href='#vnp203'>PTS Verse 203</a><a class='ref ms' id='ms18Sn_235' href='#ms18Sn_235'>Ms 18Sn_235</a>Yathā idaṃ tathā etaṃ,<a class='brnum' id='br11' href='#br11'></a><br>
Yathā etaṃ tathā idaṃ;<br>
Ajjhattañca bahiddhā ca,<br>
Kāye chandaṃ virājaye.</p>
<p><a class='ref sc' id='sc12' href='#sc12'>SC 12</a><a class='ref vns' id='vns206' href='#vns206'>SC Verse 206</a><a class='ref vnp' id='vnp204' href='#vnp204'>PTS Verse 204</a><a class='ref ms' id='ms18Sn_236' href='#ms18Sn_236'>Ms 18Sn_236</a>Chandarāgaviratto so,<a class='brnum' id='br12' href='#br12'></a><br>
Bhikkhu paññāṇavā idha;<br>
Ajjhagā amataṃ santiṃ,<br>
Nibbānaṃ padamaccutaṃ.</p>
<p><a class='ref sc' id='sc13' href='#sc13'>SC 13</a><a class='ref vns' id='vns207' href='#vns207'>SC Verse 207</a><a class='ref vnp' id='vnp205' href='#vnp205'>PTS Verse 205</a><a class='ref ms' id='ms18Sn_237' href='#ms18Sn_237'>Ms 18Sn_237</a><span class='var' id='note123' title='dipādakoyaṃ (bj, s1-3, km, pts1)'>Dvipādakoyaṃ</span> asuci,<a class='brnum' id='br13' href='#note123' title='dipādakoyaṃ (bj, s1-3, km, pts1)'>Dvipādakoyaṃ</span> asuci,<a class='brnum' id='br13'></a><br>
Duggandho <span class='var' id='note124' title='parihārati (c1)' href='#note124' title='parihārati (c1)'>parihīrati</span>;<br>
Nānākuṇapaparipūro,<br>
Vissavanto tato tato.</p>
<p><a class='ref sc' id='sc14' href='#sc14'>SC 14</a><a class='ref vns' id='vns208' href='#vns208'>SC Verse 208</a><a class='ref vnp' id='vnp206' href='#vnp206'>PTS Verse 206</a><a class='ref ms' id='ms18Sn_238' href='#ms18Sn_238'>Ms 18Sn_238</a>Etādisena kāyena,<a class='brnum' id='br14' href='#br14'></a><br>
Yo maññe <span class='var' id='note125' title='unnametave (?)' href='#note125' title='unnametave (?)'>uṇṇametave</span>;<br>
Paraṃ vā avajāneyya,<br>
Kimaññatra adassanāti.</p>
</blockquote>
<p class='endsection'>Vijayasuttaṃ ekādasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Uragavagga</span><span class='hidden'>Vijayasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
