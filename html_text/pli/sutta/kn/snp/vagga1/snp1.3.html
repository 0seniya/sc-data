<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp1.3' lang='pli'>
<header>
<ul>
<li class='division'>Sutta Nipāta&#160;1.3</li>
</ul>
<h1>Khaggavisāṇasutta</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns35'>SC Verse 35</a><a class='ref vnp' id='vnp35'>PTS Verse 35</a><a class='ref ms' id='ms18Sn_38'>Ms 18Sn_38</a>“Sabbesu bhūtesu nidhāya daṇḍaṃ,<br>
Aviheṭhayaṃ aññatarampi tesaṃ;<br>
Na puttamiccheyya kuto sahāyaṃ,<br>
Eko care khaggavisāṇakappo”.</p>
<p><a class='ref sc' id='sc2'>SC 2</a><a class='ref vns' id='vns36'>SC Verse 36</a><a class='ref vnp' id='vnp36'>PTS Verse 36</a><a class='ref ms' id='ms18Sn_39'>Ms 18Sn_39</a>“Saṃsaggajātassa bhavanti snehā,<a class='brnum' id='br2'></a><br>
Snehanvayaṃ dukkhamidaṃ pahoti;<br>
Ādīnavaṃ snehajaṃ pekkhamāno,<br>
Eko care khaggavisāṇakappo”.</p>
<p><a class='ref sc' id='sc3'>SC 3</a><a class='ref vns' id='vns37'>SC Verse 37</a><a class='ref vnp' id='vnp37'>PTS Verse 37</a><a class='ref ms' id='ms18Sn_40'>Ms 18Sn_40</a>“Mitte suhajje anukampamāno,<a class='brnum' id='br3'></a><br>
Hāpeti atthaṃ paṭibaddhacitto;<br>
Etaṃ bhayaṃ <span class='var' id='note22' title='sandhave (mr)'>santhave</span> pekkhamāno,<br>
Eko care khaggavisāṇakappo”.</p>
<p><a class='ref sc' id='sc4'>SC 4</a><a class='ref vns' id='vns38'>SC Verse 38</a><a class='ref vnp' id='vnp38'>PTS Verse 38</a><a class='pts' id='pts7'></a><a class='ref ms' id='ms18Sn_41'>Ms 18Sn_41</a>“Vaṃso visālova yathā visatto,<a class='brnum' id='br4'></a><br>
Puttesu dāresu ca yā apekkhā;<br>
<span class='var' id='note24' title='vaṃsakaḷīrova (bj) | vaṃsākaḷīro va (s1-3, km, pts1)'>Vaṃsakkaḷīrova</span> asajjamāno,<br>
Eko care khaggavisāṇakappo”.</p>
<p><a class='ref sc' id='sc5'>SC 5</a><a class='ref vns' id='vns39'>SC Verse 39</a><a class='ref vnp' id='vnp39'>PTS Verse 39</a><a class='ref ms' id='ms18Sn_42'>Ms 18Sn_42</a>“Migo araññamhi yathā <span class='var' id='note25' title='abandho (s1-3, km)'>abaddho</span>,<a class='brnum' id='br5'></a><br>
Yenicchakaṃ gacchati gocarāya;<br>
Viññū naro seritaṃ pekkhamāno,<br>
Eko care khaggavisāṇakappo”.</p>
<p><a class='ref sc' id='sc6'>SC 6</a><a class='ref vns' id='vns40'>SC Verse 40</a><a class='ref vnp' id='vnp40'>PTS Verse 40</a><a class='ref ms' id='ms18Sn_43'>Ms 18Sn_43</a>“Āmantanā hoti sahāyamajjhe,<a class='brnum' id='br6'></a><br>
Vāse ṭhāne gamane cārikāya;<br>
Anabhijjhitaṃ seritaṃ pekkhamāno,<br>
Eko care khaggavisāṇakappo”.</p>
<p><a class='ref sc' id='sc7'>SC 7</a><a class='ref vns' id='vns41'>SC Verse 41</a><a class='ref vnp' id='vnp41'>PTS Verse 41</a><a class='ref ms' id='ms18Sn_44'>Ms 18Sn_44</a>“Khiḍḍā ratī hoti sahāyamajjhe,<a class='brnum' id='br7'></a><br>
Puttesu ca vipulaṃ hoti pemaṃ;<br>
Piyavippayogaṃ vijigucchamāno,<br>
Eko care khaggavisāṇakappo”.</p>
<p><a class='ref sc' id='sc8'>SC 8</a><a class='ref vns' id='vns42'>SC Verse 42</a><a class='ref vnp' id='vnp42'>PTS Verse 42</a><a class='ref ms' id='ms18Sn_45'>Ms 18Sn_45</a>“Cātuddiso appaṭigho ca hoti,<a class='brnum' id='br8'></a><br>
Santussamāno itarītarena;<br>
Parissayānaṃ sahitā achambhī,<br>
Eko care khaggavisāṇakappo”.</p>
<p><a class='ref sc' id='sc9'>SC 9</a><a class='ref vns' id='vns43'>SC Verse 43</a><a class='ref vnp' id='vnp43'>PTS Verse 43</a><a class='ref ms' id='ms18Sn_46'>Ms 18Sn_46</a>“Dussaṅgahā pabbajitāpi eke,<a class='brnum' id='br9'></a><br>
Atho gahaṭṭhā gharamāvasantā;<br>
Appossukko paraputtesu hutvā,<br>
Eko care khaggavisāṇakappo”.</p>
<p><a class='ref sc' id='sc10'>SC 10</a><a class='ref vns' id='vns44'>SC Verse 44</a><a class='ref vnp' id='vnp44'>PTS Verse 44</a><a class='pts' id='pts8'></a><a class='ref ms' id='ms18Sn_47'>Ms 18Sn_47</a>“Oropayitvā gihibyañjanāni,<a class='brnum' id='br10'></a><br>
<span class='var' id='note26' title='saṃsīnapatto (bj, pts1)'>Sañchinnapatto</span> yathā koviḷāro;<br>
Chetvāna vīro gihibandhanāni,<br>
Eko care khaggavisāṇakappo”.</p>
<p><a class='ref sc' id='sc11'>SC 11</a><a class='ref vns' id='vns45'>SC Verse 45</a><a class='ref vnp' id='vnp45'>PTS Verse 45</a><a class='ref ms' id='ms18Sn_48'>Ms 18Sn_48</a>“Sace labhetha nipakaṃ sahāyaṃ,<a class='brnum' id='br11'></a><br>
Saddhiṃ caraṃ sādhuvihāridhīraṃ;<br>
Abhibhuyya sabbāni parissayāni,<br>
Careyya tenattamano satīmā”.</p>
<p><a class='ref sc' id='sc12'>SC 12</a><a class='ref vns' id='vns46'>SC Verse 46</a><a class='ref vnp' id='vnp46'>PTS Verse 46</a><a class='ref ms' id='ms18Sn_49'>Ms 18Sn_49</a>“No ce labhetha nipakaṃ sahāyaṃ,<a class='brnum' id='br12'></a><br>
Saddhiṃ caraṃ sādhuvihāridhīraṃ;<br>
Rājāva raṭṭhaṃ vijitaṃ pahāya,<br>
Eko care <span class='var' id='note28' title='khaggavisāṇakappo (bj, pts1)'>mātaṅgaraññeva nāgo</span>”.</p>
<p><a class='ref sc' id='sc13'>SC 13</a><a class='ref vns' id='vns47'>SC Verse 47</a><a class='ref vnp' id='vnp47'>PTS Verse 47</a><a class='ref ms' id='ms18Sn_50'>Ms 18Sn_50</a>“Addhā pasaṃsāma sahāyasampadaṃ,<a class='brnum' id='br13'></a><br>
Seṭṭhā samā sevitabbā sahāyā;<br>
Ete aladdhā anavajjabhojī,<br>
Eko care khaggavisāṇakappo”.</p>
<p><a class='ref sc' id='sc14'>SC 14</a><a class='ref vns' id='vns48'>SC Verse 48</a><a class='ref vnp' id='vnp48'>PTS Verse 48</a><a class='ref ms' id='ms18Sn_51'>Ms 18Sn_51</a>“Disvā suvaṇṇassa pabhassarāni,<a class='brnum' id='br14'></a><br>
Kammāraputtena suniṭṭhitāni;<br>
<span class='var' id='note29' title='saṅghaṭṭayantāni ()'>Saṅghaṭṭamānāni</span> duve bhujasmiṃ,<br>
Eko care khaggavisāṇakappo”.</p>
<p><a class='ref sc' id='sc15'>SC 15</a><a class='ref vns' id='vns49'>SC Verse 49</a><a class='ref vnp' id='vnp49'>PTS Verse 49</a><a class='ref ms' id='ms18Sn_52'>Ms 18Sn_52</a>“Evaṃ <span class='var' id='note30' title='dutiyena (sabbattha)'>dutīyena</span> sahā mamassa,<a class='brnum' id='br15'></a><br>
Vācābhilāpo abhisajjanā vā;<br>
Etaṃ bhayaṃ āyatiṃ pekkhamāno,<br>
Eko care khaggavisāṇakappo”.</p>
<p><a class='ref sc' id='sc16'>SC 16</a><a class='ref vns' id='vns50'>SC Verse 50</a><a class='ref vnp' id='vnp50'>PTS Verse 50</a><a class='ref ms' id='ms18Sn_53'>Ms 18Sn_53</a>“Kāmā hi citrā madhurā manoramā,<a class='brnum' id='br16'></a><br>
Virūparūpena mathenti cittaṃ;<br>
Ādīnavaṃ kāmaguṇesu disvā,<br>
Eko care khaggavisāṇakappo”.</p>
<p><a class='ref sc' id='sc17'>SC 17</a><a class='ref vns' id='vns51'>SC Verse 51</a><a class='ref vnp' id='vnp51'>PTS Verse 51</a><a class='ref ms' id='ms18Sn_54'>Ms 18Sn_54</a>“Ītī ca gaṇḍo ca upaddavo ca,<a class='brnum' id='br17'></a><br>
Rogo ca sallañca bhayañca metaṃ;<br>
Etaṃ bhayaṃ kāmaguṇesu disvā,<br>
Eko care khaggavisāṇakappo”.</p>
<p><a class='ref sc' id='sc18'>SC 18</a><a class='ref vns' id='vns52'>SC Verse 52</a><a class='ref vnp' id='vnp52'>PTS Verse 52</a><a class='pts' id='pts9'></a><a class='ref ms' id='ms18Sn_55'>Ms 18Sn_55</a>“Sītañca uṇhañca khudaṃ pipāsaṃ,<a class='brnum' id='br18'></a><br>
Vātātape <span class='var' id='note32' title='ḍaṃsasiriṃsape (bj, s1-3, km, pts1)'>ḍaṃsasarīsape</span> ca;<br>
Sabbānipetāni <span class='var' id='note33' title='abhibbhavitvā (^tha-ap2#27 [Paccekabuddhaapadāna])'>abhisambhavitvā</span>,<br>
Eko care khaggavisāṇakappo”.</p>
<p><a class='ref sc' id='sc19'>SC 19</a><a class='ref vns' id='vns53'>SC Verse 53</a><a class='ref vnp' id='vnp53'>PTS Verse 53</a><a class='ref ms' id='ms18Sn_56'>Ms 18Sn_56</a>“Nāgova yūthāni vivajjayitvā,<a class='brnum' id='br19'></a><br>
Sañjātakhandho padumī uḷāro;<br>
Yathābhirantaṃ <span class='var' id='note34' title='vihare (bj, pts1)'>viharaṃ</span> araññe,<br>
Eko care khaggavisāṇakappo”.</p>
<p><a class='ref sc' id='sc20'>SC 20</a><a class='ref vns' id='vns54'>SC Verse 54</a><a class='ref vnp' id='vnp54'>PTS Verse 54</a><a class='ref ms' id='ms18Sn_57'>Ms 18Sn_57</a>“Aṭṭhānataṃ saṅgaṇikāratassa,<a class='brnum' id='br20'></a><br>
Yaṃ <span class='var' id='note35' title='phussaye (s1-3)'>phassaye</span> sāmayikaṃ vimuttiṃ;<br>
Ādiccabandhussa vaco nisamma,<br>
Eko care khaggavisāṇakappo”.</p>
<p><a class='ref sc' id='sc21'>SC 21</a><a class='ref vns' id='vns55'>SC Verse 55</a><a class='ref vnp' id='vnp55'>PTS Verse 55</a><a class='ref ms' id='ms18Sn_58'>Ms 18Sn_58</a>“Diṭṭhīvisūkāni upātivatto,<a class='brnum' id='br21'></a><br>
Patto niyāmaṃ paṭiladdhamaggo;<br>
Uppannañāṇomhi anaññaneyyo,<br>
Eko care khaggavisāṇakappo”.</p>
<p><a class='ref sc' id='sc22'>SC 22</a><a class='ref vns' id='vns56'>SC Verse 56</a><a class='ref vnp' id='vnp56'>PTS Verse 56</a><a class='ref ms' id='ms18Sn_59'>Ms 18Sn_59</a>“Nillolupo nikkuho nippipāso,<a class='brnum' id='br22'></a><br>
Nimmakkho niddhantakasāvamoho;<br>
<span class='var' id='note36' title='nirāsāso (mr)'>Nirāsayo</span> sabbaloke bhavitvā,<br>
Eko care khaggavisāṇakappo”.</p>
<p><a class='ref sc' id='sc23'>SC 23</a><a class='ref vns' id='vns57'>SC Verse 57</a><a class='ref vnp' id='vnp57'>PTS Verse 57</a><a class='ref ms' id='ms18Sn_60'>Ms 18Sn_60</a>“Pāpaṃ sahāyaṃ parivajjayetha,<a class='brnum' id='br23'></a><br>
Anatthadassiṃ visame niviṭṭhaṃ;<br>
Sayaṃ na seve pasutaṃ pamattaṃ,<br>
Eko care khaggavisāṇakappo”.</p>
<p><a class='ref sc' id='sc24'>SC 24</a><a class='ref vns' id='vns58'>SC Verse 58</a><a class='ref vnp' id='vnp58'>PTS Verse 58</a><a class='pts' id='pts10'></a><a class='ref ms' id='ms18Sn_61'>Ms 18Sn_61</a>“Bahussutaṃ dhammadharaṃ bhajetha,<a class='brnum' id='br24'></a><br>
Mittaṃ uḷāraṃ paṭibhānavantaṃ;<br>
Aññāya atthāni vineyya kaṅkhaṃ,<br>
Eko care khaggavisāṇakappo”.</p>
<p><a class='ref sc' id='sc25'>SC 25</a><a class='ref vns' id='vns59'>SC Verse 59</a><a class='ref vnp' id='vnp59'>PTS Verse 59</a><a class='ref ms' id='ms18Sn_62'>Ms 18Sn_62</a>“Khiḍḍaṃ ratiṃ kāmasukhañca loke,<a class='brnum' id='br25'></a><br>
Analaṅkaritvā anapekkhamāno;<br>
<span class='var' id='note37' title='vibhūsaṭṭhānā ()'>Vibhūsanaṭṭhānā</span> virato saccavādī,<br>
Eko care khaggavisāṇakappo”.</p>
<p><a class='ref sc' id='sc26'>SC 26</a><a class='ref vns' id='vns60'>SC Verse 60</a><a class='ref vnp' id='vnp60'>PTS Verse 60</a><a class='ref ms' id='ms18Sn_63'>Ms 18Sn_63</a>“Puttañca dāraṃ pitarañca mātaraṃ,<a class='brnum' id='br26'></a><br>
Dhanāni dhaññāni ca <span class='var' id='note38' title='bandhavāni ca (pts1)'>bandhavāni</span>;<br>
Hitvāna kāmāni yathodhikāni,<br>
Eko care khaggavisāṇakappo”.</p>
<p><a class='ref sc' id='sc27'>SC 27</a><a class='ref vns' id='vns61'>SC Verse 61</a><a class='ref vnp' id='vnp61'>PTS Verse 61</a><a class='ref ms' id='ms18Sn_64'>Ms 18Sn_64</a>“Saṅgo eso parittamettha sokhyaṃ,<a class='brnum' id='br27'></a><br>
Appassādo dukkhamettha bhiyyo;<br>
Gaḷo eso iti ñatvā <span class='var' id='note39' title='mutīmā (bj, pts1, c1) | matimā (s1-3) | matimā ()'>matīmā</span>,<br>
Eko care khaggavisāṇakappo”.</p>
<p><a class='ref sc' id='sc28'>SC 28</a><a class='ref vns' id='vns62'>SC Verse 62</a><a class='ref vnp' id='vnp62'>PTS Verse 62</a><a class='ref ms' id='ms18Sn_65'>Ms 18Sn_65</a>“<span class='var' id='note40' title='sandāḷayitvāna (bj) | sandālayitvā (pts1) | padālayitvāna (mr)'>Sandālayitvāna</span> saṃyojanāni,<a class='brnum' id='br28'></a><br>
Jālaṃva bhetvā salilambucārī;<br>
Aggīva daḍḍhaṃ anivattamāno,<br>
Eko care khaggavisāṇakappo”.</p>
<p><a class='ref sc' id='sc29'>SC 29</a><a class='ref vns' id='vns63'>SC Verse 63</a><a class='ref vnp' id='vnp63'>PTS Verse 63</a><a class='ref ms' id='ms18Sn_66'>Ms 18Sn_66</a>“Okkhittacakkhu na ca pādalolo,<a class='brnum' id='br29'></a><br>
Guttindriyo rakkhitamānasāno;<br>
Anavassuto apariḍayhamāno,<br>
Eko care khaggavisāṇakappo”.</p>
<p><a class='ref sc' id='sc30'>SC 30</a><a class='ref vns' id='vns64'>SC Verse 64</a><a class='ref vnp' id='vnp64'>PTS Verse 64</a><a class='pts' id='pts11'></a><a class='ref ms' id='ms18Sn_67'>Ms 18Sn_67</a>“Ohārayitvā gihibyañjanāni,<a class='brnum' id='br30'></a><br>
<span class='var' id='note41' title='sañchinnapatto (s1-3) | saṃchinnapatto (pts1) | pacchinnapatto (mr)'>Sañchannapatto</span> yathā <span class='var' id='note42' title='pārichattako ()'>pārichatto</span>;<br>
Kāsāyavattho abhinikkhamitvā,<br>
Eko care khaggavisāṇakappo”.</p>
<p><a class='ref sc' id='sc31'>SC 31</a><a class='ref vns' id='vns65'>SC Verse 65</a><a class='ref vnp' id='vnp65'>PTS Verse 65</a><a class='ref ms' id='ms18Sn_68'>Ms 18Sn_68</a>“Rasesu gedhaṃ akaraṃ alolo,<a class='brnum' id='br31'></a><br>
Anaññaposī sapadānacārī;<br>
Kule kule <span class='var' id='note43' title='appaṭibandhacitto (mr)'>appaṭibaddhacitto</span>,<br>
Eko care khaggavisāṇakappo”.</p>
<p><a class='ref sc' id='sc32'>SC 32</a><a class='ref vns' id='vns66'>SC Verse 66</a><a class='ref vnp' id='vnp66'>PTS Verse 66</a><a class='ref ms' id='ms18Sn_69'>Ms 18Sn_69</a>“Pahāya pañcāvaraṇāni cetaso,<a class='brnum' id='br32'></a><br>
Upakkilese byapanujja sabbe;<br>
Anissito <span class='var' id='note44' title='chetvā (bj, s1-3, pts1, mr)'>chetva</span> <span class='var' id='note45' title='snehadosaṃ (bj, mr)'>sinehadosaṃ</span>,<br>
Eko care khaggavisāṇakappo”.</p>
<p><a class='ref sc' id='sc33'>SC 33</a><a class='ref vns' id='vns67'>SC Verse 67</a><a class='ref vnp' id='vnp67'>PTS Verse 67</a><a class='ref ms' id='ms18Sn_70'>Ms 18Sn_70</a>“Vipiṭṭhikatvāna sukhaṃ dukhañca,<a class='brnum' id='br33'></a><br>
Pubbeva ca somanassadomanassaṃ;<br>
Laddhānupekkhaṃ samathaṃ visuddhaṃ,<br>
Eko care khaggavisāṇakappo”.</p>
<p><a class='ref sc' id='sc34'>SC 34</a><a class='ref vns' id='vns68'>SC Verse 68</a><a class='ref vnp' id='vnp68'>PTS Verse 68</a><a class='ref ms' id='ms18Sn_71'>Ms 18Sn_71</a>“Āraddhaviriyo paramatthapattiyā,<a class='brnum' id='br34'></a><br>
Alīnacitto akusītavutti;<br>
Daḷhanikkamo thāmabalūpapanno,<br>
Eko care khaggavisāṇakappo”.</p>
<p><a class='ref sc' id='sc35'>SC 35</a><a class='ref vns' id='vns69'>SC Verse 69</a><a class='ref vnp' id='vnp69'>PTS Verse 69</a><a class='ref ms' id='ms18Sn_72'>Ms 18Sn_72</a>“Paṭisallānaṃ jhānamariñcamāno,<a class='brnum' id='br35'></a><br>
Dhammesu niccaṃ anudhammacārī;<br>
Ādīnavaṃ sammasitā bhavesu,<br>
Eko care khaggavisāṇakappo”.</p>
<p><a class='ref sc' id='sc36'>SC 36</a><a class='ref vns' id='vns70'>SC Verse 70</a><a class='ref vnp' id='vnp70'>PTS Verse 70</a><a class='ref ms' id='ms18Sn_73'>Ms 18Sn_73</a>“Taṇhakkhayaṃ patthayamappamatto,<a class='brnum' id='br36'></a><br>
<span class='var' id='note46' title='anelamūgo (bj, s1-3, pts1, mr)'>Aneḷamūgo</span> sutavā satīmā;<br>
Saṅkhātadhammo niyato padhānavā,<br>
Eko care khaggavisāṇakappo”.</p>
<p><a class='ref sc' id='sc37'>SC 37</a><a class='ref vns' id='vns71'>SC Verse 71</a><a class='ref vnp' id='vnp71'>PTS Verse 71</a><a class='pts' id='pts12'></a><a class='ref ms' id='ms18Sn_74'>Ms 18Sn_74</a>“Sīhova saddesu asantasanto,<a class='brnum' id='br37'></a><br>
Vātova jālamhi asajjamāno;<br>
Padumaṃva toyena <span class='var' id='note47' title='alimpamāno (si, s1-3, mr)'>alippamāno</span>,<br>
Eko care khaggavisāṇakappo”.</p>
<p><a class='ref sc' id='sc38'>SC 38</a><a class='ref vns' id='vns72'>SC Verse 72</a><a class='ref vnp' id='vnp72'>PTS Verse 72</a><a class='ref ms' id='ms18Sn_75'>Ms 18Sn_75</a>“Sīho yathā dāṭhabalī pasayha,<a class='brnum' id='br38'></a><br>
Rājā migānaṃ abhibhuyya cārī;<br>
Sevetha pantāni senāsanāni,<br>
Eko care khaggavisāṇakappo”.</p>
<p><a class='ref sc' id='sc39'>SC 39</a><a class='ref vns' id='vns73'>SC Verse 73</a><a class='ref vnp' id='vnp73'>PTS Verse 73</a><a class='ref ms' id='ms18Sn_76'>Ms 18Sn_76</a>“Mettaṃ upekkhaṃ karuṇaṃ vimuttiṃ,<a class='brnum' id='br39'></a><br>
Āsevamāno muditañca kāle;<br>
Sabbena lokena avirujjhamāno,<br>
Eko care khaggavisāṇakappo”.</p>
<p><a class='ref sc' id='sc40'>SC 40</a><a class='ref vns' id='vns74'>SC Verse 74</a><a class='ref vnp' id='vnp74'>PTS Verse 74</a><a class='ref ms' id='ms18Sn_77'>Ms 18Sn_77</a>“Rāgañca dosañca pahāya mohaṃ,<a class='brnum' id='br40'></a><br>
Sandālayitvāna saṃyojanāni;<br>
Asantasaṃ jīvitasaṅkhayamhi,<br>
Eko care khaggavisāṇakappo”.</p>
<p><a class='ref sc' id='sc41'>SC 41</a><a class='ref vns' id='vns75'>SC Verse 75</a><a class='ref vnp' id='vnp75'>PTS Verse 75</a><a class='ref ms' id='ms18Sn_78'>Ms 18Sn_78</a>“Bhajanti sevanti ca kāraṇatthā,<a class='brnum' id='br41'></a><br>
Nikkāraṇā dullabhā ajja mittā;<br>
Attaṭṭhapaññā asucī manussā,<br>
Eko care khaggavisāṇakappo”.</p>
</blockquote>
<p class='endsection'>Khaggavisāṇasuttaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Uragavagga</span><span class='hidden'>Khaggavisāṇasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
