<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp1.7' lang='pli'>
<header>
<ul>
<li class='division'>Sutta Nipāta&#160;1.7</li>
</ul>
<h1>Vasalasutta</h1>
</header>
<p><a class='ref sc' id='sc1' href='#sc1'>SC 1</a><a class='pts' id='pts21' href='#pts21'></a><a class='ref ms' id='ms18Sn_133' href='#ms18Sn_133'>Ms 18Sn_133</a><span class='evam'>Evaṃ me sutaṃ—​</span> ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho bhagavā pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi. Tena kho pana samayena aggikabhāradvājassa brāhmaṇassa nivesane aggi pajjalito hoti āhuti paggahitā. Atha kho bhagavā sāvatthiyaṃ sapadānaṃ piṇḍāya caramāno yena aggikabhāradvājassa brāhmaṇassa nivesanaṃ tenupasaṅkami.</p>
<p><a class='ref sc' id='sc2' href='#sc2'>SC 2</a><a class='ref ms' id='ms18Sn_134' href='#ms18Sn_134'>Ms 18Sn_134</a>Addasā kho aggikabhāradvājo brāhmaṇo bhagavantaṃ dūratova āgacchantaṃ. Disvāna bhagavantaṃ etadavoca: “<span class='var' id='note71' title='atreva (s1-3, mr)' href='#note71' title='atreva (s1-3, mr)'>tatreva</span>, muṇḍaka; tatreva, samaṇaka; tatreva, vasalaka, tiṭṭhāhī”ti.</p>
<p><a class='ref sc' id='sc3' href='#sc3'>SC 3</a><a class='ref ms' id='ms18Sn_135' href='#ms18Sn_135'>Ms 18Sn_135</a>Evaṃ vutte, bhagavā aggikabhāradvājaṃ brāhmaṇaṃ etadavoca: “jānāsi pana tvaṃ, brāhmaṇa, vasalaṃ vā vasalakaraṇe vā dhamme”ti? “Na khvāhaṃ, bho gotama, jānāmi vasalaṃ vā vasalakaraṇe vā dhamme; sādhu me bhavaṃ gotamo tathā dhammaṃ desetu, yathāhaṃ jāneyyaṃ vasalaṃ vā vasalakaraṇe vā dhamme”ti. “Tena hi, brāhmaṇa, suṇāhi, sādhukaṃ manasi karohi; bhāsissāmī”ti. “Evaṃ, bho”ti kho aggikabhāradvājo brāhmaṇo bhagavato paccassosi. Bhagavā etadavoca:</p>
<blockquote class='gatha'>
<p><a class='ref sc' id='sc4' href='#sc4'>SC 4</a><a class='ref vns' id='vns116' href='#vns116'>SC Verse 116</a><a class='ref vnp' id='vnp116' href='#vnp116'>PTS Verse 116</a><a class='ref ms' id='ms18Sn_136' href='#ms18Sn_136'>Ms 18Sn_136</a>“Kodhano upanāhī ca,<br>
pāpamakkhī ca yo naro;<br>
Vipannadiṭṭhi māyāvī,<br>
taṃ jaññā vasalo iti.</p>
<p><a class='ref sc' id='sc5' href='#sc5'>SC 5</a><a class='ref vns' id='vns117' href='#vns117'>SC Verse 117</a><a class='ref vnp' id='vnp117' href='#vnp117'>PTS Verse 117</a><a class='ref ms' id='ms18Sn_137' href='#ms18Sn_137'>Ms 18Sn_137</a>Ekajaṃ vā dvijaṃ vāpi,<a class='brnum' id='br2' href='#br2'></a><br>
yodha pāṇaṃ vihiṃsati;<br>
Yassa pāṇe dayā natthi,<br>
taṃ jaññā vasalo iti.</p>
<p><a class='ref sc' id='sc6' href='#sc6'>SC 6</a><a class='ref vns' id='vns118' href='#vns118'>SC Verse 118</a><a class='ref vnp' id='vnp118' href='#vnp118'>PTS Verse 118</a><a class='pts' id='pts22' href='#pts22'></a><a class='ref ms' id='ms18Sn_138' href='#ms18Sn_138'>Ms 18Sn_138</a>Yo hanti <span class='var' id='note73' title='uparundheti (s1-3) | uparundhati (mr)'>parirundhati</span>,<a class='brnum' id='br3' href='#note73' title='uparundheti (s1-3) | uparundhati (mr)'>parirundhati</span>,<a class='brnum' id='br3'></a><br>
gāmāni nigamāni ca;<br>
<span class='var' id='note74' title='nigghātako (?)' href='#note74' title='nigghātako (?)'>Niggāhako</span> samaññāto,<br>
taṃ jaññā vasalo iti.</p>
<p><a class='ref sc' id='sc7' href='#sc7'>SC 7</a><a class='ref vns' id='vns119' href='#vns119'>SC Verse 119</a><a class='ref vnp' id='vnp119' href='#vnp119'>PTS Verse 119</a><a class='ref ms' id='ms18Sn_139' href='#ms18Sn_139'>Ms 18Sn_139</a>Gāme vā yadi vā raññe,<a class='brnum' id='br4' href='#br4'></a><br>
yaṃ paresaṃ mamāyitaṃ;<br>
Theyyā <span class='var' id='note75' title='adinnaṃ ādiyati (bj, pts1) | adinnaṃ āneti (s1-3)' href='#note75' title='adinnaṃ ādiyati (bj, pts1) | adinnaṃ āneti (s1-3)'>adinnamādeti</span>,<br>
taṃ jaññā vasalo iti.</p>
<p><a class='ref sc' id='sc8' href='#sc8'>SC 8</a><a class='ref vns' id='vns120' href='#vns120'>SC Verse 120</a><a class='ref vnp' id='vnp120' href='#vnp120'>PTS Verse 120</a><a class='ref ms' id='ms18Sn_140' href='#ms18Sn_140'>Ms 18Sn_140</a>Yo have iṇamādāya,<a class='brnum' id='br5' href='#br5'></a><br>
<span class='var' id='note76' title='bhuñjamāno (s1-3, mr)' href='#note76' title='bhuñjamāno (s1-3, mr)'>cujjamāno</span> palāyati;<br>
Na hi te iṇamatthīti,<br>
taṃ jaññā vasalo iti.</p>
<p><a class='ref sc' id='sc9' href='#sc9'>SC 9</a><a class='ref vns' id='vns121' href='#vns121'>SC Verse 121</a><a class='ref vnp' id='vnp121' href='#vnp121'>PTS Verse 121</a><a class='ref ms' id='ms18Sn_141' href='#ms18Sn_141'>Ms 18Sn_141</a>Yo ve kiñcikkhakamyatā,<a class='brnum' id='br6' href='#br6'></a><br>
panthasmiṃ vajantaṃ janaṃ;<br>
Hantvā kiñcikkhamādeti,<br>
taṃ jaññā vasalo iti.</p>
<p><a class='ref sc' id='sc10' href='#sc10'>SC 10</a><a class='ref vns' id='vns122' href='#vns122'>SC Verse 122</a><a class='ref vnp' id='vnp122' href='#vnp122'>PTS Verse 122</a><a class='ref ms' id='ms18Sn_142' href='#ms18Sn_142'>Ms 18Sn_142</a>Attahetu parahetu,<a class='brnum' id='br7' href='#br7'></a><br>
<span class='var' id='note77' title='dhanahetu va (mr)' href='#note77' title='dhanahetu va (mr)'>dhanahetu ca</span> yo naro;<br>
Sakkhipuṭṭho musā brūti,<br>
taṃ jaññā vasalo iti.</p>
<p><a class='ref sc' id='sc11' href='#sc11'>SC 11</a><a class='ref vns' id='vns123' href='#vns123'>SC Verse 123</a><a class='ref vnp' id='vnp123' href='#vnp123'>PTS Verse 123</a><a class='ref ms' id='ms18Sn_143' href='#ms18Sn_143'>Ms 18Sn_143</a>Yo ñātīnaṃ sakhīnaṃ vā,<a class='brnum' id='br8' href='#br8'></a><br>
dāresu paṭidissati;<br>
<span class='var' id='note78' title='sahasā (bj, s1-3, pts1)' href='#note78' title='sahasā (bj, s1-3, pts1)'>Sāhasā</span> sampiyena vā,<br>
taṃ jaññā vasalo iti.</p>
<p><a class='ref sc' id='sc12' href='#sc12'>SC 12</a><a class='ref vns' id='vns124' href='#vns124'>SC Verse 124</a><a class='ref vnp' id='vnp124' href='#vnp124'>PTS Verse 124</a><a class='ref ms' id='ms18Sn_144' href='#ms18Sn_144'>Ms 18Sn_144</a>Yo mātaraṃ pitaraṃ vā,<a class='brnum' id='br9' href='#br9'></a><br>
jiṇṇakaṃ gatayobbanaṃ;<br>
Pahu santo na bharati,<br>
taṃ jaññā vasalo iti.</p>
<p><a class='ref sc' id='sc13' href='#sc13'>SC 13</a><a class='ref vns' id='vns125' href='#vns125'>SC Verse 125</a><a class='ref vnp' id='vnp125' href='#vnp125'>PTS Verse 125</a><a class='ref ms' id='ms18Sn_145' href='#ms18Sn_145'>Ms 18Sn_145</a>Yo mātaraṃ pitaraṃ vā,<a class='brnum' id='br10' href='#br10'></a><br>
Bhātaraṃ bhaginiṃ sasuṃ;<br>
Hanti roseti vācāya,<br>
Taṃ jaññā vasalo iti.</p>
<p><a class='ref sc' id='sc14' href='#sc14'>SC 14</a><a class='ref vns' id='vns126' href='#vns126'>SC Verse 126</a><a class='ref vnp' id='vnp126' href='#vnp126'>PTS Verse 126</a><a class='ref ms' id='ms18Sn_146' href='#ms18Sn_146'>Ms 18Sn_146</a>Yo atthaṃ pucchito santo,<a class='brnum' id='br11' href='#br11'></a><br>
Anatthamanusāsati;<br>
Paṭicchannena manteti,<br>
Taṃ jaññā vasalo iti.</p>
<p><a class='ref sc' id='sc15' href='#sc15'>SC 15</a><a class='ref vns' id='vns127' href='#vns127'>SC Verse 127</a><a class='ref vnp' id='vnp127' href='#vnp127'>PTS Verse 127</a><a class='ref ms' id='ms18Sn_147' href='#ms18Sn_147'>Ms 18Sn_147</a>Yo katvā pāpakaṃ kammaṃ,<a class='brnum' id='br12' href='#br12'></a><br>
Mā maṃ jaññāti <span class='var' id='note79' title='^vb17#78 [Mātikā/ Dukaniddesa]' href='#note79' title='^vb17#78 [Mātikā/ Dukaniddesa]'>icchati</span>;<br>
Yo paṭicchannakammanto,<br>
Taṃ jaññā vasalo iti.</p>
<p><a class='ref sc' id='sc16' href='#sc16'>SC 16</a><a class='ref vns' id='vns128' href='#vns128'>SC Verse 128</a><a class='ref vnp' id='vnp128' href='#vnp128'>PTS Verse 128</a><a class='ref ms' id='ms18Sn_148' href='#ms18Sn_148'>Ms 18Sn_148</a>Yo ve parakulaṃ gantvā,<a class='brnum' id='br13' href='#br13'></a><br>
<span class='var' id='note80' title='bhutvā ca (s1-3, mr)' href='#note80' title='bhutvā ca (s1-3, mr)'>Bhutvāna</span> sucibhojanaṃ;<br>
Āgataṃ nappaṭipūjeti,<br>
Taṃ jaññā vasalo iti.</p>
<p><a class='ref sc' id='sc17' href='#sc17'>SC 17</a><a class='ref vns' id='vns129' href='#vns129'>SC Verse 129</a><a class='ref vnp' id='vnp129' href='#vnp129'>PTS Verse 129</a><a class='ref ms' id='ms18Sn_149' href='#ms18Sn_149'>Ms 18Sn_149</a>Yo brāhmaṇaṃ samaṇaṃ vā,<a class='brnum' id='br14' href='#br14'></a><br>
Aññaṃ vāpi vanibbakaṃ;<br>
Musāvādena vañceti,<br>
Taṃ jaññā vasalo iti.</p>
<p><a class='ref sc' id='sc18' href='#sc18'>SC 18</a><a class='ref vns' id='vns130' href='#vns130'>SC Verse 130</a><a class='ref vnp' id='vnp130' href='#vnp130'>PTS Verse 130</a><a class='pts' id='pts23' href='#pts23'></a><a class='ref ms' id='ms18Sn_150' href='#ms18Sn_150'>Ms 18Sn_150</a>Yo brāhmaṇaṃ samaṇaṃ vā,<a class='brnum' id='br15' href='#br15'></a><br>
Bhattakāle upaṭṭhite;<br>
Roseti vācā na ca deti,<br>
Taṃ jaññā vasalo iti.</p>
<p><a class='ref sc' id='sc19' href='#sc19'>SC 19</a><a class='ref vns' id='vns131' href='#vns131'>SC Verse 131</a><a class='ref vnp' id='vnp131' href='#vnp131'>PTS Verse 131</a><a class='ref ms' id='ms18Sn_151' href='#ms18Sn_151'>Ms 18Sn_151</a>Asataṃ yodha pabrūti,<a class='brnum' id='br16' href='#br16'></a><br>
Mohena paliguṇṭhito;<br>
Kiñcikkhaṃ <span class='var' id='note81' title='nijigiṃsāno (bj, s1-3, km, pts1)' href='#note81' title='nijigiṃsāno (bj, s1-3, km, pts1)'>nijigīsāno</span>,<br>
Taṃ jaññā vasalo iti.</p>
<p><a class='ref sc' id='sc20' href='#sc20'>SC 20</a><a class='ref vns' id='vns132' href='#vns132'>SC Verse 132</a><a class='ref vnp' id='vnp132' href='#vnp132'>PTS Verse 132</a><a class='ref ms' id='ms18Sn_152' href='#ms18Sn_152'>Ms 18Sn_152</a>Yo cattānaṃ samukkaṃse,<a class='brnum' id='br17' href='#br17'></a><br>
Pare <span class='var' id='note82' title='ca mavajānati (bj, pts1) | ca avajānati (s1-3)' href='#note82' title='ca mavajānati (bj, pts1) | ca avajānati (s1-3)'>ca mavajānāti</span>;<br>
Nihīno sena mānena,<br>
Taṃ jaññā vasalo iti.</p>
<p><a class='ref sc' id='sc21' href='#sc21'>SC 21</a><a class='ref vns' id='vns133' href='#vns133'>SC Verse 133</a><a class='ref vnp' id='vnp133' href='#vnp133'>PTS Verse 133</a><a class='ref ms' id='ms18Sn_153' href='#ms18Sn_153'>Ms 18Sn_153</a>Rosako kadariyo ca,<a class='brnum' id='br18' href='#br18'></a><br>
Pāpiccho maccharī saṭho;<br>
Ahiriko anottappī,<br>
Taṃ jaññā vasalo iti.</p>
<p><a class='ref sc' id='sc22' href='#sc22'>SC 22</a><a class='ref vns' id='vns134' href='#vns134'>SC Verse 134</a><a class='ref vnp' id='vnp134' href='#vnp134'>PTS Verse 134</a><a class='ref ms' id='ms18Sn_154' href='#ms18Sn_154'>Ms 18Sn_154</a>Yo buddhaṃ paribhāsati,<a class='brnum' id='br19' href='#br19'></a><br>
Atha vā tassa sāvakaṃ;<br>
<span class='var' id='note83' title='paribbājakaṃ (s1-3, km) | paribbajaṃ (mr)' href='#note83' title='paribbājakaṃ (s1-3, km) | paribbajaṃ (mr)'>Paribbājaṃ</span> gahaṭṭhaṃ vā,<br>
Taṃ jaññā vasalo iti.</p>
<p><a class='ref sc' id='sc23' href='#sc23'>SC 23</a><a class='ref vns' id='vns135' href='#vns135'>SC Verse 135</a><a class='ref vnp' id='vnp135' href='#vnp135'>PTS Verse 135</a><a class='ref ms' id='ms18Sn_155' href='#ms18Sn_155'>Ms 18Sn_155</a>Yo ve <span class='var' id='note84' title='anarahā (bj, pts1)'>anarahaṃ</span> santo,<a class='brnum' id='br20' href='#note84' title='anarahā (bj, pts1)'>anarahaṃ</span> santo,<a class='brnum' id='br20'></a><br>
Arahaṃ <span class='var' id='note85' title='paṭijānati (bj, s1-3, pts1)' href='#note85' title='paṭijānati (bj, s1-3, pts1)'>paṭijānāti</span>;<br>
Coro sabrahmake loke,<br>
Eso kho vasalādhamo;<br>
Ete kho vasalā vuttā,<br>
Mayā yete pakāsitā.</p>
<p><a class='ref sc' id='sc24' href='#sc24'>SC 24</a><a class='ref vns' id='vns136' href='#vns136'>SC Verse 136</a><a class='ref vnp' id='vnp136' href='#vnp136'>PTS Verse 136</a><a class='ref ms' id='ms18Sn_156' href='#ms18Sn_156'>Ms 18Sn_156</a>Na jaccā vasalo hoti,<a class='brnum' id='br21' href='#br21'></a><br>
Na jaccā hoti brāhmaṇo;<br>
<span class='var' id='note86' title='kammanā (bj, pts1)' href='#note86' title='kammanā (bj, pts1)'>Kammunā</span> vasalo hoti,<br>
Kammunā hoti brāhmaṇo.</p>
<p><a class='ref sc' id='sc25' href='#sc25'>SC 25</a><a class='ref vns' id='vns137' href='#vns137'>SC Verse 137</a><a class='ref vnp' id='vnp137' href='#vnp137'>PTS Verse 137</a><a class='ref ms' id='ms18Sn_157' href='#ms18Sn_157'>Ms 18Sn_157</a>Tadamināpi jānātha,<a class='brnum' id='br22' href='#br22'></a><br>
<span class='var' id='note87' title='yathāpedaṃ (mr)' href='#note87' title='yathāpedaṃ (mr)'>Yathāmedaṃ</span> nidassanaṃ;<br>
Caṇḍālaputto <span class='var' id='note88' title='sapāko (?)' href='#note88' title='sapāko (?)'>sopāko</span>,<br>
Mātaṅgo iti vissuto.</p>
<p><a class='ref sc' id='sc26' href='#sc26'>SC 26</a><a class='ref vns' id='vns138' href='#vns138'>SC Verse 138</a><a class='ref vnp' id='vnp138' href='#vnp138'>PTS Verse 138</a><a class='pts' id='pts24' href='#pts24'></a><a class='ref ms' id='ms18Sn_158' href='#ms18Sn_158'>Ms 18Sn_158</a>So <span class='var' id='note89' title='so yasapparamappatto (s1-3, mr)'>yasaṃ paramaṃ patto</span>,<a class='brnum' id='br23' href='#note89' title='so yasapparamappatto (s1-3, mr)'>yasaṃ paramaṃ patto</span>,<a class='brnum' id='br23'></a><br>
Mātaṅgo yaṃ sudullabhaṃ;<br>
Āgacchuṃ tassupaṭṭhānaṃ,<br>
Khattiyā brāhmaṇā bahū.</p>
<p><a class='ref sc' id='sc27' href='#sc27'>SC 27</a><a class='ref vns' id='vns139' href='#vns139'>SC Verse 139</a><a class='ref vnp' id='vnp139' href='#vnp139'>PTS Verse 139</a><a class='ref ms' id='ms18Sn_159' href='#ms18Sn_159'>Ms 18Sn_159</a>Devayānaṃ abhiruyha,<a class='brnum' id='br24' href='#br24'></a><br>
Virajaṃ so mahāpathaṃ;<br>
Kāmarāgaṃ virājetvā,<br>
Brahmalokūpago ahu;<br>
Na naṃ jāti nivāresi,<br>
Brahmalokūpapattiyā.</p>
<p><a class='ref sc' id='sc28' href='#sc28'>SC 28</a><a class='ref vns' id='vns140' href='#vns140'>SC Verse 140</a><a class='ref vnp' id='vnp140' href='#vnp140'>PTS Verse 140</a><a class='ref ms' id='ms18Sn_160' href='#ms18Sn_160'>Ms 18Sn_160</a>Ajjhāyakakule jātā,<a class='brnum' id='br25' href='#br25'></a><br>
Brāhmaṇā mantabandhavā;<br>
Te ca pāpesu kammesu,<br>
Abhiṇhamupadissare.</p>
<p><a class='ref sc' id='sc29' href='#sc29'>SC 29</a><a class='ref vns' id='vns141' href='#vns141'>SC Verse 141</a><a class='ref vnp' id='vnp141' href='#vnp141'>PTS Verse 141</a><a class='ref ms' id='ms18Sn_161' href='#ms18Sn_161'>Ms 18Sn_161</a>Diṭṭheva dhamme gārayhā,<a class='brnum' id='br26' href='#br26'></a><br>
Samparāye ca duggati;<br>
Na ne jāti nivāreti,<br>
<span class='var' id='note90' title='duggaccā (bj, s1-3, km, pts1)' href='#note90' title='duggaccā (bj, s1-3, km, pts1)'>Duggatyā</span> garahāya vā.</p>
<p><a class='ref sc' id='sc30' href='#sc30'>SC 30</a><a class='ref vns' id='vns142' href='#vns142'>SC Verse 142</a><a class='ref vnp' id='vnp142' href='#vnp142'>PTS Verse 142</a><a class='ref ms' id='ms18Sn_162' href='#ms18Sn_162'>Ms 18Sn_162</a>Na jaccā vasalo hoti,<a class='brnum' id='br27' href='#br27'></a><br>
Na jaccā hoti brāhmaṇo;<br>
Kammunā vasalo hoti,<br>
Kammunā hoti brāhmaṇo”ti.</p>
</blockquote>
<p><a class='ref sc' id='sc31' href='#sc31'>SC 31</a><a class='pts' id='pts25' href='#pts25'></a><a class='ref ms' id='ms18Sn_163' href='#ms18Sn_163'>Ms 18Sn_163</a>Evaṃ vutte, aggikabhāradvājo brāhmaṇo bhagavantaṃ etadavoca: “abhikkantaṃ, bho gotama … pe … upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gatan”ti.</p>
<p class='endsection'>Vasalasuttaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Uragavagga</span><span class='hidden'>Vasalasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
