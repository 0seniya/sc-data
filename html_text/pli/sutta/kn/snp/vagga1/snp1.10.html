<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp1.10' lang='pli'>
<header>
<ul>
<li class='division'>Sutta Nipāta&#160;1.10</li>
</ul>
<h1>Āḷavakasutta</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18Sn_207' href='#ms18Sn_207'>Ms 18Sn_207</a><span class='evam'>Evaṃ me sutaṃ—​</span> ekaṃ samayaṃ bhagavā āḷaviyaṃ viharati āḷavakassa yakkhassa bhavane. Atha kho āḷavako yakkho yena bhagavā tenupasaṅkami; upasaṅkamitvā bhagavantaṃ etadavoca: “nikkhama, samaṇā”ti. “Sādhāvuso”ti bhagavā nikkhami. “Pavisa, samaṇā”ti. “Sādhāvuso”ti bhagavā pāvisi.</p>
<p><a class='ref sc' id='sc2' href='#sc2'>SC 2</a><a class='ref ms' id='ms18Sn_208' href='#ms18Sn_208'>Ms 18Sn_208</a>Dutiyampi kho … pe … tatiyampi kho āḷavako yakkho bhagavantaṃ etadavoca: “nikkhama, samaṇā”ti. “Sādhāvuso”ti bhagavā nikkhami. “Pavisa, samaṇā”ti. “Sādhāvuso”ti bhagavā pāvisi.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli32' href='#pts-vp-pli32'>PTS vp Pali 32</a><a class='ref ms' id='ms18Sn_209' href='#ms18Sn_209'>Ms 18Sn_209</a>Catutthampi kho āḷavako yakkho bhagavantaṃ etadavoca: “nikkhama, samaṇā”ti. “Na khvāhaṃ taṃ, āvuso, nikkhamissāmi. Yaṃ te karaṇīyaṃ, taṃ karohī”ti.</p>
<p><a class='ref sc' id='sc4' href='#sc4'>SC 4</a><a class='ref ms' id='ms18Sn_210' href='#ms18Sn_210'>Ms 18Sn_210</a>“Pañhaṃ taṃ, samaṇa, pucchissāmi. Sace me na byākarissasi, cittaṃ vā te khipissāmi, hadayaṃ vā te phālessāmi, pādesu vā gahetvā pāragaṅgāya khipissāmī”ti.</p>
<p><a class='ref sc' id='sc5' href='#sc5'>SC 5</a><a class='ref ms' id='ms18Sn_211' href='#ms18Sn_211'>Ms 18Sn_211</a>“Na khvāhaṃ taṃ, āvuso, passāmi sadevake loke samārake sabrahmake sassamaṇabrāhmaṇiyā pajāya sadevamanussāya yo me cittaṃ vā khipeyya hadayaṃ vā phāleyya pādesu vā gahetvā pāragaṅgāya khipeyya. Api ca tvaṃ, āvuso, puccha yadākaṅkhasī”ti. Atha kho āḷavako yakkho bhagavantaṃ gāthāya ajjhabhāsi:</p>
<blockquote class='gatha'>
<p><a class='ref sc' id='sc6' href='#sc6'>SC 6</a><a class='ref vns' id='vns183' href='#vns183'>SC Verse 183</a><a class='ref vnp' id='vnp181' href='#vnp181'>PTS Verse 181</a><a class='ref ms' id='ms18Sn_212' href='#ms18Sn_212'>Ms 18Sn_212</a>“Kiṃ sūdha vittaṃ purisassa seṭṭhaṃ,<br>
Kiṃ <span class='var' id='note111' title='kiṃ sū (bj)' href='#note111' title='kiṃ sū (bj)'>su</span> suciṇṇaṃ sukhamāvahāti;<br>
Kiṃ su have sādutaraṃ rasānaṃ,<br>
Kathaṃjīviṃ jīvitamāhu seṭṭhaṃ”.</p>
<p><a class='ref sc' id='sc7' href='#sc7'>SC 7</a><a class='ref vns' id='vns184' href='#vns184'>SC Verse 184</a><a class='ref vnp' id='vnp182' href='#vnp182'>PTS Verse 182</a><a class='ref ms' id='ms18Sn_213' href='#ms18Sn_213'>Ms 18Sn_213</a>“Saddhīdha vittaṃ purisassa seṭṭhaṃ,<a class='brnum' id='br2' href='#br2'></a><br>
Dhammo suciṇṇo sukhamāvahāti;<br>
Saccaṃ have sādutaraṃ rasānaṃ,<br>
Paññājīviṃ jīvitamāhu seṭṭhaṃ”.</p>
<p><a class='ref sc' id='sc8' href='#sc8'>SC 8</a><a class='ref vns' id='vns185' href='#vns185'>SC Verse 185</a><a class='ref vnp' id='vnp183' href='#vnp183'>PTS Verse 183</a><a class='ref ms' id='ms18Sn_214' href='#ms18Sn_214'>Ms 18Sn_214</a>“Kathaṃ su tarati oghaṃ,<a class='brnum' id='br3' href='#br3'></a><br>
kathaṃ su tarati aṇṇavaṃ;<br>
Kathaṃ su dukkhamacceti,<br>
kathaṃ su parisujjhati”.</p>
<p><a class='ref sc' id='sc9' href='#sc9'>SC 9</a><a class='ref vns' id='vns186' href='#vns186'>SC Verse 186</a><a class='ref vnp' id='vnp184' href='#vnp184'>PTS Verse 184</a><a class='ref pts-vp-pli' id='pts-vp-pli33' href='#pts-vp-pli33'>PTS vp Pali 33</a><a class='ref ms' id='ms18Sn_215' href='#ms18Sn_215'>Ms 18Sn_215</a>“Saddhāya tarati oghaṃ,<a class='brnum' id='br4' href='#br4'></a><br>
appamādena aṇṇavaṃ;<br>
<span class='var' id='note113' title='viriyena (bj, s1-3, km, pts1)' href='#note113' title='viriyena (bj, s1-3, km, pts1)'>Vīriyena</span> dukkhamacceti,<br>
paññāya parisujjhati”.</p>
<p><a class='ref sc' id='sc10' href='#sc10'>SC 10</a><a class='ref vns' id='vns187' href='#vns187'>SC Verse 187</a><a class='ref vnp' id='vnp185' href='#vnp185'>PTS Verse 185</a><a class='ref ms' id='ms18Sn_216' href='#ms18Sn_216'>Ms 18Sn_216</a>“Kathaṃ su labhate paññaṃ,<a class='brnum' id='br5' href='#br5'></a><br>
kathaṃ su vindate dhanaṃ;<br>
Kathaṃ su kittiṃ pappoti,<br>
kathaṃ mittāni ganthati;<br>
Asmā lokā paraṃ lokaṃ,<br>
kathaṃ pecca na socati”.</p>
<p><a class='ref sc' id='sc11' href='#sc11'>SC 11</a><a class='ref vns' id='vns188' href='#vns188'>SC Verse 188</a><a class='ref vnp' id='vnp186' href='#vnp186'>PTS Verse 186</a><a class='ref ms' id='ms18Sn_217' href='#ms18Sn_217'>Ms 18Sn_217</a>“Saddahāno arahataṃ,<a class='brnum' id='br6' href='#br6'></a><br>
dhammaṃ nibbānapattiyā;<br>
<span class='var' id='note114' title='sussūsā (bj, pts1)' href='#note114' title='sussūsā (bj, pts1)'>Sussūsaṃ</span> labhate paññaṃ,<br>
appamatto vicakkhaṇo.</p>
<p><a class='ref sc' id='sc12' href='#sc12'>SC 12</a><a class='ref vns' id='vns189' href='#vns189'>SC Verse 189</a><a class='ref vnp' id='vnp187' href='#vnp187'>PTS Verse 187</a><a class='ref ms' id='ms18Sn_218' href='#ms18Sn_218'>Ms 18Sn_218</a>Patirūpakārī dhuravā,<a class='brnum' id='br7' href='#br7'></a><br>
uṭṭhātā vindate dhanaṃ;<br>
Saccena kittiṃ pappoti,<br>
dadaṃ mittāni ganthati.</p>
<p><a class='ref sc' id='sc13' href='#sc13'>SC 13</a><a class='ref vns' id='vns190' href='#vns190'>SC Verse 190</a><a class='ref vnp' id='vnp188' href='#vnp188'>PTS Verse 188</a><a class='ref ms' id='ms18Sn_219' href='#ms18Sn_219'>Ms 18Sn_219</a>Yassete caturo dhammā,<a class='brnum' id='br8' href='#br8'></a><br>
saddhassa gharamesino;<br>
Saccaṃ <span class='var' id='note115' title='damo (?)' href='#note115' title='damo (?)'>dhammo</span> dhiti cāgo,<br>
sa ve pecca na socati.</p>
<p><a class='ref sc' id='sc14' href='#sc14'>SC 14</a><a class='ref vns' id='vns191' href='#vns191'>SC Verse 191</a><a class='ref vnp' id='vnp189' href='#vnp189'>PTS Verse 189</a><a class='ref ms' id='ms18Sn_220' href='#ms18Sn_220'>Ms 18Sn_220</a>Iṅgha aññepi pucchassu,<a class='brnum' id='br9' href='#br9'></a><br>
puthū samaṇabrāhmaṇe;<br>
Yadi saccā damā cāgā,<br>
khantyā bhiyyodha vijjati”.</p>
<p><a class='ref sc' id='sc15' href='#sc15'>SC 15</a><a class='ref vns' id='vns192' href='#vns192'>SC Verse 192</a><a class='ref vnp' id='vnp190' href='#vnp190'>PTS Verse 190</a><a class='ref ms' id='ms18Sn_221' href='#ms18Sn_221'>Ms 18Sn_221</a>“Kathaṃ nu dāni puccheyyaṃ,<a class='brnum' id='br10' href='#br10'></a><br>
Puthū samaṇabrāhmaṇe;<br>
<span class='var' id='note116' title='sohaṃ (bj, pts1)' href='#note116' title='sohaṃ (bj, pts1)'>Yohaṃ</span> ajja pajānāmi,<br>
Yo attho samparāyiko.</p>
<p><a class='ref sc' id='sc16' href='#sc16'>SC 16</a><a class='ref vns' id='vns193' href='#vns193'>SC Verse 193</a><a class='ref vnp' id='vnp191' href='#vnp191'>PTS Verse 191</a><a class='ref ms' id='ms18Sn_222' href='#ms18Sn_222'>Ms 18Sn_222</a>Atthāya vata me buddho,<a class='brnum' id='br11' href='#br11'></a><br>
Vāsāyāḷavimāgamā;<br>
<span class='var' id='note117' title='sohaṃ (bj, pts1)' href='#note117' title='sohaṃ (bj, pts1)'>Yohaṃ</span> ajja pajānāmi,<br>
Yattha dinnaṃ mahapphalaṃ.</p>
<p><a class='ref sc' id='sc17' href='#sc17'>SC 17</a><a class='ref vns' id='vns194' href='#vns194'>SC Verse 194</a><a class='ref vnp' id='vnp192' href='#vnp192'>PTS Verse 192</a><a class='ref ms' id='ms18Sn_223' href='#ms18Sn_223'>Ms 18Sn_223</a>So ahaṃ vicarissāmi,<a class='brnum' id='br12' href='#br12'></a><br>
Gāmā gāmaṃ purā puraṃ;<br>
Namassamāno sambuddhaṃ,<br>
Dhammassa ca sudhammatan”ti.</p>
</blockquote>
<p class='endsection'>Āḷavakasuttaṃ dasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Uragavagga</span><span class='hidden'>Āḷavakasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
