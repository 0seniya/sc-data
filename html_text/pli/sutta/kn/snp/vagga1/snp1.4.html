<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp1.4' lang='pli'>
<header>
<ul>
<li class='division'>Sutta Nipāta&#160;1.4</li>
</ul>
<h1>Kasibhāradvājasutta</h1>
</header>
<p><a class='ref sc' id='sc1'>SC 1</a><a class='pts' id='pts13'></a><a class='ref ms' id='ms18Sn_80'>Ms 18Sn_80</a><span class='evam'>Evaṃ me sutaṃ—​</span> ekaṃ samayaṃ bhagavā magadhesu viharati <span class='var' id='note48' title='dakkhiṇagirismiṃ (mr)'>dakkhiṇāgirismiṃ</span> ekanāḷāyaṃ brāhmaṇagāme. Tena kho pana samayena kasibhāradvājassa brāhmaṇassa pañcamattāni naṅgalasatāni payuttāni honti vappakāle. Atha kho bhagavā pubbaṇhasamayaṃ nivāsetvā pattacīvaramādāya yena kasibhāradvājassa brāhmaṇassa kammanto tenupasaṅkami. Tena kho pana samayena kasibhāradvājassa brāhmaṇassa parivesanā vattati. Atha kho bhagavā yena parivesanā tenupasaṅkami; upasaṅkamitvā ekamantaṃ aṭṭhāsi.</p>
<p><a class='ref sc' id='sc2'>SC 2</a><a class='ref ms' id='ms18Sn_81'>Ms 18Sn_81</a>Addasā kho kasibhāradvājo brāhmaṇo bhagavantaṃ piṇḍāya ṭhitaṃ. Disvāna bhagavantaṃ etadavoca: “ahaṃ kho, samaṇa, kasāmi ca vapāmi ca; kasitvā ca vapitvā ca bhuñjāmi. Tvampi, samaṇa, kasassu ca vapassu ca; kasitvā ca vapitvā ca bhuñjassū”ti.</p>
<p><a class='ref sc' id='sc3'>SC 3</a><a class='ref ms' id='ms18Sn_82'>Ms 18Sn_82</a>“Ahampi kho, brāhmaṇa, kasāmi ca vapāmi ca; kasitvā ca vapitvā ca bhuñjāmī”ti. “<span class='var' id='note49' title='na kho pana samaṇa (s1-3)'>Na kho pana mayaṃ</span> passāma bhoto gotamassa yugaṃ vā naṅgalaṃ vā phālaṃ vā pācanaṃ vā <span class='var' id='note50' title='balivadde (bj, pts1) | balibaddhe (s1-3, c1)'>balībadde</span> vā. Atha ca pana bhavaṃ gotamo evamāha: ‘ahampi kho, brāhmaṇa, kasāmi ca vapāmi ca; kasitvā ca vapitvā ca bhuñjāmī’”ti.</p>
<p><a class='ref sc' id='sc4'>SC 4</a><a class='ref ms' id='ms18Sn_83'>Ms 18Sn_83</a>Atha kho kasibhāradvājo brāhmaṇo bhagavantaṃ gāthāya ajjhabhāsi:</p>
<blockquote class='gatha'>
<p><a class='ref sc' id='sc5'>SC 5</a><a class='ref vns' id='vns76'>SC Verse 76</a><a class='ref vnp' id='vnp76'>PTS Verse 76</a><a class='ref ms' id='ms18Sn_84'>Ms 18Sn_84</a>“Kassako paṭijānāsi,<br>
na ca passāma te kasiṃ;<br>
Kasiṃ no pucchito brūhi,<br>
yathā jānemu te kasiṃ”.</p>
<p><a class='ref sc' id='sc6'>SC 6</a><a class='ref vns' id='vns77'>SC Verse 77</a><a class='ref vnp' id='vnp77'>PTS Verse 77</a><a class='ref ms' id='ms18Sn_85'>Ms 18Sn_85</a>“Saddhā bījaṃ tapo vuṭṭhi,<a class='brnum' id='br2'></a><br>
paññā me yuganaṅgalaṃ;<br>
Hirī īsā mano yottaṃ,<br>
sati me phālapācanaṃ.</p>
<p><a class='ref sc' id='sc7'>SC 7</a><a class='ref vns' id='vns78'>SC Verse 78</a><a class='ref vnp' id='vnp78'>PTS Verse 78</a><a class='pts' id='pts14'></a><a class='ref ms' id='ms18Sn_86'>Ms 18Sn_86</a>Kāyagutto vacīgutto,<a class='brnum' id='br3'></a><br>
āhāre udare yato;<br>
Saccaṃ karomi niddānaṃ,<br>
soraccaṃ me pamocanaṃ.</p>
<p><a class='ref sc' id='sc8'>SC 8</a><a class='ref vns' id='vns79'>SC Verse 79</a><a class='ref vnp' id='vnp79'>PTS Verse 79</a><a class='ref ms' id='ms18Sn_87'>Ms 18Sn_87</a>Vīriyaṃ me dhuradhorayhaṃ,<a class='brnum' id='br4'></a><br>
yogakkhemādhivāhanaṃ;<br>
Gacchati anivattantaṃ,<br>
yattha gantvā na socati.</p>
<p><a class='ref sc' id='sc9'>SC 9</a><a class='ref vns' id='vns80'>SC Verse 80</a><a class='ref vnp' id='vnp80'>PTS Verse 80</a><a class='ref ms' id='ms18Sn_88'>Ms 18Sn_88</a>Evamesā kasī kaṭṭhā,<a class='brnum' id='br5'></a><br>
Sā hoti amatapphalā;<br>
Etaṃ kasiṃ kasitvāna,<br>
Sabbadukkhā pamuccatī”ti.</p>
</blockquote>
<p><a class='ref sc' id='sc10'>SC 10</a><a class='ref ms' id='ms18Sn_89'>Ms 18Sn_89</a>Atha kho kasibhāradvājo brāhmaṇo mahatiyā kaṃsapātiyā <span class='var' id='note52' title='pāyāsaṃ (sabbattha)'>pāyasaṃ</span> vaḍḍhetvā bhagavato upanāmesi: “bhuñjatu bhavaṃ gotamo pāyasaṃ. Kassako bhavaṃ; yañhi bhavaṃ gotamo <span class='var' id='note53' title='amataphalaṃ (bj, pts1) | amatapphalampi (^sn7.11#1 [11.&#160;Kasibhāradvājasutta])'>amatapphalaṃ</span> kasiṃ kasatī”ti.</p>
<blockquote class='gatha'>
<p><a class='ref sc' id='sc11'>SC 11</a><a class='ref vns' id='vns81'>SC Verse 81</a><a class='ref vnp' id='vnp81'>PTS Verse 81</a><a class='ref ms' id='ms18Sn_90'>Ms 18Sn_90</a>“Gāthābhigītaṃ me abhojaneyyaṃ,<a class='brnum' id='br6'></a><br>
Sampassataṃ brāhmaṇa nesa dhammo;<br>
Gāthābhigītaṃ panudanti buddhā,<br>
Dhamme satī brāhmaṇa vuttiresā.</p>
<p><a class='ref sc' id='sc12'>SC 12</a><a class='ref vns' id='vns82'>SC Verse 82</a><a class='ref vnp' id='vnp82'>PTS Verse 82</a><a class='ref ms' id='ms18Sn_91'>Ms 18Sn_91</a>Aññena ca kevalinaṃ mahesiṃ,<a class='brnum' id='br7'></a><br>
Khīṇāsavaṃ kukkuccavūpasantaṃ;<br>
Annena pānena upaṭṭhahassu,<br>
Khettaṃ hi taṃ puññapekkhassa hotī”ti.</p>
</blockquote>
<p><a class='ref sc' id='sc13'>SC 13</a><a class='pts' id='pts15'></a><a class='ref ms' id='ms18Sn_92'>Ms 18Sn_92</a>“Atha kassa cāhaṃ, bho gotama, imaṃ pāyasaṃ dammī”ti? “Na khvāhaṃ taṃ, brāhmaṇa, passāmi sadevake loke samārake sabrahmake sassamaṇabrāhmaṇiyā pajāya sadevamanussāya, yassa so pāyaso bhutto sammā pariṇāmaṃ gaccheyya, aññatra tathāgatassa vā tathāgatasāvakassa vā. Tena hi tvaṃ, brāhmaṇa, taṃ pāyasaṃ appaharite vā chaḍḍehi appāṇake vā udake opilāpehī”ti.</p>
<p><a class='ref sc' id='sc14'>SC 14</a><a class='ref ms' id='ms18Sn_93'>Ms 18Sn_93</a>Atha kho kasibhāradvājo brāhmaṇo taṃ pāyasaṃ appāṇake udake opilāpesi. Atha kho so pāyaso udake pakkhitto cicciṭāyati ciṭiciṭāyati <span class='var' id='note55' title='saṃdhūmāyati sampadhumāyati (s1) | saṃdhūmāyati sampadhūmāyati (s2, s3)'>sandhūpāyati sampadhūpāyati</span>. Seyyathāpi nāma phālo <span class='var' id='note56' title='divasasantatto (bj, s1-3, km, pts1)'>divasaṃ santatto</span> udake pakkhitto cicciṭāyati ciṭiciṭāyati sandhūpāyati sampadhūpāyati; evamevaṃ so pāyaso udake pakkhitto cicciṭāyati ciṭiciṭāyati sandhūpāyati sampadhūpāyati.</p>
<p><a class='ref sc' id='sc15'>SC 15</a><a class='pts' id='pts16'></a><a class='ref ms' id='ms18Sn_94'>Ms 18Sn_94</a>Atha kho kasibhāradvājo brāhmaṇo saṃviggo lomahaṭṭhajāto yena bhagavā tenupasaṅkami; upasaṅkamitvā bhagavato pādesu sirasā nipatitvā bhagavantaṃ etadavoca: “abhikkantaṃ, bho gotama, abhikkantaṃ, bho gotama. Seyyathāpi, bho gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya, ‘cakkhumanto rūpāni <span class='var' id='note57' title='dakkhintīti (bj, km, pts1)'>dakkhantī’ti</span>; evamevaṃ bhotā gotamena anekapariyāyena dhammo pakāsito. Esāhaṃ bhavantaṃ gotamaṃ saraṇaṃ gacchāmi dhammañca bhikkhusaṃghañca, labheyyāhaṃ bhoto gotamassa santike pabbajjaṃ, labheyyaṃ upasampadan”ti.</p>
<p><a class='ref sc' id='sc16'>SC 16</a><a class='ref ms' id='ms18Sn_95'>Ms 18Sn_95</a>Alattha kho kasibhāradvājo brāhmaṇo bhagavato santike pabbajjaṃ, alatthaupasampadaṃ. Acirūpasampanno kho panāyasmā bhāradvājo eko vūpakaṭṭho appamattoātāpī pahitatto viharanto nacirasseva— yassatthāya kulaputtā sammadevaagārasmā anagāriyaṃ pabbajanti, tadanuttaraṃ— brahmacariyapariyosānaṃ diṭṭhevadhamme sayaṃ abhiññā sacchikatvā upasampajja vihāsi. “Khīṇā jāti, vusitaṃbrahmacariyaṃ, kataṃ karaṇīyaṃ, nāparaṃ itthattāyā”ti abbhaññāsi. <span class='var' id='note58' title='aññataro ca kho (bj, pts1) | aññataro kho (s1-3, km, mr)'>Aññataro ca</span>panāyasmā bhāradvājo arahataṃ ahosīti.</p>
<p class='endsection'>Kasibhāradvājasuttaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Uragavagga</span><span class='hidden'>Kasibhāradvājasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
