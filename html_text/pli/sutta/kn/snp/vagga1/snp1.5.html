<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp1.5' lang='pli'>
<header>
<ul>
<li class='division'>Sutta Nipāta&#160;1.5</li>
</ul>
<h1>Cundasutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns83' href='#vns83'>SC Verse 83</a><a class='ref vnp' id='vnp83' href='#vnp83'>PTS Verse 83</a><a class='ref ms' id='ms18Sn_97' href='#ms18Sn_97'>Ms 18Sn_97</a>“Pucchāmi muniṃ pahūtapaññaṃ,<br>
<span class='speaker'>(iti cundo kammāraputto):</span><br>
Buddhaṃ dhammassāmiṃ vītataṇhaṃ;<br>
<span class='var' id='note59' title='dipaduttamaṃ (bj, s1-3, km, pts1)' href='#note59' title='dipaduttamaṃ (bj, s1-3, km, pts1)'>Dvipaduttamaṃ</span> sārathīnaṃ pavaraṃ,<br>
Kati loke samaṇā tadiṅgha brūhi”.</p>
<p><a class='ref sc' id='sc2' href='#sc2'>SC 2</a><a class='ref vns' id='vns84' href='#vns84'>SC Verse 84</a><a class='ref vnp' id='vnp84' href='#vnp84'>PTS Verse 84</a><a class='ref pts-vp-pli' id='pts-vp-pli17' href='#pts-vp-pli17'></a><a class='ref ms' id='ms18Sn_98' href='#ms18Sn_98'>Ms 18Sn_98</a>“Caturo samaṇā na pañcamatthi,<a class='brnum' id='br2' href='#br2'></a><br>
<span class='speaker'>(cundāti bhagavā):</span><br>
Te te āvikaromi sakkhipuṭṭho;<br>
Maggajino maggadesako ca,<br>
Magge jīvati yo ca maggadūsī”.</p>
<p><a class='ref sc' id='sc3' href='#sc3'>SC 3</a><a class='ref vns' id='vns85' href='#vns85'>SC Verse 85</a><a class='ref vnp' id='vnp85' href='#vnp85'>PTS Verse 85</a><a class='ref ms' id='ms18Sn_99' href='#ms18Sn_99'>Ms 18Sn_99</a>“Kaṃ maggajinaṃ vadanti buddhā,<a class='brnum' id='br3' href='#br3'></a><br>
<span class='speaker'>(iti cundo kammāraputto):</span><br>
Maggakkhāyī kathaṃ atulyo hoti;<br>
Magge jīvati me brūhi puṭṭho,<br>
Atha me āvikarohi <span class='var' id='note60' title='maggadūsī (mr)' href='#note60' title='maggadūsī (mr)'>maggadūsiṃ</span>”.</p>
<p><a class='ref sc' id='sc4' href='#sc4'>SC 4</a><a class='ref vns' id='vns86' href='#vns86'>SC Verse 86</a><a class='ref vnp' id='vnp86' href='#vnp86'>PTS Verse 86</a><a class='ref ms' id='ms18Sn_100' href='#ms18Sn_100'>Ms 18Sn_100</a>“Yo tiṇṇakathaṅkatho visallo,<a class='brnum' id='br4' href='#br4'></a><br>
Nibbānābhirato anānugiddho;<br>
Lokassa sadevakassa netā,<br>
Tādiṃ maggajinaṃ vadanti buddhā.</p>
<p><a class='ref sc' id='sc5' href='#sc5'>SC 5</a><a class='ref vns' id='vns87' href='#vns87'>SC Verse 87</a><a class='ref vnp' id='vnp87' href='#vnp87'>PTS Verse 87</a><a class='ref ms' id='ms18Sn_101' href='#ms18Sn_101'>Ms 18Sn_101</a>Paramaṃ paramanti yodha ñatvā,<a class='brnum' id='br5' href='#br5'></a><br>
Akkhāti vibhajate idheva dhammaṃ;<br>
Taṃ kaṅkhachidaṃ muniṃ anejaṃ,<br>
Dutiyaṃ bhikkhunamāhu maggadesiṃ.</p>
<p><a class='ref sc' id='sc6' href='#sc6'>SC 6</a><a class='ref vns' id='vns88' href='#vns88'>SC Verse 88</a><a class='ref vnp' id='vnp88' href='#vnp88'>PTS Verse 88</a><a class='ref ms' id='ms18Sn_102' href='#ms18Sn_102'>Ms 18Sn_102</a>Yo dhammapade sudesite,<a class='brnum' id='br6' href='#br6'></a><br>
Magge jīvati saññato satīmā;<br>
Anavajjapadāni sevamāno,<br>
Tatiyaṃ bhikkhunamāhu maggajīviṃ.</p>
<p><a class='ref sc' id='sc7' href='#sc7'>SC 7</a><a class='ref vns' id='vns89' href='#vns89'>SC Verse 89</a><a class='ref vnp' id='vnp89' href='#vnp89'>PTS Verse 89</a><a class='ref ms' id='ms18Sn_103' href='#ms18Sn_103'>Ms 18Sn_103</a>Chadanaṃ katvāna subbatānaṃ,<a class='brnum' id='br7' href='#br7'></a><br>
Pakkhandī kuladūsako pagabbho;<br>
Māyāvī asaññato palāpo,<br>
Patirūpena caraṃ sa maggadūsī.</p>
<p><a class='ref sc' id='sc8' href='#sc8'>SC 8</a><a class='ref vns' id='vns90' href='#vns90'>SC Verse 90</a><a class='ref vnp' id='vnp90' href='#vnp90'>PTS Verse 90</a><a class='ref pts-vp-pli' id='pts-vp-pli18' href='#pts-vp-pli18'></a><a class='ref ms' id='ms18Sn_104' href='#ms18Sn_104'>Ms 18Sn_104</a>Ete ca paṭivijjhi yo gahaṭṭho,<a class='brnum' id='br8' href='#br8'></a><br>
Sutavā ariyasāvako sapañño;<br>
<span class='var' id='note61' title='sabbe te tādisāti (bj) | sabbe ne tādisāti (s1-3, pts1)' href='#note61' title='sabbe te tādisāti (bj) | sabbe ne tādisāti (s1-3, pts1)'>Sabbe netādisāti</span> ñatvā,<br>
Iti disvā na hāpeti tassa saddhā;<br>
Kathaṃ hi duṭṭhena asampaduṭṭhaṃ,<br>
Suddhaṃ asuddhena samaṃ kareyyā”ti.</p>
</blockquote>
<p class='endsection'>Cundasuttaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Uragavagga</span><span class='hidden'>Cundasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
