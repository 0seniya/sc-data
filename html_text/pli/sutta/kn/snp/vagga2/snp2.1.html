<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp2.1' lang='pli'>
<header>
<ul>
<li class='division'><span class='var' id='note138' title='cullavaggo (bj) | cūlavaggo (pts1)' href='#note138' title='cullavaggo (bj) | cūlavaggo (pts1)'>Sutta Nipāta&#160;2.1</span></li>
</ul>
<h1>Ratanasutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns224' href='#vns224'>SC Verse 224</a><a class='ref vnp' id='vnp222' href='#vnp222'>PTS Verse 222</a><a class='pts' id='pts39' href='#pts39'></a><a class='ref ms' id='ms18Sn_260' href='#ms18Sn_260'>Ms 18Sn_260</a>Yānīdha bhūtāni samāgatāni,<br>
<span class='var' id='note140' title='bhūmāni (mr)' href='#note140' title='bhūmāni (mr)'>Bhummāni</span> vā yāni va antalikkhe;<br>
Sabbeva bhūtā sumanā bhavantu,<br>
Athopi sakkacca suṇantu bhāsitaṃ.</p>
<p><a class='ref sc' id='sc2' href='#sc2'>SC 2</a><a class='ref vns' id='vns225' href='#vns225'>SC Verse 225</a><a class='ref vnp' id='vnp223' href='#vnp223'>PTS Verse 223</a><a class='ref ms' id='ms18Sn_261' href='#ms18Sn_261'>Ms 18Sn_261</a>Tasmā hi bhūtā nisāmetha sabbe,<a class='brnum' id='br2' href='#br2'></a><br>
Mettaṃ karotha mānusiyā pajāya;<br>
Divā ca ratto ca haranti ye baliṃ,<br>
Tasmā hi ne rakkhatha appamattā.</p>
<p><a class='ref sc' id='sc3' href='#sc3'>SC 3</a><a class='ref vns' id='vns226' href='#vns226'>SC Verse 226</a><a class='ref vnp' id='vnp224' href='#vnp224'>PTS Verse 224</a><a class='ref ms' id='ms18Sn_262' href='#ms18Sn_262'>Ms 18Sn_262</a>Yaṃ kiñci vittaṃ idha vā huraṃ vā,<a class='brnum' id='br3' href='#br3'></a><br>
Saggesu vā yaṃ ratanaṃ paṇītaṃ;<br>
Na no samaṃ atthi tathāgatena,<br>
Idampi buddhe ratanaṃ paṇītaṃ;<br>
Etena saccena suvatthi hotu.</p>
<p><a class='ref sc' id='sc4' href='#sc4'>SC 4</a><a class='ref vns' id='vns227' href='#vns227'>SC Verse 227</a><a class='ref vnp' id='vnp225' href='#vnp225'>PTS Verse 225</a><a class='ref ms' id='ms18Sn_263' href='#ms18Sn_263'>Ms 18Sn_263</a>Khayaṃ virāgaṃ amataṃ paṇītaṃ,<a class='brnum' id='br4' href='#br4'></a><br>
Yadajjhagā sakyamunī samāhito;<br>
Na tena dhammena samatthi kiñci,<br>
Idampi dhamme ratanaṃ paṇītaṃ;<br>
Etena saccena suvatthi hotu.</p>
<p><a class='ref sc' id='sc5' href='#sc5'>SC 5</a><a class='ref vns' id='vns228' href='#vns228'>SC Verse 228</a><a class='ref vnp' id='vnp226' href='#vnp226'>PTS Verse 226</a><a class='pts' id='pts40' href='#pts40'></a><a class='ref ms' id='ms18Sn_264' href='#ms18Sn_264'>Ms 18Sn_264</a>Yaṃ buddhaseṭṭho parivaṇṇayī suciṃ,<a class='brnum' id='br5' href='#br5'></a><br>
Samādhimānantarikaññamāhu;<br>
Samādhinā tena samo na vijjati,<br>
Idampi dhamme ratanaṃ paṇītaṃ;<br>
Etena saccena suvatthi hotu.</p>
<p><a class='ref sc' id='sc6' href='#sc6'>SC 6</a><a class='ref vns' id='vns229' href='#vns229'>SC Verse 229</a><a class='ref vnp' id='vnp227' href='#vnp227'>PTS Verse 227</a><a class='ref ms' id='ms18Sn_265' href='#ms18Sn_265'>Ms 18Sn_265</a>Ye puggalā aṭṭha sataṃ pasatthā,<a class='brnum' id='br6' href='#br6'></a><br>
Cattāri etāni yugāni honti;<br>
Te dakkhiṇeyyā sugatassa sāvakā,<br>
Etesu dinnāni mahapphalāni;<br>
Idampi saṃghe ratanaṃ paṇītaṃ,<br>
Etena saccena suvatthi hotu.</p>
<p><a class='ref sc' id='sc7' href='#sc7'>SC 7</a><a class='ref vns' id='vns230' href='#vns230'>SC Verse 230</a><a class='ref vnp' id='vnp228' href='#vnp228'>PTS Verse 228</a><a class='ref ms' id='ms18Sn_266' href='#ms18Sn_266'>Ms 18Sn_266</a>Ye suppayuttā manasā daḷhena,<a class='brnum' id='br7' href='#br7'></a><br>
Nikkāmino gotamasāsanamhi;<br>
Te pattipattā amataṃ vigayha,<br>
Laddhā mudhā <span class='var' id='note142' title='nibbuti (mr)' href='#note142' title='nibbuti (mr)'>nibbutiṃ</span> bhuñjamānā;<br>
Idampi saṃghe ratanaṃ paṇītaṃ,<br>
Etena saccena suvatthi hotu.</p>
<p><a class='ref sc' id='sc8' href='#sc8'>SC 8</a><a class='ref vns' id='vns231' href='#vns231'>SC Verse 231</a><a class='ref vnp' id='vnp229' href='#vnp229'>PTS Verse 229</a><a class='ref ms' id='ms18Sn_267' href='#ms18Sn_267'>Ms 18Sn_267</a>Yathindakhīlo <span class='var' id='note144' title='paṭhaviṃ sito (bj, s1-3, km, pts1) | paṭhavissito (si)'>pathavissito</span> siyā,<a class='brnum' id='br8' href='#note144' title='paṭhaviṃ sito (bj, s1-3, km, pts1) | paṭhavissito (si)'>pathavissito</span> siyā,<a class='brnum' id='br8'></a><br>
Catubbhi vātehi asampakampiyo;<br>
Tathūpamaṃ sappurisaṃ vadāmi,<br>
Yo ariyasaccāni avecca passati;<br>
Idampi saṃghe ratanaṃ paṇītaṃ,<br>
Etena saccena suvatthi hotu.</p>
<p><a class='ref sc' id='sc9' href='#sc9'>SC 9</a><a class='ref vns' id='vns232' href='#vns232'>SC Verse 232</a><a class='ref vnp' id='vnp230' href='#vnp230'>PTS Verse 230</a><a class='ref ms' id='ms18Sn_268' href='#ms18Sn_268'>Ms 18Sn_268</a>Ye ariyasaccāni vibhāvayanti,<a class='brnum' id='br9' href='#br9'></a><br>
Gambhīrapaññena sudesitāni;<br>
Kiñcāpi te honti bhusaṃ pamattā,<br>
Na te bhavaṃ aṭṭhamamādiyanti;<br>
Idampi saṅghe ratanaṃ paṇītaṃ,<br>
Etena saccena suvatthi hotu.</p>
<p><a class='ref sc' id='sc10' href='#sc10'>SC 10</a><a class='ref vns' id='vns233' href='#vns233'>SC Verse 233</a><a class='ref vnp' id='vnp231' href='#vnp231'>PTS Verse 231</a><a class='pts' id='pts41' href='#pts41'></a><a class='ref ms' id='ms18Sn_269' href='#ms18Sn_269'>Ms 18Sn_269</a><span class='var' id='note145' title='sahāvasaddassanasampadāya (mr)'>Sahāvassa dassanasampadāya</span>,<a class='brnum' id='br10' href='#note145' title='sahāvasaddassanasampadāya (mr)'>Sahāvassa dassanasampadāya</span>,<a class='brnum' id='br10'></a><br>
Tayassu dhammā jahitā bhavanti;<br>
Sakkāyadiṭṭhī vicikicchitañca,<br>
Sīlabbataṃ vāpi yadatthi kiñci.</p>
<p><a class='ref sc' id='sc11' href='#sc11'>SC 11</a><a class='ref vns' id='vns234' href='#vns234'>SC Verse 234</a><a class='ref ms' id='ms18Sn_270' href='#ms18Sn_270'>Ms 18Sn_270</a>Catūhapāyehi ca vippamutto,<a class='brnum' id='br11' href='#br11'></a><br>
<span class='var' id='note146' title='cha cābhiṭhānāni (bj, s1-3, pts1)'>Chaccābhiṭhānāni</span> <span class='var' id='note147' title='abhabbo kātuṃ (bj, s1-3)' href='#note146' title='cha cābhiṭhānāni (bj, s1-3, pts1)'>Chaccābhiṭhānāni</span> <span class='var' id='note147' title='abhabbo kātuṃ (bj, s1-3)'>abhabba kātuṃ</span>;<br>
Idampi saṃghe ratanaṃ paṇītaṃ,<br>
Etena saccena suvatthi <span class='var' id='note148' title='idaṃ gāthā bj potthake' href='#note148' title='idaṃ gāthā bj potthake'>hotu</span>.</p>
<p><a class='ref sc' id='sc12' href='#sc12'>SC 12</a><a class='ref vns' id='vns235' href='#vns235'>SC Verse 235</a><a class='ref vnp' id='vnp232' href='#vnp232'>PTS Verse 232</a><a class='ref ms' id='ms18Sn_271' href='#ms18Sn_271'>Ms 18Sn_271</a>Kiñcāpi so <span class='var' id='note149' title='kammaṃ (bj, s1-3, km, pts1)'>kamma</span> karoti pāpakaṃ,<a class='brnum' id='br12' href='#note149' title='kammaṃ (bj, s1-3, km, pts1)'>kamma</span> karoti pāpakaṃ,<a class='brnum' id='br12'></a><br>
Kāyena vācā uda cetasā vā;<br>
<span class='var' id='note150' title='abhabbo (bahūsu)'>Abhabba</span> so tassa <span class='var' id='note151' title='paṭicchādāya (bj)' href='#note150' title='abhabbo (bahūsu)'>Abhabba</span> so tassa <span class='var' id='note151' title='paṭicchādāya (bj)'>paṭicchadāya</span>,<br>
Abhabbatā diṭṭhapadassa vuttā;<br>
Idampi saṃghe ratanaṃ paṇītaṃ,<br>
Etena saccena suvatthi hotu.</p>
<p><a class='ref sc' id='sc13' href='#sc13'>SC 13</a><a class='ref vns' id='vns236' href='#vns236'>SC Verse 236</a><a class='ref vnp' id='vnp233' href='#vnp233'>PTS Verse 233</a><a class='ref ms' id='ms18Sn_272' href='#ms18Sn_272'>Ms 18Sn_272</a>Vanappagumbe <span class='var' id='note152' title='yathā (bj, s1-3, pts1)'>yatha</span> phussitagge,<a class='brnum' id='br13' href='#note152' title='yathā (bj, s1-3, pts1)'>yatha</span> phussitagge,<a class='brnum' id='br13'></a><br>
Gimhānamāse <span class='var' id='note153' title='paṭhamasmi (?)' href='#note153' title='paṭhamasmi (?)'>paṭhamasmiṃ</span> gimhe;<br>
Tathūpamaṃ dhammavaraṃ adesayi,<br>
Nibbānagāmiṃ paramaṃ hitāya;<br>
Idampi buddhe ratanaṃ paṇītaṃ,<br>
Etena saccena suvatthi hotu.</p>
<p><a class='ref sc' id='sc14' href='#sc14'>SC 14</a><a class='ref vns' id='vns237' href='#vns237'>SC Verse 237</a><a class='ref vnp' id='vnp234' href='#vnp234'>PTS Verse 234</a><a class='ref ms' id='ms18Sn_273' href='#ms18Sn_273'>Ms 18Sn_273</a>Varo varaññū varado varāharo,<a class='brnum' id='br14' href='#br14'></a><br>
Anuttaro dhammavaraṃ adesayi;<br>
Idampi buddhe ratanaṃ paṇītaṃ,<br>
Etena saccena suvatthi hotu.</p>
<p><a class='ref sc' id='sc15' href='#sc15'>SC 15</a><a class='ref vns' id='vns238' href='#vns238'>SC Verse 238</a><a class='ref vnp' id='vnp235' href='#vnp235'>PTS Verse 235</a><a class='pts' id='pts42' href='#pts42'></a><a class='ref ms' id='ms18Sn_274' href='#ms18Sn_274'>Ms 18Sn_274</a>Khīṇaṃ purāṇaṃ nava natthi sambhavaṃ,<a class='brnum' id='br15' href='#br15'></a><br>
Virattacittāyatike bhavasmiṃ;<br>
Te khīṇabījā avirūḷhichandā,<br>
Nibbanti dhīrā <span class='var' id='note154' title='yathāyam (bj, s1-3) | yathayaṃ (mr)' href='#note154' title='yathāyam (bj, s1-3) | yathayaṃ (mr)'>yathāyaṃ</span> padīpo;<br>
Idampi saṃghe ratanaṃ paṇītaṃ,<br>
Etena saccena suvatthi hotu.</p>
<p><a class='ref sc' id='sc16' href='#sc16'>SC 16</a><a class='ref vns' id='vns239' href='#vns239'>SC Verse 239</a><a class='ref vnp' id='vnp236' href='#vnp236'>PTS Verse 236</a><a class='ref ms' id='ms18Sn_275' href='#ms18Sn_275'>Ms 18Sn_275</a>Yānīdha bhūtāni samāgatāni,<a class='brnum' id='br16' href='#br16'></a><br>
Bhummāni vā yāni va antalikkhe;<br>
Tathāgataṃ devamanussapūjitaṃ,<br>
Buddhaṃ namassāma suvatthi hotu.</p>
<p><a class='ref sc' id='sc17' href='#sc17'>SC 17</a><a class='ref vns' id='vns240' href='#vns240'>SC Verse 240</a><a class='ref vnp' id='vnp237' href='#vnp237'>PTS Verse 237</a><a class='ref ms' id='ms18Sn_276' href='#ms18Sn_276'>Ms 18Sn_276</a>Yānīdha bhūtāni samāgatāni,<a class='brnum' id='br17' href='#br17'></a><br>
Bhummāni vā yāni va antalikkhe;<br>
Tathāgataṃ devamanussapūjitaṃ,<br>
Dhammaṃ namassāma suvatthi hotu.</p>
<p><a class='ref sc' id='sc18' href='#sc18'>SC 18</a><a class='ref vns' id='vns241' href='#vns241'>SC Verse 241</a><a class='ref vnp' id='vnp238' href='#vnp238'>PTS Verse 238</a><a class='ref ms' id='ms18Sn_277' href='#ms18Sn_277'>Ms 18Sn_277</a>Yānīdha bhūtāni samāgatāni,<a class='brnum' id='br18' href='#br18'></a><br>
Bhummāni vā yāni va antalikkhe;<br>
Tathāgataṃ devamanussapūjitaṃ,<br>
Saṅghaṃ namassāma suvatthi hotūti.</p>
</blockquote>
<p class='endsection'>Ratanasuttaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Cūḷavagga</span><span class='hidden'>Ratanasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
