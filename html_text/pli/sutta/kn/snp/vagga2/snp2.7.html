<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp2.7' lang='pli'>
<header>
<ul>
<li class='division'>Sutta Nipāta&#160;2.7</li>
</ul>
<h1>Brāhmaṇadhammikasutta</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18Sn_334' href='#ms18Sn_334'>Ms 18Sn_334</a><span class='evam'>Evaṃ me sutaṃ—​</span> ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho sambahulā kosalakā brāhmaṇamahāsālā jiṇṇā vuḍḍhā mahallakā addhagatā vayoanuppattā yena bhagavā tenupasaṅkamiṃsu; upasaṅkamitvā bhagavatā saddhiṃ sammodiṃsu. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinnā kho te brāhmaṇamahāsālā bhagavantaṃ etadavocuṃ: “sandissanti nu kho, bho gotama, etarahi brāhmaṇā porāṇānaṃ brāhmaṇānaṃ brāhmaṇadhamme”ti? “Na kho, brāhmaṇā, sandissanti etarahi brāhmaṇā porāṇānaṃ brāhmaṇānaṃ brāhmaṇadhamme”ti. “Sādhu no bhavaṃ gotamo porāṇānaṃ brāhmaṇānaṃ brāhmaṇadhammaṃ bhāsatu, sace bhoto gotamassa agarū”ti. “Tena hi, brāhmaṇā, suṇātha, sādhukaṃ manasi karotha, bhāsissāmī”ti. “Evaṃ, bho”ti kho te brāhmaṇamahāsālā bhagavato paccassosuṃ. Bhagavā etadavoca:</p>
<blockquote class='gatha'>
<p><a class='ref sc' id='sc2' href='#sc2'>SC 2</a><a class='ref vns' id='vns287' href='#vns287'>SC Verse 287</a><a class='ref vnp' id='vnp284' href='#vnp284'>PTS Verse 284</a><a class='ref ms' id='ms18Sn_335' href='#ms18Sn_335'>Ms 18Sn_335</a>“Isayo pubbakā āsuṃ,<br>
saññatattā tapassino;<br>
Pañca kāmaguṇe hitvā,<br>
attadatthamacārisuṃ.</p>
<p><a class='ref sc' id='sc3' href='#sc3'>SC 3</a><a class='ref vns' id='vns288' href='#vns288'>SC Verse 288</a><a class='ref vnp' id='vnp285' href='#vnp285'>PTS Verse 285</a><a class='pts' id='pts51' href='#pts51'></a><a class='ref ms' id='ms18Sn_336' href='#ms18Sn_336'>Ms 18Sn_336</a>Na pasū brāhmaṇānāsuṃ,<a class='brnum' id='br2' href='#br2'></a><br>
na hiraññaṃ na dhāniyaṃ;<br>
Sajjhāyadhanadhaññāsuṃ,<br>
brahmaṃ nidhimapālayuṃ.</p>
<p><a class='ref sc' id='sc4' href='#sc4'>SC 4</a><a class='ref vns' id='vns289' href='#vns289'>SC Verse 289</a><a class='ref vnp' id='vnp286' href='#vnp286'>PTS Verse 286</a><a class='ref ms' id='ms18Sn_337' href='#ms18Sn_337'>Ms 18Sn_337</a>Yaṃ nesaṃ pakataṃ āsi,<a class='brnum' id='br3' href='#br3'></a><br>
dvārabhattaṃ upaṭṭhitaṃ;<br>
Saddhāpakatamesānaṃ,<br>
dātave tadamaññisuṃ.</p>
<p><a class='ref sc' id='sc5' href='#sc5'>SC 5</a><a class='ref vns' id='vns290' href='#vns290'>SC Verse 290</a><a class='ref vnp' id='vnp287' href='#vnp287'>PTS Verse 287</a><a class='ref ms' id='ms18Sn_338' href='#ms18Sn_338'>Ms 18Sn_338</a>Nānārattehi vatthehi,<a class='brnum' id='br4' href='#br4'></a><br>
sayanehāvasathehi ca;<br>
Phītā janapadā raṭṭhā,<br>
te namassiṃsu brāhmaṇe.</p>
<p><a class='ref sc' id='sc6' href='#sc6'>SC 6</a><a class='ref vns' id='vns291' href='#vns291'>SC Verse 291</a><a class='ref vnp' id='vnp288' href='#vnp288'>PTS Verse 288</a><a class='ref ms' id='ms18Sn_339' href='#ms18Sn_339'>Ms 18Sn_339</a>Avajjhā brāhmaṇā āsuṃ,<a class='brnum' id='br5' href='#br5'></a><br>
ajeyyā dhammarakkhitā;<br>
Na ne koci nivāresi,<br>
kuladvāresu sabbaso.</p>
<p><a class='ref sc' id='sc7' href='#sc7'>SC 7</a><a class='ref vns' id='vns292' href='#vns292'>SC Verse 292</a><a class='ref vnp' id='vnp289' href='#vnp289'>PTS Verse 289</a><a class='ref ms' id='ms18Sn_340' href='#ms18Sn_340'>Ms 18Sn_340</a>Aṭṭhacattālīsaṃ vassāni,<a class='brnum' id='br6' href='#br6'></a><br>
(komāra) Brahmacariyaṃ cariṃsu te;<br>
Vijjācaraṇapariyeṭṭhiṃ,<br>
Acaruṃ brāhmaṇā pure.</p>
<p><a class='ref sc' id='sc8' href='#sc8'>SC 8</a><a class='ref vns' id='vns293' href='#vns293'>SC Verse 293</a><a class='ref vnp' id='vnp290' href='#vnp290'>PTS Verse 290</a><a class='ref ms' id='ms18Sn_341' href='#ms18Sn_341'>Ms 18Sn_341</a>Na brāhmaṇā aññamagamuṃ,<a class='brnum' id='br7' href='#br7'></a><br>
napi bhariyaṃ kiṇiṃsu te;<br>
Sampiyeneva saṃvāsaṃ,<br>
saṅgantvā samarocayuṃ.</p>
<p><a class='ref sc' id='sc9' href='#sc9'>SC 9</a><a class='ref vns' id='vns294' href='#vns294'>SC Verse 294</a><a class='ref vnp' id='vnp291' href='#vnp291'>PTS Verse 291</a><a class='ref ms' id='ms18Sn_342' href='#ms18Sn_342'>Ms 18Sn_342</a>Aññatra tamhā samayā,<a class='brnum' id='br8' href='#br8'></a><br>
utuveramaṇiṃ pati;<br>
Antarā methunaṃ dhammaṃ,<br>
nāssu gacchanti brāhmaṇā.</p>
<p><a class='ref sc' id='sc10' href='#sc10'>SC 10</a><a class='ref vns' id='vns295' href='#vns295'>SC Verse 295</a><a class='ref vnp' id='vnp292' href='#vnp292'>PTS Verse 292</a><a class='ref ms' id='ms18Sn_343' href='#ms18Sn_343'>Ms 18Sn_343</a>Brahmacariyañca sīlañca,<a class='brnum' id='br9' href='#br9'></a><br>
ajjavaṃ maddavaṃ tapaṃ;<br>
Soraccaṃ avihiṃsañca,<br>
khantiñcāpi avaṇṇayuṃ.</p>
<p><a class='ref sc' id='sc11' href='#sc11'>SC 11</a><a class='ref vns' id='vns296' href='#vns296'>SC Verse 296</a><a class='ref vnp' id='vnp293' href='#vnp293'>PTS Verse 293</a><a class='pts' id='pts52' href='#pts52'></a><a class='ref ms' id='ms18Sn_344' href='#ms18Sn_344'>Ms 18Sn_344</a>Yo nesaṃ paramo āsi,<a class='brnum' id='br10' href='#br10'></a><br>
Brahmā daḷhaparakkamo;<br>
Sa vāpi methunaṃ dhammaṃ,<br>
Supinantepi nāgamā.</p>
<p><a class='ref sc' id='sc12' href='#sc12'>SC 12</a><a class='ref vns' id='vns297' href='#vns297'>SC Verse 297</a><a class='ref vnp' id='vnp294' href='#vnp294'>PTS Verse 294</a><a class='ref ms' id='ms18Sn_345' href='#ms18Sn_345'>Ms 18Sn_345</a>Tassa vattamanusikkhantā,<a class='brnum' id='br11' href='#br11'></a><br>
Idheke viññujātikā;<br>
Brahmacariyañca sīlañca,<br>
Khantiñcāpi avaṇṇayuṃ.</p>
<p><a class='ref sc' id='sc13' href='#sc13'>SC 13</a><a class='ref vns' id='vns298' href='#vns298'>SC Verse 298</a><a class='ref vnp' id='vnp295' href='#vnp295'>PTS Verse 295</a><a class='ref ms' id='ms18Sn_346' href='#ms18Sn_346'>Ms 18Sn_346</a>Taṇḍulaṃ sayanaṃ vatthaṃ,<a class='brnum' id='br12' href='#br12'></a><br>
Sappitelañca yāciya;<br>
Dhammena samodhānetvā,<br>
Tato yaññamakappayuṃ.</p>
<p><a class='ref sc' id='sc14' href='#sc14'>SC 14</a><a class='ref vns' id='vns299' href='#vns299'>SC Verse 299</a><a class='ref vnp' id='vnp296' href='#vnp296'>PTS Verse 296</a><a class='ref ms' id='ms18Sn_347' href='#ms18Sn_347'>Ms 18Sn_347</a>Upaṭṭhitasmiṃ yaññasmiṃ,<a class='brnum' id='br13' href='#br13'></a><br>
Nāssu gāvo haniṃsu te;<br>
Yathā mātā pitā bhātā,<br>
Aññe vāpi ca ñātakā;<br>
Gāvo no paramā mittā,<br>
Yāsu jāyanti osadhā.</p>
<p><a class='ref sc' id='sc15' href='#sc15'>SC 15</a><a class='ref vns' id='vns300' href='#vns300'>SC Verse 300</a><a class='ref vnp' id='vnp297' href='#vnp297'>PTS Verse 297</a><a class='ref ms' id='ms18Sn_348' href='#ms18Sn_348'>Ms 18Sn_348</a>Annadā baladā cetā,<a class='brnum' id='br14' href='#br14'></a><br>
Vaṇṇadā <span class='var' id='note185' title='sukhadā ca tā (mr)' href='#note185' title='sukhadā ca tā (mr)'>sukhadā tathā</span>;<br>
Etamatthavasaṃ ñatvā,<br>
Nāssu gāvo haniṃsu te.</p>
<p><a class='ref sc' id='sc16' href='#sc16'>SC 16</a><a class='ref vns' id='vns301' href='#vns301'>SC Verse 301</a><a class='ref vnp' id='vnp298' href='#vnp298'>PTS Verse 298</a><a class='ref ms' id='ms18Sn_349' href='#ms18Sn_349'>Ms 18Sn_349</a>Sukhumālā mahākāyā,<a class='brnum' id='br15' href='#br15'></a><br>
Vaṇṇavanto yasassino;<br>
Brāhmaṇā sehi dhammehi,<br>
Kiccākiccesu ussukā;<br>
Yāva loke avattiṃsu,<br>
Sukhamedhitthayaṃ pajā.</p>
<p><a class='ref sc' id='sc17' href='#sc17'>SC 17</a><a class='ref vns' id='vns302' href='#vns302'>SC Verse 302</a><a class='ref vnp' id='vnp299' href='#vnp299'>PTS Verse 299</a><a class='ref ms' id='ms18Sn_350' href='#ms18Sn_350'>Ms 18Sn_350</a>Tesaṃ āsi vipallāso,<a class='brnum' id='br16' href='#br16'></a><br>
Disvāna aṇuto aṇuṃ;<br>
Rājino ca viyākāraṃ,<br>
Nāriyo samalaṅkatā.</p>
<p><a class='ref sc' id='sc18' href='#sc18'>SC 18</a><a class='ref vns' id='vns303' href='#vns303'>SC Verse 303</a><a class='ref vnp' id='vnp300' href='#vnp300'>PTS Verse 300</a><a class='ref ms' id='ms18Sn_351' href='#ms18Sn_351'>Ms 18Sn_351</a>Rathe cājaññasaṃyutte,<a class='brnum' id='br17' href='#br17'></a><br>
Sukate cittasibbane;<br>
Nivesane nivese ca,<br>
Vibhatte bhāgaso mite.</p>
<p><a class='ref sc' id='sc19' href='#sc19'>SC 19</a><a class='ref vns' id='vns304' href='#vns304'>SC Verse 304</a><a class='ref vnp' id='vnp301' href='#vnp301'>PTS Verse 301</a><a class='ref ms' id='ms18Sn_352' href='#ms18Sn_352'>Ms 18Sn_352</a>Gomaṇḍalaparibyūḷhaṃ,<a class='brnum' id='br18' href='#br18'></a><br>
Nārīvaragaṇāyutaṃ;<br>
Uḷāraṃ mānusaṃ bhogaṃ,<br>
Abhijjhāyiṃsu brāhmaṇā.</p>
<p><a class='ref sc' id='sc20' href='#sc20'>SC 20</a><a class='ref vns' id='vns305' href='#vns305'>SC Verse 305</a><a class='ref vnp' id='vnp302' href='#vnp302'>PTS Verse 302</a><a class='pts' id='pts53' href='#pts53'></a><a class='ref ms' id='ms18Sn_353' href='#ms18Sn_353'>Ms 18Sn_353</a>Te tattha mante ganthetvā,<a class='brnum' id='br19' href='#br19'></a><br>
Okkākaṃ tadupāgamuṃ;<br>
Pahūtadhanadhaññosi,<br>
Yajassu bahu te vittaṃ;<br>
Yajassu bahu te dhanaṃ.</p>
<p><a class='ref sc' id='sc21' href='#sc21'>SC 21</a><a class='ref vns' id='vns306' href='#vns306'>SC Verse 306</a><a class='ref vnp' id='vnp303' href='#vnp303'>PTS Verse 303</a><a class='ref ms' id='ms18Sn_354' href='#ms18Sn_354'>Ms 18Sn_354</a>Tato ca rājā saññatto,<a class='brnum' id='br20' href='#br20'></a><br>
Brāhmaṇehi rathesabho;<br>
Assamedhaṃ purisamedhaṃ,<br>
Sammāpāsaṃ vājapeyyaṃ niraggaḷaṃ;<br>
Ete yāge yajitvāna,<br>
Brāhmaṇānamadā dhanaṃ.</p>
<p><a class='ref sc' id='sc22' href='#sc22'>SC 22</a><a class='ref vns' id='vns307' href='#vns307'>SC Verse 307</a><a class='ref vnp' id='vnp304' href='#vnp304'>PTS Verse 304</a><a class='ref ms' id='ms18Sn_355' href='#ms18Sn_355'>Ms 18Sn_355</a>Gāvo sayanañca vatthañca,<a class='brnum' id='br21' href='#br21'></a><br>
Nāriyo samalaṅkatā;<br>
Rathe cājaññasaṃyutte,<br>
Sukate cittasibbane.</p>
<p><a class='ref sc' id='sc23' href='#sc23'>SC 23</a><a class='ref vns' id='vns308' href='#vns308'>SC Verse 308</a><a class='ref vnp' id='vnp305' href='#vnp305'>PTS Verse 305</a><a class='ref ms' id='ms18Sn_356' href='#ms18Sn_356'>Ms 18Sn_356</a>Nivesanāni rammāni,<a class='brnum' id='br22' href='#br22'></a><br>
Suvibhattāni bhāgaso;<br>
Nānādhaññassa pūretvā,<br>
Brāhmaṇānamadā dhanaṃ.</p>
<p><a class='ref sc' id='sc24' href='#sc24'>SC 24</a><a class='ref vns' id='vns309' href='#vns309'>SC Verse 309</a><a class='ref vnp' id='vnp306' href='#vnp306'>PTS Verse 306</a><a class='ref ms' id='ms18Sn_357' href='#ms18Sn_357'>Ms 18Sn_357</a>Te ca tattha dhanaṃ laddhā,<a class='brnum' id='br23' href='#br23'></a><br>
Sannidhiṃ samarocayuṃ;<br>
Tesaṃ icchāvatiṇṇānaṃ,<br>
Bhiyyo taṇhā pavaḍḍhatha;<br>
Te tattha mante ganthetvā,<br>
Okkākaṃ puna mupāgamuṃ.</p>
<p><a class='ref sc' id='sc25' href='#sc25'>SC 25</a><a class='ref vns' id='vns310' href='#vns310'>SC Verse 310</a><a class='ref vnp' id='vnp307' href='#vnp307'>PTS Verse 307</a><a class='ref ms' id='ms18Sn_358' href='#ms18Sn_358'>Ms 18Sn_358</a>Yathā āpo ca pathavī ca,<a class='brnum' id='br24' href='#br24'></a><br>
Hiraññaṃ dhanadhāniyaṃ;<br>
Evaṃ gāvo manussānaṃ,<br>
Parikkhāro so hi pāṇinaṃ;<br>
Yajassu bahu te vittaṃ,<br>
Yajassu bahu te dhanaṃ.</p>
<p><a class='ref sc' id='sc26' href='#sc26'>SC 26</a><a class='ref vns' id='vns311' href='#vns311'>SC Verse 311</a><a class='ref vnp' id='vnp308' href='#vnp308'>PTS Verse 308</a><a class='ref ms' id='ms18Sn_359' href='#ms18Sn_359'>Ms 18Sn_359</a>Tato ca rājā saññatto,<a class='brnum' id='br25' href='#br25'></a><br>
Brāhmaṇehi rathesabho;<br>
Nekā satasahassiyo,<br>
Gāvo yaññe aghātayi.</p>
<p><a class='ref sc' id='sc27' href='#sc27'>SC 27</a><a class='ref vns' id='vns312' href='#vns312'>SC Verse 312</a><a class='ref vnp' id='vnp309' href='#vnp309'>PTS Verse 309</a><a class='ref ms' id='ms18Sn_360' href='#ms18Sn_360'>Ms 18Sn_360</a>Na pādā na visāṇena,<a class='brnum' id='br26' href='#br26'></a><br>
Nāssu hiṃsanti kenaci;<br>
Gāvo eḷakasamānā,<br>
Soratā kumbhadūhanā;<br>
Tā visāṇe gahetvāna,<br>
Rājā satthena ghātayi.</p>
<p><a class='ref sc' id='sc28' href='#sc28'>SC 28</a><a class='ref vns' id='vns313' href='#vns313'>SC Verse 313</a><a class='ref vnp' id='vnp310' href='#vnp310'>PTS Verse 310</a><a class='pts' id='pts54' href='#pts54'></a><a class='ref ms' id='ms18Sn_361' href='#ms18Sn_361'>Ms 18Sn_361</a><span class='var' id='note186' title='tato ca devā pitaro (bj, s1-3, pts1)'>Tato devā pitaro ca</span>,<a class='brnum' id='br27' href='#note186' title='tato ca devā pitaro (bj, s1-3, pts1)'>Tato devā pitaro ca</span>,<a class='brnum' id='br27'></a><br>
Indo asurarakkhasā;<br>
Adhammo iti pakkanduṃ,<br>
Yaṃ satthaṃ nipatī gave.</p>
<p><a class='ref sc' id='sc29' href='#sc29'>SC 29</a><a class='ref vns' id='vns314' href='#vns314'>SC Verse 314</a><a class='ref vnp' id='vnp311' href='#vnp311'>PTS Verse 311</a><a class='ref ms' id='ms18Sn_362' href='#ms18Sn_362'>Ms 18Sn_362</a>Tayo rogā pure āsuṃ,<a class='brnum' id='br28' href='#br28'></a><br>
Icchā anasanaṃ jarā;<br>
Pasūnañca samārambhā,<br>
Aṭṭhānavutimāgamuṃ.</p>
<p><a class='ref sc' id='sc30' href='#sc30'>SC 30</a><a class='ref vns' id='vns315' href='#vns315'>SC Verse 315</a><a class='ref vnp' id='vnp312' href='#vnp312'>PTS Verse 312</a><a class='ref ms' id='ms18Sn_363' href='#ms18Sn_363'>Ms 18Sn_363</a>Eso adhammo daṇḍānaṃ,<a class='brnum' id='br29' href='#br29'></a><br>
Okkanto purāṇo ahu;<br>
Adūsikāyo haññanti,<br>
Dhammā dhaṃsanti yājakā.</p>
<p><a class='ref sc' id='sc31' href='#sc31'>SC 31</a><a class='ref vns' id='vns316' href='#vns316'>SC Verse 316</a><a class='ref vnp' id='vnp313' href='#vnp313'>PTS Verse 313</a><a class='ref ms' id='ms18Sn_364' href='#ms18Sn_364'>Ms 18Sn_364</a>Evameso aṇudhammo,<a class='brnum' id='br30' href='#br30'></a><br>
Porāṇo viññugarahito;<br>
Yattha edisakaṃ passati,<br>
Yājakaṃ <span class='var' id='note187' title='garahī (mr)' href='#note187' title='garahī (mr)'>garahatī</span> jano.</p>
<p><a class='ref sc' id='sc32' href='#sc32'>SC 32</a><a class='ref vns' id='vns317' href='#vns317'>SC Verse 317</a><a class='ref vnp' id='vnp314' href='#vnp314'>PTS Verse 314</a><a class='ref ms' id='ms18Sn_365' href='#ms18Sn_365'>Ms 18Sn_365</a>Evaṃ dhamme viyāpanne,<a class='brnum' id='br31' href='#br31'></a><br>
Vibhinnā suddavessikā;<br>
Puthū vibhinnā khattiyā,<br>
Patiṃ bhariyāvamaññatha.</p>
<p><a class='ref sc' id='sc33' href='#sc33'>SC 33</a><a class='ref vns' id='vns318' href='#vns318'>SC Verse 318</a><a class='ref vnp' id='vnp315' href='#vnp315'>PTS Verse 315</a><a class='ref ms' id='ms18Sn_366' href='#ms18Sn_366'>Ms 18Sn_366</a>Khattiyā brahmabandhū ca,<a class='brnum' id='br32' href='#br32'></a><br>
Ye caññe gottarakkhitā;<br>
Jātivādaṃ <span class='var' id='note188' title='niraṃkatvā (bahūsu, c1)' href='#note188' title='niraṃkatvā (bahūsu, c1)'>nirākatvā</span>,<br>
Kāmānaṃ vasamanvagun”ti.</p>
</blockquote>
<p><a class='ref sc' id='sc34' href='#sc34'>SC 34</a><a class='pts' id='pts55' href='#pts55'></a><a class='ref ms' id='ms18Sn_367' href='#ms18Sn_367'>Ms 18Sn_367</a>Evaṃ vutte, te brāhmaṇamahāsālā bhagavantaṃ etadavocuṃ: “abhikkantaṃ, bho gotama … pe … upāsake no bhavaṃ gotamo dhāretu ajjatagge pāṇupete saraṇaṃ gate”ti.</p>
<p class='endsection'>Brāhmaṇadhammikasuttaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Cūḷavagga</span><span class='hidden'>Brāhmaṇadhammikasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
