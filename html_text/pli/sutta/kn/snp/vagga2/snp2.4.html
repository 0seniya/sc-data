<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp2.4' lang='pli'>
<header>
<ul>
<li class='division'><span class='var' id='note167' title='mahāmaṅgalasuttaṃ (pts1)' href='#note167' title='mahāmaṅgalasuttaṃ (pts1)'>Sutta Nipāta&#160;2.4</span></li>
</ul>
<h1>Maṅgalasutta</h1>
</header>
<p><a class='ref sc' id='sc1' href='#sc1'>SC 1</a><a class='ref ms' id='ms18Sn_300' href='#ms18Sn_300'>Ms 18Sn_300</a><span class='evam'>Evaṃ me sutaṃ—​</span> ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Atha kho aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhitā kho sā devatā bhagavantaṃ gāthāya ajjhabhāsi:</p>
<blockquote class='gatha'>
<p><a class='ref sc' id='sc2' href='#sc2'>SC 2</a><a class='ref vns' id='vns261' href='#vns261'>SC Verse 261</a><a class='ref vnp' id='vnp258' href='#vnp258'>PTS Verse 258</a><a class='ref ms' id='ms18Sn_301' href='#ms18Sn_301'>Ms 18Sn_301</a>“Bahū devā manussā ca,<br>
maṅgalāni acintayuṃ;<br>
Ākaṅkhamānā sotthānaṃ,<br>
brūhi maṅgalamuttamaṃ”.</p>
<p><a class='ref sc' id='sc3' href='#sc3'>SC 3</a><a class='ref vns' id='vns262' href='#vns262'>SC Verse 262</a><a class='ref vnp' id='vnp259' href='#vnp259'>PTS Verse 259</a><a class='ref ms' id='ms18Sn_302' href='#ms18Sn_302'>Ms 18Sn_302</a>“Asevanā ca bālānaṃ,<a class='brnum' id='br2' href='#br2'></a><br>
paṇḍitānañca sevanā;<br>
Pūjā ca <span class='var' id='note169' title='pūjanīyānaṃ (bj, s1-3, km, pts1)' href='#note169' title='pūjanīyānaṃ (bj, s1-3, km, pts1)'>pūjaneyyānaṃ</span>,<br>
etaṃ maṅgalamuttamaṃ.</p>
<p><a class='ref sc' id='sc4' href='#sc4'>SC 4</a><a class='ref vns' id='vns263' href='#vns263'>SC Verse 263</a><a class='ref vnp' id='vnp260' href='#vnp260'>PTS Verse 260</a><a class='ref ms' id='ms18Sn_303' href='#ms18Sn_303'>Ms 18Sn_303</a>Patirūpadesavāso ca,<a class='brnum' id='br3' href='#br3'></a><br>
pubbe ca katapuññatā;<br>
<span class='var' id='note170' title='attasammāpaṇīdhī (katthaci)' href='#note170' title='attasammāpaṇīdhī (katthaci)'>Attasammāpaṇidhi</span> ca,<br>
etaṃ maṅgalamuttamaṃ.</p>
<p><a class='ref sc' id='sc5' href='#sc5'>SC 5</a><a class='ref vns' id='vns264' href='#vns264'>SC Verse 264</a><a class='ref vnp' id='vnp261' href='#vnp261'>PTS Verse 261</a><a class='ref pts-vp-pli' id='pts-vp-pli47' href='#pts-vp-pli47'></a><a class='ref ms' id='ms18Sn_304' href='#ms18Sn_304'>Ms 18Sn_304</a>Bāhusaccañca sippañca,<a class='brnum' id='br4' href='#br4'></a><br>
vinayo ca susikkhito;<br>
Subhāsitā ca yā vācā,<br>
etaṃ maṅgalamuttamaṃ.</p>
<p><a class='ref sc' id='sc6' href='#sc6'>SC 6</a><a class='ref vns' id='vns265' href='#vns265'>SC Verse 265</a><a class='ref vnp' id='vnp262' href='#vnp262'>PTS Verse 262</a><a class='ref ms' id='ms18Sn_305' href='#ms18Sn_305'>Ms 18Sn_305</a>Mātāpitu upaṭṭhānaṃ,<a class='brnum' id='br5' href='#br5'></a><br>
puttadārassa saṅgaho;<br>
Anākulā ca kammantā,<br>
etaṃ maṅgalamuttamaṃ.</p>
<p><a class='ref sc' id='sc7' href='#sc7'>SC 7</a><a class='ref vns' id='vns266' href='#vns266'>SC Verse 266</a><a class='ref vnp' id='vnp263' href='#vnp263'>PTS Verse 263</a><a class='ref ms' id='ms18Sn_306' href='#ms18Sn_306'>Ms 18Sn_306</a>Dānañca dhammacariyā ca,<a class='brnum' id='br6' href='#br6'></a><br>
ñātakānañca saṅgaho;<br>
Anavajjāni kammāni,<br>
etaṃ maṅgalamuttamaṃ.</p>
<p><a class='ref sc' id='sc8' href='#sc8'>SC 8</a><a class='ref vns' id='vns267' href='#vns267'>SC Verse 267</a><a class='ref vnp' id='vnp264' href='#vnp264'>PTS Verse 264</a><a class='ref ms' id='ms18Sn_307' href='#ms18Sn_307'>Ms 18Sn_307</a>Āratī viratī pāpā,<a class='brnum' id='br7' href='#br7'></a><br>
majjapānā ca saṃyamo;<br>
Appamādo ca dhammesu,<br>
etaṃ maṅgalamuttamaṃ.</p>
<p><a class='ref sc' id='sc9' href='#sc9'>SC 9</a><a class='ref vns' id='vns268' href='#vns268'>SC Verse 268</a><a class='ref vnp' id='vnp265' href='#vnp265'>PTS Verse 265</a><a class='ref ms' id='ms18Sn_308' href='#ms18Sn_308'>Ms 18Sn_308</a>Gāravo ca nivāto ca,<a class='brnum' id='br8' href='#br8'></a><br>
santuṭṭhi ca kataññutā;<br>
Kālena <span class='var' id='note171' title='dhammasavaṇaṃ (bj) | dhammasavanaṃ (si, pts1, mr)' href='#note171' title='dhammasavaṇaṃ (bj) | dhammasavanaṃ (si, pts1, mr)'>dhammassavanaṃ</span>,<br>
etaṃ maṅgalamuttamaṃ.</p>
<p><a class='ref sc' id='sc10' href='#sc10'>SC 10</a><a class='ref vns' id='vns269' href='#vns269'>SC Verse 269</a><a class='ref vnp' id='vnp266' href='#vnp266'>PTS Verse 266</a><a class='ref ms' id='ms18Sn_309' href='#ms18Sn_309'>Ms 18Sn_309</a>Khantī ca sovacassatā,<a class='brnum' id='br9' href='#br9'></a><br>
samaṇānañca dassanaṃ;<br>
Kālena dhammasākacchā,<br>
etaṃ maṅgalamuttamaṃ.</p>
<p><a class='ref sc' id='sc11' href='#sc11'>SC 11</a><a class='ref vns' id='vns270' href='#vns270'>SC Verse 270</a><a class='ref vnp' id='vnp267' href='#vnp267'>PTS Verse 267</a><a class='ref ms' id='ms18Sn_310' href='#ms18Sn_310'>Ms 18Sn_310</a>Tapo ca brahmacariyañca,<a class='brnum' id='br10' href='#br10'></a><br>
Ariyasaccāna dassanaṃ;<br>
Nibbānasacchikiriyā ca,<br>
Etaṃ maṅgalamuttamaṃ.</p>
<p><a class='ref sc' id='sc12' href='#sc12'>SC 12</a><a class='ref vns' id='vns271' href='#vns271'>SC Verse 271</a><a class='ref vnp' id='vnp268' href='#vnp268'>PTS Verse 268</a><a class='ref ms' id='ms18Sn_311' href='#ms18Sn_311'>Ms 18Sn_311</a>Phuṭṭhassa lokadhammehi,<a class='brnum' id='br11' href='#br11'></a><br>
Cittaṃ yassa na kampati;<br>
Asokaṃ virajaṃ khemaṃ,<br>
Etaṃ maṅgalamuttamaṃ.</p>
<p><a class='ref sc' id='sc13' href='#sc13'>SC 13</a><a class='ref vns' id='vns272' href='#vns272'>SC Verse 272</a><a class='ref vnp' id='vnp269' href='#vnp269'>PTS Verse 269</a><a class='ref ms' id='ms18Sn_312' href='#ms18Sn_312'>Ms 18Sn_312</a>Etādisāni katvāna,<a class='brnum' id='br12' href='#br12'></a><br>
Sabbattha maparājitā;<br>
Sabbattha sotthiṃ gacchanti,<br>
Taṃ tesaṃ maṅgalamuttaman”ti.</p>
</blockquote>
<p class='endsection'>Maṅgalasuttaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Cūḷavagga</span><span class='hidden'>Maṅgalasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
