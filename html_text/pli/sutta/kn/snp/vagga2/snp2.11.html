<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp2.11' lang='pli'>
<header>
<ul>
<li class='division'>Sutta Nipāta&#160;2.11</li>
</ul>
<h1>Rāhulasutta</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns338'>SC Verse 338</a><a class='ref vnp' id='vnp335'>PTS Verse 335</a><a class='ref ms' id='ms18Sn_391'>Ms 18Sn_391</a>“Kacci abhiṇhasaṃvāsā,<br>
nāvajānāsi paṇḍitaṃ;<br>
<span class='var' id='note199' title='okkādhāro (s1-3, mr)'>Ukkādhāro</span> manussānaṃ,<br>
kacci apacito tayā”.</p>
<p><a class='ref sc' id='sc2'>SC 2</a><a class='ref vns' id='vns339'>SC Verse 339</a><a class='ref vnp' id='vnp336'>PTS Verse 336</a><a class='ref ms' id='ms18Sn_392'>Ms 18Sn_392</a>“Nāhaṃ abhiṇhasaṃvāsā,<a class='brnum' id='br2'></a><br>
avajānāmi paṇḍitaṃ;<br>
Ukkādhāro manussānaṃ,<br>
niccaṃ apacito mayā”.</p>
<p><a class='ref sc' id='sc3'>SC 3</a><a class='ref vns' id='vns340'>SC Verse 340</a><a class='ref vnp' id='vnp337'>PTS Verse 337</a><a class='ref ms' id='ms18Sn_393'>Ms 18Sn_393</a>“Pañca kāmaguṇe hitvā,<a class='brnum' id='br3'></a><br>
piyarūpe manorame;<br>
Saddhāya gharā nikkhamma,<br>
dukkhassantakaro bhava.</p>
<p><a class='ref sc' id='sc4'>SC 4</a><a class='ref vns' id='vns341'>SC Verse 341</a><a class='ref vnp' id='vnp338'>PTS Verse 338</a><a class='ref ms' id='ms18Sn_394'>Ms 18Sn_394</a>Mitte bhajassu kalyāṇe,<a class='brnum' id='br4'></a><br>
pantañca sayanāsanaṃ;<br>
Vivittaṃ appanigghosaṃ,<br>
mattaññū hohi bhojane.</p>
<p><a class='ref sc' id='sc5'>SC 5</a><a class='ref vns' id='vns342'>SC Verse 342</a><a class='ref vnp' id='vnp339'>PTS Verse 339</a><a class='pts' id='pts59'></a><a class='ref ms' id='ms18Sn_395'>Ms 18Sn_395</a>Cīvare piṇḍapāte ca,<a class='brnum' id='br5'></a><br>
paccaye sayanāsane;<br>
Etesu taṇhaṃ mākāsi,<br>
mā lokaṃ punarāgami.</p>
<p><a class='ref sc' id='sc6'>SC 6</a><a class='ref vns' id='vns343'>SC Verse 343</a><a class='ref vnp' id='vnp340'>PTS Verse 340</a><a class='ref ms' id='ms18Sn_396'>Ms 18Sn_396</a>Saṃvuto pātimokkhasmiṃ,<a class='brnum' id='br6'></a><br>
indriyesu ca pañcasu;<br>
Sati kāyagatā tyatthu,<br>
nibbidābahulo bhava.</p>
<p><a class='ref sc' id='sc7'>SC 7</a><a class='ref vns' id='vns344'>SC Verse 344</a><a class='ref vnp' id='vnp341'>PTS Verse 341</a><a class='ref ms' id='ms18Sn_397'>Ms 18Sn_397</a>Nimittaṃ parivajjehi,<a class='brnum' id='br7'></a><br>
subhaṃ rāgūpasañhitaṃ;<br>
Asubhāya cittaṃ bhāvehi,<br>
ekaggaṃ susamāhitaṃ.</p>
<p><a class='ref sc' id='sc8'>SC 8</a><a class='ref vns' id='vns345'>SC Verse 345</a><a class='ref vnp' id='vnp342'>PTS Verse 342</a><a class='ref ms' id='ms18Sn_398'>Ms 18Sn_398</a>Animittañca bhāvehi,<a class='brnum' id='br8'></a><br>
Mānānusayamujjaha;<br>
Tato mānābhisamayā,<br>
Upasanto carissatī”ti.</p>
</blockquote>
<p><a class='ref sc' id='sc9'>SC 9</a><a class='ref ms' id='ms18Sn_399'>Ms 18Sn_399</a>Itthaṃ sudaṃ bhagavā āyasmantaṃ rāhulaṃ imāhi gāthāhi abhiṇhaṃ ovadatīti.</p>
<p class='endsection'>Rāhulasuttaṃ ekādasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Cūḷavagga</span><span class='hidden'>Rāhulasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
