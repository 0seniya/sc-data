<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp2.13' lang='pli'>
<header>
<ul>
<li class='division'><span class='var' id='note218' title='sammāparibbājaniyasuttaṃ (s1-3) | sammāparibbājaniyasutta (pts1)' href='#note218' title='sammāparibbājaniyasuttaṃ (s1-3) | sammāparibbājaniyasutta (pts1)'>Sutta Nipāta&#160;2.13</span></li>
</ul>
<h1>Sammāparibbājanīyasutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns362' href='#vns362'>SC Verse 362</a><a class='ref vnp' id='vnp359' href='#vnp359'>PTS Verse 359</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 63</a><a class='ref ms' id='ms18Sn_419' href='#ms18Sn_419'>Ms 18Sn_419</a>“Pucchāmi muniṃ pahūtapaññaṃ,<br>
Tiṇṇaṃ pāraṅgataṃ parinibbutaṃ ṭhitattaṃ;<br>
Nikkhamma gharā panujja kāme,<br>
Kathaṃ bhikkhu sammā so loke paribbajeyya”.</p>
<p><a class='ref sc' id='sc2' href='#sc2'>SC 2</a><a class='ref vns' id='vns363' href='#vns363'>SC Verse 363</a><a class='ref vnp' id='vnp360' href='#vnp360'>PTS Verse 360</a><a class='ref ms' id='ms18Sn_420' href='#ms18Sn_420'>Ms 18Sn_420</a>“Yassa maṅgalā samūhatā,<a class='brnum' id='br2' href='#br2'></a><br>
<span class='speaker'>(iti bhagavā):</span><br>
Uppātā supinā ca lakkhaṇā ca;<br>
So maṅgaladosavippahīno,<br>
Sammā so loke paribbajeyya.</p>
<p><a class='ref sc' id='sc3' href='#sc3'>SC 3</a><a class='ref vns' id='vns364' href='#vns364'>SC Verse 364</a><a class='ref vnp' id='vnp361' href='#vnp361'>PTS Verse 361</a><a class='ref ms' id='ms18Sn_421' href='#ms18Sn_421'>Ms 18Sn_421</a>Rāgaṃ vinayetha mānusesu,<a class='brnum' id='br3' href='#br3'></a><br>
Dibbesu kāmesu cāpi bhikkhu;<br>
Atikkamma bhavaṃ samecca dhammaṃ,<br>
Sammā so loke paribbajeyya.</p>
<p><a class='ref sc' id='sc4' href='#sc4'>SC 4</a><a class='ref vns' id='vns365' href='#vns365'>SC Verse 365</a><a class='ref vnp' id='vnp362' href='#vnp362'>PTS Verse 362</a><a class='ref ms' id='ms18Sn_422' href='#ms18Sn_422'>Ms 18Sn_422</a>Vipiṭṭhikatvāna pesuṇāni,<a class='brnum' id='br4' href='#br4'></a><br>
Kodhaṃ kadarīyaṃ jaheyya bhikkhu;<br>
Anurodhavirodhavippahīno,<br>
Sammā so loke paribbajeyya.</p>
<p><a class='ref sc' id='sc5' href='#sc5'>SC 5</a><a class='ref vns' id='vns366' href='#vns366'>SC Verse 366</a><a class='ref vnp' id='vnp363' href='#vnp363'>PTS Verse 363</a><a class='ref ms' id='ms18Sn_423' href='#ms18Sn_423'>Ms 18Sn_423</a>Hitvāna piyañca appiyañca,<a class='brnum' id='br5' href='#br5'></a><br>
Anupādāya anissito kuhiñci;<br>
Saṃyojaniyehi vippamutto,<br>
Sammā so loke paribbajeyya.</p>
<p><a class='ref sc' id='sc6' href='#sc6'>SC 6</a><a class='ref vns' id='vns367' href='#vns367'>SC Verse 367</a><a class='ref vnp' id='vnp364' href='#vnp364'>PTS Verse 364</a><a class='ref ms' id='ms18Sn_424' href='#ms18Sn_424'>Ms 18Sn_424</a>Na so upadhīsu sārameti,<a class='brnum' id='br6' href='#br6'></a><br>
Ādānesu vineyya chandarāgaṃ;<br>
So anissito anaññaneyyo,<br>
Sammā so loke paribbajeyya.</p>
<p><a class='ref sc' id='sc7' href='#sc7'>SC 7</a><a class='ref vns' id='vns368' href='#vns368'>SC Verse 368</a><a class='ref vnp' id='vnp365' href='#vnp365'>PTS Verse 365</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 64</a><a class='ref ms' id='ms18Sn_425' href='#ms18Sn_425'>Ms 18Sn_425</a>Vacasā manasā ca kammunā ca,<a class='brnum' id='br7' href='#br7'></a><br>
Aviruddho sammā viditvā dhammaṃ;<br>
Nibbānapadābhipatthayāno,<br>
Sammā so loke paribbajeyya.</p>
<p><a class='ref sc' id='sc8' href='#sc8'>SC 8</a><a class='ref vns' id='vns369' href='#vns369'>SC Verse 369</a><a class='ref vnp' id='vnp366' href='#vnp366'>PTS Verse 366</a><a class='ref ms' id='ms18Sn_426' href='#ms18Sn_426'>Ms 18Sn_426</a>Yo vandati manti <span class='var' id='note220' title='na uṇṇameyya (bj, s1-3, pts1) | nuṇṇameyya (bahūsu)'>nunnameyya</span>,<a class='brnum' id='br8' href='#note220' title='na uṇṇameyya (bj, s1-3, pts1) | nuṇṇameyya (bahūsu)'>nunnameyya</span>,<a class='brnum' id='br8'></a><br>
Akkuṭṭhopi na sandhiyetha bhikkhu;<br>
Laddhā parabhojanaṃ na majje,<br>
Sammā so loke paribbajeyya.</p>
<p><a class='ref sc' id='sc9' href='#sc9'>SC 9</a><a class='ref vns' id='vns370' href='#vns370'>SC Verse 370</a><a class='ref vnp' id='vnp367' href='#vnp367'>PTS Verse 367</a><a class='ref ms' id='ms18Sn_427' href='#ms18Sn_427'>Ms 18Sn_427</a>Lobhañca bhavañca vippahāya,<a class='brnum' id='br9' href='#br9'></a><br>
Virato <span class='var' id='note221' title='chedanabandhanāto (bj, pts1) | chedanabandhanato (s1-3)' href='#note221' title='chedanabandhanāto (bj, pts1) | chedanabandhanato (s1-3)'>chedanabandhanā ca</span> bhikkhu;<br>
So tiṇṇakathaṃkatho visallo,<br>
Sammā so loke paribbajeyya.</p>
<p><a class='ref sc' id='sc10' href='#sc10'>SC 10</a><a class='ref vns' id='vns371' href='#vns371'>SC Verse 371</a><a class='ref vnp' id='vnp368' href='#vnp368'>PTS Verse 368</a><a class='ref ms' id='ms18Sn_428' href='#ms18Sn_428'>Ms 18Sn_428</a>Sāruppaṃ attano viditvā,<a class='brnum' id='br10' href='#br10'></a><br>
No ca bhikkhu hiṃseyya kañci loke;<br>
Yathātathiyaṃ viditvā dhammaṃ,<br>
Sammā so loke paribbajeyya.</p>
<p><a class='ref sc' id='sc11' href='#sc11'>SC 11</a><a class='ref vns' id='vns372' href='#vns372'>SC Verse 372</a><a class='ref vnp' id='vnp369' href='#vnp369'>PTS Verse 369</a><a class='ref ms' id='ms18Sn_429' href='#ms18Sn_429'>Ms 18Sn_429</a>Yassānusayā na santi keci,<a class='brnum' id='br11' href='#br11'></a><br>
<span class='var' id='note222' title='mūlā (bj, s1-3, pts1)' href='#note222' title='mūlā (bj, s1-3, pts1)'>Mūlā ca</span> akusalā samūhatāse;<br>
So <span class='var' id='note223' title='nirāsayo (bj, pts1) | nirāsaso (s1-3)'>nirāso</span> <span class='var' id='note224' title='anāsayāno (bj) | anāsasāno (s1-3, pts1)' href='#note223' title='nirāsayo (bj, pts1) | nirāsaso (s1-3)'>nirāso</span> <span class='var' id='note224' title='anāsayāno (bj) | anāsasāno (s1-3, pts1)'>anāsisāno</span>,<br>
Sammā so loke paribbajeyya.</p>
<p><a class='ref sc' id='sc12' href='#sc12'>SC 12</a><a class='ref vns' id='vns373' href='#vns373'>SC Verse 373</a><a class='ref vnp' id='vnp370' href='#vnp370'>PTS Verse 370</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 65</a><a class='ref ms' id='ms18Sn_430' href='#ms18Sn_430'>Ms 18Sn_430</a>Āsavakhīṇo pahīnamāno,<a class='brnum' id='br12' href='#br12'></a><br>
Sabbaṃ rāgapathaṃ upātivatto;<br>
Danto parinibbuto ṭhitatto,<br>
Sammā so loke paribbajeyya.</p>
<p><a class='ref sc' id='sc13' href='#sc13'>SC 13</a><a class='ref vns' id='vns374' href='#vns374'>SC Verse 374</a><a class='ref vnp' id='vnp371' href='#vnp371'>PTS Verse 371</a><a class='ref ms' id='ms18Sn_431' href='#ms18Sn_431'>Ms 18Sn_431</a>Saddho sutavā niyāmadassī,<a class='brnum' id='br13' href='#br13'></a><br>
Vaggagatesu na vaggasāri dhīro;<br>
Lobhaṃ dosaṃ vineyya paṭighaṃ,<br>
Sammā so loke paribbajeyya.</p>
<p><a class='ref sc' id='sc14' href='#sc14'>SC 14</a><a class='ref vns' id='vns375' href='#vns375'>SC Verse 375</a><a class='ref vnp' id='vnp372' href='#vnp372'>PTS Verse 372</a><a class='ref ms' id='ms18Sn_432' href='#ms18Sn_432'>Ms 18Sn_432</a>Saṃsuddhajino vivaṭṭacchado,<a class='brnum' id='br14' href='#br14'></a><br>
Dhammesu vasī pāragū anejo;<br>
Saṅkhāranirodhañāṇakusalo,<br>
Sammā so loke paribbajeyya.</p>
<p><a class='ref sc' id='sc15' href='#sc15'>SC 15</a><a class='ref vns' id='vns376' href='#vns376'>SC Verse 376</a><a class='ref vnp' id='vnp373' href='#vnp373'>PTS Verse 373</a><a class='ref ms' id='ms18Sn_433' href='#ms18Sn_433'>Ms 18Sn_433</a>Atītesu anāgatesu cāpi,<a class='brnum' id='br15' href='#br15'></a><br>
Kappātīto aticcasuddhipañño;<br>
Sabbāyatanehi vippamutto,<br>
Sammā so loke paribbajeyya.</p>
<p><a class='ref sc' id='sc16' href='#sc16'>SC 16</a><a class='ref vns' id='vns377' href='#vns377'>SC Verse 377</a><a class='ref vnp' id='vnp374' href='#vnp374'>PTS Verse 374</a><a class='ref ms' id='ms18Sn_434' href='#ms18Sn_434'>Ms 18Sn_434</a>Aññāya padaṃ samecca dhammaṃ,<a class='brnum' id='br16' href='#br16'></a><br>
Vivaṭaṃ disvāna pahānamāsavānaṃ;<br>
Sabbupadhīnaṃ <span class='var' id='note225' title='parikkhayā (s1-3, pts1)' href='#note225' title='parikkhayā (s1-3, pts1)'>parikkhayāno</span>,<br>
Sammā so loke paribbajeyya”.</p>
<p><a class='ref sc' id='sc17' href='#sc17'>SC 17</a><a class='ref vns' id='vns378' href='#vns378'>SC Verse 378</a><a class='ref vnp' id='vnp375' href='#vnp375'>PTS Verse 375</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 66</a><a class='ref ms' id='ms18Sn_435' href='#ms18Sn_435'>Ms 18Sn_435</a>“Addhā hi bhagavā tatheva etaṃ,<a class='brnum' id='br17' href='#br17'></a><br>
Yo so evaṃvihārī danto bhikkhu;<br>
<span class='var' id='note226' title='sabbasaṃyojaniye ca vītivatto (bj, s1-3, pts1)' href='#note226' title='sabbasaṃyojaniye ca vītivatto (bj, s1-3, pts1)'>Sabbasaṃyojanayogavītivatto</span>,<br>
Sammā so loke paribbajeyyā”ti.</p>
</blockquote>
<p class='endsection'>Sammāparibbājanīyasuttaṃ terasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Cūḷavagga</span><span class='hidden'>Sammāparibbājanīyasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
