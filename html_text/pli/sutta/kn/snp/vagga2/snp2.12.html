<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp2.12' lang='pli'>
<header>
<ul>
<li class='division'><span class='var' id='note200' title='nigrodhakappasuttaṃ (bj) | vaṅgīsasuttaṃ (s1-3) | vaṅgīsasutta (pts1)' href='#note200' title='nigrodhakappasuttaṃ (bj) | vaṅgīsasuttaṃ (s1-3) | vaṅgīsasutta (pts1)'>Sutta Nipāta&#160;2.12</span></li>
</ul>
<h1>Nigrodhakappa (vaṅgīsa) sutta</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli60' href='#pts-vp-pli60'></a><a class='ref ms' id='ms18Sn_401' href='#ms18Sn_401'>Ms 18Sn_401</a><span class='evam'>Evaṃ me sutaṃ—​</span> ekaṃ samayaṃ bhagavā āḷaviyaṃ viharati aggāḷave cetiye. Tena kho panasamayena āyasmato vaṅgīsassa upajjhāyo nigrodhakappo nāma thero aggāḷave cetiyeaciraparinibbuto hoti. Atha kho āyasmato vaṅgīsassa rahogatassa paṭisallīnassaevaṃ cetaso parivitakko udapādi— parinibbuto nu kho me upajjhāyo udāhu noparinibbutoti? Atha kho āyasmā vaṅgīso sāyanhasamayaṃ paṭisallānā vuṭṭhito yenabhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.Ekamantaṃ nisinno kho āyasmā vaṅgīso bhagavantaṃ etadavoca— idha mayhaṃ,bhante, rahogatassa paṭisallīnassa evaṃ cetaso parivitakko udapādi—parinibbuto nu kho me upajjhāyo, udāhu no parinibbutoti. Atha kho āyasmāvaṅgīso uṭṭhāyāsanā ekaṃsaṃ cīvaraṃ katvā yena bhagavā tenañjaliṃ paṇāmetvābhagavantaṃ gāthāya ajjhabhāsi:</p>
<blockquote class='gatha'>
<p><a class='ref sc' id='sc2' href='#sc2'>SC 2</a><a class='ref vns' id='vns346' href='#vns346'>SC Verse 346</a><a class='ref vnp' id='vnp343' href='#vnp343'>PTS Verse 343</a><a class='ref ms' id='ms18Sn_402' href='#ms18Sn_402'>Ms 18Sn_402</a>“<span class='var' id='note202' title='pucchāma (bj, s1-3, pts1, c1)' href='#note202' title='pucchāma (bj, s1-3, pts1, c1)'>Pucchāmi</span> satthāramanomapaññaṃ,<br>
Diṭṭheva dhamme yo vicikicchānaṃ chettā;<br>
Aggāḷave kālamakāsi bhikkhu,<br>
Ñāto yasassī abhinibbutatto.</p>
<p><a class='ref sc' id='sc3' href='#sc3'>SC 3</a><a class='ref vns' id='vns347' href='#vns347'>SC Verse 347</a><a class='ref vnp' id='vnp344' href='#vnp344'>PTS Verse 344</a><a class='ref ms' id='ms18Sn_403' href='#ms18Sn_403'>Ms 18Sn_403</a>Nigrodhakappo iti tassa nāmaṃ,<a class='brnum' id='br2' href='#br2'></a><br>
Tayā kataṃ bhagavā brāhmaṇassa;<br>
So taṃ namassaṃ acari <span class='var' id='note203' title='mutyapekho (^thag21.1#56 [Vaṅgīsattheragāthā])' href='#note203' title='mutyapekho (^thag21.1#56 [Vaṅgīsattheragāthā])'>mutyapekkho</span>,<br>
Āraddhaviriyo daḷhadhammadassī.</p>
<p><a class='ref sc' id='sc4' href='#sc4'>SC 4</a><a class='ref vns' id='vns348' href='#vns348'>SC Verse 348</a><a class='ref vnp' id='vnp345' href='#vnp345'>PTS Verse 345</a><a class='ref ms' id='ms18Sn_404' href='#ms18Sn_404'>Ms 18Sn_404</a>Taṃ sāvakaṃ <span class='var' id='note204' title='sakka (bj, s1-3, pts1)'>sakya</span> mayampi sabbe,<a class='brnum' id='br3' href='#note204' title='sakka (bj, s1-3, pts1)'>sakya</span> mayampi sabbe,<a class='brnum' id='br3'></a><br>
Aññātumicchāma samantacakkhu;<br>
Samavaṭṭhitā no savanāya sotā,<br>
Tuvaṃ no satthā tvamanuttarosi.</p>
<p><a class='ref sc' id='sc5' href='#sc5'>SC 5</a><a class='ref vns' id='vns349' href='#vns349'>SC Verse 349</a><a class='ref vnp' id='vnp346' href='#vnp346'>PTS Verse 346</a><a class='ref ms' id='ms18Sn_405' href='#ms18Sn_405'>Ms 18Sn_405</a>Chindeva no vicikicchaṃ brūhi metaṃ,<a class='brnum' id='br4' href='#br4'></a><br>
Parinibbutaṃ vedaya bhūripañña;<br>
<span class='var' id='note205' title='majjhe ca (s1-3, mr)' href='#note205' title='majjhe ca (s1-3, mr)'>Majjheva</span> no bhāsa samantacakkhu,<br>
Sakkova devāna sahassanetto.</p>
<p><a class='ref sc' id='sc6' href='#sc6'>SC 6</a><a class='ref vns' id='vns350' href='#vns350'>SC Verse 350</a><a class='ref vnp' id='vnp347' href='#vnp347'>PTS Verse 347</a><a class='ref pts-vp-pli' id='pts-vp-pli61' href='#pts-vp-pli61'></a><a class='ref ms' id='ms18Sn_406' href='#ms18Sn_406'>Ms 18Sn_406</a>Ye keci ganthā idha mohamaggā,<a class='brnum' id='br5' href='#br5'></a><br>
Aññāṇapakkhā vicikicchaṭhānā;<br>
Tathāgataṃ patvā na te bhavanti,<br>
Cakkhuñhi etaṃ paramaṃ narānaṃ.</p>
<p><a class='ref sc' id='sc7' href='#sc7'>SC 7</a><a class='ref vns' id='vns351' href='#vns351'>SC Verse 351</a><a class='ref vnp' id='vnp348' href='#vnp348'>PTS Verse 348</a><a class='ref ms' id='ms18Sn_407' href='#ms18Sn_407'>Ms 18Sn_407</a>No ce hi jātu puriso kilese,<a class='brnum' id='br6' href='#br6'></a><br>
Vāto yathā abbhaghanaṃ vihāne;<br>
Tamovassa nivuto sabbaloko,<br>
Na <span class='var' id='note206' title='jotimantopi na pabhāseyyuṃ (^thag21.1#60 [Vaṅgīsattheragāthā])' href='#note206' title='jotimantopi na pabhāseyyuṃ (^thag21.1#60 [Vaṅgīsattheragāthā])'>jotimantopi narā tapeyyuṃ</span>.</p>
<p><a class='ref sc' id='sc8' href='#sc8'>SC 8</a><a class='ref vns' id='vns352' href='#vns352'>SC Verse 352</a><a class='ref vnp' id='vnp349' href='#vnp349'>PTS Verse 349</a><a class='ref ms' id='ms18Sn_408' href='#ms18Sn_408'>Ms 18Sn_408</a>Dhīrā ca pajjotakarā bhavanti,<a class='brnum' id='br7' href='#br7'></a><br>
Taṃ taṃ ahaṃ <span class='var' id='note207' title='dhīra (bj, s1-3, pts1)' href='#note207' title='dhīra (bj, s1-3, pts1)'>vīra</span> tatheva maññe;<br>
Vipassinaṃ <span class='var' id='note208' title='jānamupāgamamha (bj, s1-3, pts1)' href='#note208' title='jānamupāgamamha (bj, s1-3, pts1)'>jānamupāgamumhā</span>,<br>
Parisāsu no āvikarohi kappaṃ.</p>
<p><a class='ref sc' id='sc9' href='#sc9'>SC 9</a><a class='ref vns' id='vns353' href='#vns353'>SC Verse 353</a><a class='ref vnp' id='vnp350' href='#vnp350'>PTS Verse 350</a><a class='ref ms' id='ms18Sn_409' href='#ms18Sn_409'>Ms 18Sn_409</a>Khippaṃ giraṃ eraya vaggu vagguṃ,<a class='brnum' id='br8' href='#br8'></a><br>
Haṃsova paggayha <span class='var' id='note209' title='sanikaṃ (bj) | saṇiṃ (s1-3, pts1)' href='#note209' title='sanikaṃ (bj) | saṇiṃ (s1-3, pts1)'>saṇikaṃ</span> nikūja;<br>
Bindussarena suvikappitena,<br>
Sabbeva te ujjugatā suṇoma.</p>
<p><a class='ref sc' id='sc10' href='#sc10'>SC 10</a><a class='ref vns' id='vns354' href='#vns354'>SC Verse 354</a><a class='ref vnp' id='vnp351' href='#vnp351'>PTS Verse 351</a><a class='ref ms' id='ms18Sn_410' href='#ms18Sn_410'>Ms 18Sn_410</a>Pahīnajātimaraṇaṃ asesaṃ,<a class='brnum' id='br9' href='#br9'></a><br>
Niggayha dhonaṃ vadessāmi dhammaṃ;<br>
Na kāmakāro hi puthujjanānaṃ,<br>
<span class='var' id='note210' title='saṅkhayyakārova (bj, mr)' href='#note210' title='saṅkhayyakārova (bj, mr)'>Saṅkheyyakāro ca</span> tathāgatānaṃ.</p>
<p><a class='ref sc' id='sc11' href='#sc11'>SC 11</a><a class='ref vns' id='vns355' href='#vns355'>SC Verse 355</a><a class='ref vnp' id='vnp352' href='#vnp352'>PTS Verse 352</a><a class='ref ms' id='ms18Sn_411' href='#ms18Sn_411'>Ms 18Sn_411</a>Sampannaveyyākaraṇaṃ tavedaṃ,<a class='brnum' id='br10' href='#br10'></a><br>
<span class='var' id='note211' title='samujjapaññassa (s1-3, mr)' href='#note211' title='samujjapaññassa (s1-3, mr)'>Samujjupaññassa</span> samuggahītaṃ;<br>
Ayamañjalī pacchimo suppaṇāmito,<br>
Mā mohayī jānamanomapañña.</p>
<p><a class='ref sc' id='sc12' href='#sc12'>SC 12</a><a class='ref vns' id='vns356' href='#vns356'>SC Verse 356</a><a class='ref vnp' id='vnp353' href='#vnp353'>PTS Verse 353</a><a class='ref pts-vp-pli' id='pts-vp-pli62' href='#pts-vp-pli62'></a><a class='ref ms' id='ms18Sn_412' href='#ms18Sn_412'>Ms 18Sn_412</a><span class='var' id='note212' title='varāvaraṃ (katthaci)'>Parovaraṃ</span> ariyadhammaṃ viditvā,<a class='brnum' id='br11' href='#note212' title='varāvaraṃ (katthaci)'>Parovaraṃ</span> ariyadhammaṃ viditvā,<a class='brnum' id='br11'></a><br>
Mā mohayī jānamanomavīra;<br>
Vāriṃ yathā ghammani ghammatatto,<br>
Vācābhikaṅkhāmi <span class='var' id='note213' title='sutassa vassa (s1-3, pts1)' href='#note213' title='sutassa vassa (s1-3, pts1)'>sutaṃ pavassa</span>.</p>
<p><a class='ref sc' id='sc13' href='#sc13'>SC 13</a><a class='ref vns' id='vns357' href='#vns357'>SC Verse 357</a><a class='ref vnp' id='vnp354' href='#vnp354'>PTS Verse 354</a><a class='ref ms' id='ms18Sn_413' href='#ms18Sn_413'>Ms 18Sn_413</a><span class='var' id='note214' title='yadatthiyaṃ (pts1) | yadatthitaṃ (mr)'>Yadatthikaṃ</span> brahmacariyaṃ acarī,<a class='brnum' id='br12' href='#note214' title='yadatthiyaṃ (pts1) | yadatthitaṃ (mr)'>Yadatthikaṃ</span> brahmacariyaṃ acarī,<a class='brnum' id='br12'></a><br>
Kappāyano kaccissa taṃ amoghaṃ;<br>
Nibbāyi so ādu saupādiseso,<br>
Yathā vimutto ahu taṃ suṇoma”.</p>
<p><a class='ref sc' id='sc14' href='#sc14'>SC 14</a><a class='ref vns' id='vns358' href='#vns358'>SC Verse 358</a><a class='ref vnp' id='vnp355' href='#vnp355'>PTS Verse 355</a><a class='ref ms' id='ms18Sn_414' href='#ms18Sn_414'>Ms 18Sn_414</a>“<span class='var' id='note215' title='achejji (mr)'>Acchecchi</span> taṇhaṃ idha nāmarūpe,<a class='brnum' id='br13' href='#note215' title='achejji (mr)'>Acchecchi</span> taṇhaṃ idha nāmarūpe,<a class='brnum' id='br13'></a><br>
<span class='speaker'>(iti bhagavā):</span><br>
<span class='var' id='note216' title='taṇhāya (mr)' href='#note216' title='taṇhāya (mr)'>Kaṇhassa</span> sotaṃ dīgharattānusayitaṃ;<br>
Atāri jātiṃ maraṇaṃ asesaṃ”,<br>
Iccabravī bhagavā pañcaseṭṭho.</p>
<p><a class='ref sc' id='sc15' href='#sc15'>SC 15</a><a class='ref vns' id='vns359' href='#vns359'>SC Verse 359</a><a class='ref vnp' id='vnp356' href='#vnp356'>PTS Verse 356</a><a class='ref ms' id='ms18Sn_415' href='#ms18Sn_415'>Ms 18Sn_415</a>“Esa sutvā pasīdāmi,<a class='brnum' id='br14' href='#br14'></a><br>
Vaco te isisattama;<br>
Amoghaṃ kira me puṭṭhaṃ,<br>
Na maṃ vañcesi brāhmaṇo.</p>
<p><a class='ref sc' id='sc16' href='#sc16'>SC 16</a><a class='ref vns' id='vns360' href='#vns360'>SC Verse 360</a><a class='ref vnp' id='vnp357' href='#vnp357'>PTS Verse 357</a><a class='ref ms' id='ms18Sn_416' href='#ms18Sn_416'>Ms 18Sn_416</a>Yathāvādī tathākārī,<a class='brnum' id='br15' href='#br15'></a><br>
Ahu buddhassa sāvako;<br>
Acchidā maccuno jālaṃ,<br>
Tataṃ māyāvino daḷhaṃ.</p>
<p><a class='ref sc' id='sc17' href='#sc17'>SC 17</a><a class='ref vns' id='vns361' href='#vns361'>SC Verse 361</a><a class='ref vnp' id='vnp358' href='#vnp358'>PTS Verse 358</a><a class='ref ms' id='ms18Sn_417' href='#ms18Sn_417'>Ms 18Sn_417</a>Addasā bhagavā ādiṃ,<a class='brnum' id='br16' href='#br16'></a><br>
Upādānassa kappiyo;<br>
Accagā vata kappāyano,<br>
Maccudheyyaṃ suduttaran”ti.</p>
</blockquote>
<p class='endsection'>Nigrodhakappasuttaṃ dvādasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Cūḷavagga</span><span class='hidden'>Nigrodhakappa (vaṅgīsa) sutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
