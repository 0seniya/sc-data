<!DOCTYPE html>
<html>
<head>
<meta charset="utf-8"/>
<meta author="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="snp2.9">
<article>
<div class="hgroup">
<p class="division">Sutta Nipāta 2.9</p>
<h1>Kiṃsīlasutta</h1>
</div>
<blockquote class="gatha">
<p><a class="sc" id="1"></a><a class="vns" id="vns327"></a><a class="vnp" id="vnp324"></a><a class="ms" id="p_18Sn_378"></a>“Kiṃsīlo kiṃsamācāro,<br/>
kāni kammāni brūhayaṃ;<br/>
Naro sammā niviṭṭhassa,<br/>
uttamatthañca pāpuṇe”.</p>
<p><a class="sc" id="2"></a><a class="vns" id="vns328"></a><a class="vnp" id="vnp325"></a><a class="ms" id="p_18Sn_379"></a>“Vuḍḍhāpacāyī anusūyako siyā,<a class="brnum" id="br2"></a><br/>
<span class="var" id="note192" title="kālaññu (si, s1-3, pts1)">Kālaññū</span> cassa <span class="var" id="note193" title="garunaṃ (bj, s1-3, pts1)">garūnaṃ</span> dassanāya;<br/>
Dhammiṃ kathaṃ erayitaṃ khaṇaññū,<br/>
Suṇeyya sakkacca subhāsitāni.</p>
<p><a class="sc" id="3"></a><a class="vns" id="vns329"></a><a class="vnp" id="vnp326"></a><a class="pts" id="pts57"></a><a class="ms" id="p_18Sn_380"></a>Kālena gacche garūnaṃ sakāsaṃ,<a class="brnum" id="br3"></a><br/>
Thambhaṃ <span class="var" id="note194" title="nirākatvā (?)">niraṃkatvā</span> nivātavutti;<br/>
Atthaṃ dhammaṃ saṃyamaṃ brahmacariyaṃ,<br/>
Anussare ceva samācare ca.</p>
<p><a class="sc" id="4"></a><a class="vns" id="vns330"></a><a class="vnp" id="vnp327"></a><a class="ms" id="p_18Sn_381"></a>Dhammārāmo dhammarato,<a class="brnum" id="br4"></a><br/>
Dhamme ṭhito dhamma­vi­niccha­yaññū;<br/>
Nevācare dhamma­san­dosa­vādaṃ,<br/>
Tacchehi nīyetha subhāsitehi.</p>
<p><a class="sc" id="5"></a><a class="vns" id="vns331"></a><a class="vnp" id="vnp328"></a><a class="ms" id="p_18Sn_382"></a>Hassaṃ jappaṃ paridevaṃ padosaṃ,<a class="brnum" id="br5"></a><br/>
Māyākataṃ kuhanaṃ giddhi mānaṃ;<br/>
<span class="var" id="note195" title="sāram­bha­kak­kassa­ka­sāva­mucchaṃ (bj, s1-3, pts1)">Sārambhaṃ kakkasaṃ kasāvañca mucchaṃ</span>,<br/>
Hitvā care vītamado ṭhitatto.</p>
<p><a class="sc" id="6"></a><a class="vns" id="vns332"></a><a class="vnp" id="vnp329"></a><a class="ms" id="p_18Sn_383"></a>Viññātasārāni subhāsitāni,<a class="brnum" id="br6"></a><br/>
Sutañca viñ­ñā­ta­samā­dhi­sāraṃ;<br/>
Na tassa paññā ca sutañca vaḍḍhati,<br/>
Yo sāhaso hoti naro pamatto.</p>
<p><a class="sc" id="7"></a><a class="vns" id="vns333"></a><a class="vnp" id="vnp330"></a><a class="ms" id="p_18Sn_384"></a>Dhamme ca ye ariyapavedite ratā,<a class="brnum" id="br7"></a><br/>
Anuttarā te vacasā manasā kammunā ca;<br/>
Te santi­sorac­ca­samā­dhi­saṇ­ṭhitā,<br/>
Sutassa paññāya ca sāramajjhagū”ti.</p>
</blockquote>
<p class="endsection">Kiṃsīlasuttaṃ navamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Cūḷavagga</span><span class="hidden">Kiṃsīlasutta</span><p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
