<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp2.8' lang='pli'>
<header>
<ul>
<li class='division'>Sutta Nipāta&#160;2.8</li>
</ul>
<h1>Dhamma (nāvā) sutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns319' href='#vns319'>SC Verse 319</a><a class='ref vnp' id='vnp316' href='#vnp316'>PTS Verse 316</a><a class='ref ms' id='ms18Sn_369' href='#ms18Sn_369'>Ms 18Sn_369</a>Yasmā hi dhammaṃ puriso vijaññā,<br>
Indaṃva naṃ devatā pūjayeyya;<br>
So pūjito tasmi pasannacitto,<br>
Bahussuto pātukaroti dhammaṃ.</p>
<p><a class='ref sc' id='sc2' href='#sc2'>SC 2</a><a class='ref vns' id='vns320' href='#vns320'>SC Verse 320</a><a class='ref vnp' id='vnp317' href='#vnp317'>PTS Verse 317</a><a class='ref ms' id='ms18Sn_370' href='#ms18Sn_370'>Ms 18Sn_370</a>Tadaṭṭhikatvāna nisamma dhīro,<a class='brnum' id='br2' href='#br2'></a><br>
Dhammānudhammaṃ paṭipajjamāno;<br>
Viññū vibhāvī nipuṇo ca hoti,<br>
Yo tādisaṃ bhajati appamatto.</p>
<p><a class='ref sc' id='sc3' href='#sc3'>SC 3</a><a class='ref vns' id='vns321' href='#vns321'>SC Verse 321</a><a class='ref vnp' id='vnp318' href='#vnp318'>PTS Verse 318</a><a class='ref ms' id='ms18Sn_371' href='#ms18Sn_371'>Ms 18Sn_371</a>Khuddañca bālaṃ upasevamāno,<a class='brnum' id='br3' href='#br3'></a><br>
Anāgatatthañca usūyakañca;<br>
Idheva dhammaṃ avibhāvayitvā,<br>
Avitiṇṇakaṅkho maraṇaṃ upeti.</p>
<p><a class='ref sc' id='sc4' href='#sc4'>SC 4</a><a class='ref vns' id='vns322' href='#vns322'>SC Verse 322</a><a class='ref vnp' id='vnp319' href='#vnp319'>PTS Verse 319</a><a class='ref ms' id='ms18Sn_372' href='#ms18Sn_372'>Ms 18Sn_372</a>Yathā naro āpagamotaritvā,<a class='brnum' id='br4' href='#br4'></a><br>
Mahodakaṃ salilaṃ sīghasotaṃ;<br>
So vuyhamāno anusotagāmī,<br>
Kiṃ so pare sakkhati tārayetuṃ.</p>
<p><a class='ref sc' id='sc5' href='#sc5'>SC 5</a><a class='ref vns' id='vns323' href='#vns323'>SC Verse 323</a><a class='ref vnp' id='vnp320' href='#vnp320'>PTS Verse 320</a><a class='ref ms' id='ms18Sn_373' href='#ms18Sn_373'>Ms 18Sn_373</a>Tatheva dhammaṃ avibhāvayitvā,<a class='brnum' id='br5' href='#br5'></a><br>
Bahussutānaṃ anisāmayatthaṃ;<br>
Sayaṃ ajānaṃ avitiṇṇakaṅkho,<br>
Kiṃ so pare sakkhati nijjhapetuṃ.</p>
<p><a class='ref sc' id='sc6' href='#sc6'>SC 6</a><a class='ref vns' id='vns324' href='#vns324'>SC Verse 324</a><a class='ref vnp' id='vnp321' href='#vnp321'>PTS Verse 321</a><a class='pts' id='pts56' href='#pts56'></a><a class='ref ms' id='ms18Sn_374' href='#ms18Sn_374'>Ms 18Sn_374</a>Yathāpi nāvaṃ daḷhamāruhitvā,<a class='brnum' id='br6' href='#br6'></a><br>
<span class='var' id='note189' title='piyena (bj, s1-3, pts1)' href='#note189' title='piyena (bj, s1-3, pts1)'>Phiyena</span> rittena samaṅgibhūto;<br>
So tāraye tattha bahūpi aññe,<br>
Tatrūpayaññū kusalo <span class='var' id='note190' title='matimā (s1-3, mr)' href='#note190' title='matimā (s1-3, mr)'>mutīmā</span>.</p>
<p><a class='ref sc' id='sc7' href='#sc7'>SC 7</a><a class='ref vns' id='vns325' href='#vns325'>SC Verse 325</a><a class='ref vnp' id='vnp322' href='#vnp322'>PTS Verse 322</a><a class='ref ms' id='ms18Sn_375' href='#ms18Sn_375'>Ms 18Sn_375</a>Evampi yo vedagu bhāvitatto,<a class='brnum' id='br7' href='#br7'></a><br>
Bahussuto hoti avedhadhammo;<br>
So kho pare nijjhapaye pajānaṃ,<br>
Sotāvadhānūpanisūpapanne.</p>
<p><a class='ref sc' id='sc8' href='#sc8'>SC 8</a><a class='ref vns' id='vns326' href='#vns326'>SC Verse 326</a><a class='ref vnp' id='vnp323' href='#vnp323'>PTS Verse 323</a><a class='ref ms' id='ms18Sn_376' href='#ms18Sn_376'>Ms 18Sn_376</a>Tasmā have sappurisaṃ bhajetha,<a class='brnum' id='br8' href='#br8'></a><br>
Medhāvinañceva bahussutañca;<br>
Aññāya atthaṃ paṭipajjamāno,<br>
Viññātadhammo <span class='var' id='note191' title='so sukhaṃ (bj, pts1)' href='#note191' title='so sukhaṃ (bj, pts1)'>sa sukhaṃ</span> labhethāti.</p>
</blockquote>
<p class='endsection'>Nāvāsuttaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Cūḷavagga</span><span class='hidden'>Dhamma (nāvā) sutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
