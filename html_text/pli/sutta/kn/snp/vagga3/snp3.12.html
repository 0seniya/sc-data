<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp3.12' lang='pli'>
<header>
<ul>
<li class='division'>Sutta Nipāta&#160;3.12</li>
</ul>
<h1>Dvayatānupassanāsutta</h1>
</header>
<p><a class='ref sc' id='sc1'>SC 1</a><a class='pts' id='pts140'></a><a class='ref ms' id='ms18Sn_864'>Ms 18Sn_864</a><span class='evam'>Evaṃ me sutaṃ—​</span> ekaṃ samayaṃ bhagavā sāvatthiyaṃ viharati pubbārāme migāramātupāsāde. Tena kho pana samayena bhagavā tadahuposathe pannarase puṇṇāya puṇṇamāya rattiyā bhikkhusaṅghaparivuto abbhokāse nisinno hoti. Atha kho bhagavā tuṇhībhūtaṃ tuṇhībhūtaṃ bhikkhusaṅghaṃ anuviloketvā bhikkhū āmantesi:</p>
<p><a class='ref sc' id='sc2'>SC 2</a><a class='ref ms' id='ms18Sn_865'>Ms 18Sn_865</a>“‘Ye te, bhikkhave, kusalā dhammā ariyā niyyānikā sambodhagāmino, tesaṃ vo, bhikkhave, kusalānaṃ dhammānaṃ ariyānaṃ niyyānikānaṃ sambodhagāmīnaṃ kā upanisā savanāyā’ti, iti ce, bhikkhave, pucchitāro assu, te evamassu vacanīyā: ‘yāvadeva dvayatānaṃ dhammānaṃ yathābhūtaṃ ñāṇāyā’ti. Kiñca dvayataṃ vadetha?</p>
<p><a class='ref sc' id='sc3'>SC 3</a><a class='ref ms' id='ms18Sn_866'>Ms 18Sn_866</a>Idaṃ dukkhaṃ, ayaṃ dukkhasamudayoti ayamekānupassanā. Ayaṃ dukkhanirodho, ayaṃdukkhanirodhagāminī paṭipadāti, ayaṃ dutiyānupassanā. Evaṃ sammādvayatānupassino kho, bhikkhave, bhikkhuno appamattassa ātāpino pahitattassaviharato dvinnaṃ phalānaṃ aññataraṃ phalaṃ pāṭikaṅkhaṃ— diṭṭheva dhamme aññā,sati vā upādisese anāgāmitā”ti.</p>
<p><a class='ref sc' id='sc4'>SC 4</a><a class='ref ms' id='ms18Sn_867'>Ms 18Sn_867</a>Idamavoca bhagavā. Idaṃ vatvāna sugato athāparaṃ etadavoca satthā:</p>
<blockquote class='gatha'>
<p><a class='ref sc' id='sc5'>SC 5</a><a class='ref vns' id='vns730'>SC Verse 730</a><a class='ref vnp' id='vnp724'>PTS Verse 724</a><a class='ref ms' id='ms18Sn_868'>Ms 18Sn_868</a>“Ye dukkhaṃ nappajānanti,<br>
atho dukkhassa sambhavaṃ;<br>
Yattha ca sabbaso dukkhaṃ,<br>
asesaṃ uparujjhati;<br>
Tañca maggaṃ na jānanti,<br>
dukkhūpasamagāminaṃ.</p>
<p><a class='ref sc' id='sc6'>SC 6</a><a class='ref vns' id='vns731'>SC Verse 731</a><a class='ref vnp' id='vnp725'>PTS Verse 725</a><a class='ref ms' id='ms18Sn_869'>Ms 18Sn_869</a>Cetovimuttihīnā te,<br>
Atho paññāvimuttiyā;<br>
Abhabbā te antakiriyāya,<br>
Te ve jātijarūpagā.</p>
<p><a class='ref sc' id='sc7'>SC 7</a><a class='ref vns' id='vns732'>SC Verse 732</a><a class='ref vnp' id='vnp726'>PTS Verse 726</a><a class='pts' id='pts141'></a><a class='ref ms' id='ms18Sn_870'>Ms 18Sn_870</a>Ye ca dukkhaṃ pajānanti,<br>
atho dukkhassa sambhavaṃ;<br>
Yattha ca sabbaso dukkhaṃ,<br>
asesaṃ uparujjhati;<br>
Tañca maggaṃ pajānanti,<br>
dukkhūpasamagāminaṃ.</p>
<p><a class='ref sc' id='sc8'>SC 8</a><a class='ref vns' id='vns733'>SC Verse 733</a><a class='ref vnp' id='vnp727'>PTS Verse 727</a><a class='ref ms' id='ms18Sn_871'>Ms 18Sn_871</a>Cetovimuttisampannā,<br>
Atho paññāvimuttiyā;<br>
Bhabbā te antakiriyāya,<br>
Na te jātijarūpagāti.</p>
</blockquote>
<p><a class='ref sc' id='sc9'>SC 9</a><a class='ref ms' id='ms18Sn_872'>Ms 18Sn_872</a>‘Siyā aññenapi pariyāyena sammā dvayatānupassanā’ti, iti ce, bhikkhave, pucchitāro assu; ‘siyā’tissu vacanīyā. Kathañca siyā? Yaṃ kiñci dukkhaṃ sambhoti sabbaṃ upadhipaccayāti, ayamekānupassanā. Upadhīnaṃ tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā:</p>
<blockquote class='gatha'>
<p><a class='ref sc' id='sc10'>SC 10</a><a class='ref vns' id='vns734'>SC Verse 734</a><a class='ref vnp' id='vnp728'>PTS Verse 728</a><a class='ref ms' id='ms18Sn_873'>Ms 18Sn_873</a>“Upadhinidānā pabhavanti dukkhā,<br>
Ye keci lokasmimanekarūpā;<br>
Yo ve avidvā upadhiṃ karoti,<br>
Punappunaṃ dukkhamupeti mando;<br>
Tasmā pajānaṃ upadhiṃ na kayirā,<br>
Dukkhassa jātippabhavānupassīti.</p>
</blockquote>
<p><a class='ref sc' id='sc11'>SC 11</a><a class='ref ms' id='ms18Sn_874'>Ms 18Sn_874</a>‘Siyā aññenapi pariyāyena sammā dvayatānupassanā’ti, iti ce, bhikkhave, pucchitāro assu; ‘siyā’tissu vacanīyā. Kathañca siyā? Yaṃ kiñci dukkhaṃ sambhoti sabbaṃ avijjāpaccayāti, ayamekānupassanā. Avijjāya tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā:</p>
<blockquote class='gatha'>
<p><a class='ref sc' id='sc12'>SC 12</a><a class='ref vns' id='vns735'>SC Verse 735</a><a class='ref vnp' id='vnp729'>PTS Verse 729</a><a class='pts' id='pts142'></a><a class='ref ms' id='ms18Sn_875'>Ms 18Sn_875</a>“Jātimaraṇasaṃsāraṃ,<br>
ye vajanti punappunaṃ;<br>
Itthabhāvaññathābhāvaṃ,<br>
avijjāyeva sā gati.</p>
<p><a class='ref sc' id='sc13'>SC 13</a><a class='ref vns' id='vns736'>SC Verse 736</a><a class='ref vnp' id='vnp730'>PTS Verse 730</a><a class='ref ms' id='ms18Sn_876'>Ms 18Sn_876</a>Avijjā hāyaṃ mahāmoho,<br>
Yenidaṃ saṃsitaṃ ciraṃ;<br>
Vijjāgatā ca ye sattā,<br>
<span class='var' id='note400' title='nāgacchanti (bj, pts1)'>Na te gacchanti</span> punabbhavanti.</p>
</blockquote>
<p><a class='ref sc' id='sc14'>SC 14</a><a class='ref ms' id='ms18Sn_877'>Ms 18Sn_877</a>‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ saṅkhārapaccayāti, ayamekānupassanā. Saṅkhārānaṃ tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā:</p>
<blockquote class='gatha'>
<p><a class='ref sc' id='sc15'>SC 15</a><a class='ref vns' id='vns737'>SC Verse 737</a><a class='ref vnp' id='vnp731'>PTS Verse 731</a><a class='ref ms' id='ms18Sn_878'>Ms 18Sn_878</a>“Yaṃ kiñci dukkhaṃ sambhoti,<br>
sabbaṃ saṅkhārapaccayā;<br>
Saṅkhārānaṃ nirodhena,<br>
natthi dukkhassa sambhavo.</p>
<p><a class='ref sc' id='sc16'>SC 16</a><a class='ref vns' id='vns738'>SC Verse 738</a><a class='ref vnp' id='vnp732'>PTS Verse 732</a><a class='ref ms' id='ms18Sn_879'>Ms 18Sn_879</a>Etamādīnavaṃ ñatvā,<br>
dukkhaṃ saṅkhārapaccayā;<br>
Sabbasaṅkhārasamathā,<br>
saññānaṃ uparodhanā;<br>
Evaṃ dukkhakkhayo hoti,<br>
etaṃ ñatvā yathātathaṃ.</p>
<p><a class='ref sc' id='sc17'>SC 17</a><a class='ref vns' id='vns739'>SC Verse 739</a><a class='ref vnp' id='vnp733'>PTS Verse 733</a><a class='ref ms' id='ms18Sn_880'>Ms 18Sn_880</a>Sammaddasā vedaguno,<br>
Sammadaññāya paṇḍitā;<br>
Abhibhuyya mārasaṃyogaṃ,<br>
<span class='var' id='note401' title='nāgacchanti (bj, pts1)'>Na gacchanti</span> punabbhavanti.</p>
</blockquote>
<p><a class='ref sc' id='sc18'>SC 18</a><a class='pts' id='pts143'></a><a class='ref ms' id='ms18Sn_881'>Ms 18Sn_881</a>‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ viññāṇapaccayāti, ayamekānupassanā. Viññāṇassa tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā:</p>
<blockquote class='gatha'>
<p><a class='ref sc' id='sc19'>SC 19</a><a class='ref vns' id='vns740'>SC Verse 740</a><a class='ref vnp' id='vnp734'>PTS Verse 734</a><a class='ref ms' id='ms18Sn_882'>Ms 18Sn_882</a>“Yaṃ kiñci dukkhaṃ sambhoti,<br>
Sabbaṃ viññāṇapaccayā;<br>
Viññāṇassa nirodhena,<br>
Natthi dukkhassa sambhavo.</p>
<p><a class='ref sc' id='sc20'>SC 20</a><a class='ref vns' id='vns741'>SC Verse 741</a><a class='ref vnp' id='vnp735'>PTS Verse 735</a><a class='ref ms' id='ms18Sn_883'>Ms 18Sn_883</a>Etamādīnavaṃ ñatvā,<br>
Dukkhaṃ viññāṇapaccayā;<br>
Viññāṇūpasamā bhikkhu,<br>
Nicchāto parinibbutoti.</p>
</blockquote>
<p><a class='ref sc' id='sc21'>SC 21</a><a class='ref ms' id='ms18Sn_884'>Ms 18Sn_884</a>‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ phassapaccayāti, ayamekānupassanā. Phassassa tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā:</p>
<blockquote class='gatha'>
<p><a class='ref sc' id='sc22'>SC 22</a><a class='ref vns' id='vns742'>SC Verse 742</a><a class='ref vnp' id='vnp736'>PTS Verse 736</a><a class='ref ms' id='ms18Sn_885'>Ms 18Sn_885</a>“Tesaṃ phassaparetānaṃ,<br>
Bhavasotānusārinaṃ;<br>
Kummaggapaṭipannānaṃ,<br>
Ārā saṃyojanakkhayo.</p>
<p><a class='ref sc' id='sc23'>SC 23</a><a class='ref vns' id='vns743'>SC Verse 743</a><a class='ref vnp' id='vnp737'>PTS Verse 737</a><a class='ref ms' id='ms18Sn_886'>Ms 18Sn_886</a>Ye ca phassaṃ pariññāya,<br>
<span class='var' id='note402' title='aññāya upasame (bj, pts1) | paññāya upasame (s1-3)'>Aññāyupasame</span> ratā;<br>
Te ve phassābhisamayā,<br>
Nicchātā parinibbutāti.</p>
</blockquote>
<p><a class='ref sc' id='sc24'>SC 24</a><a class='ref ms' id='ms18Sn_887'>Ms 18Sn_887</a>‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ vedanāpaccayāti, ayamekānupassanā. Vedanānaṃ tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā:</p>
<blockquote class='gatha'>
<p><a class='ref sc' id='sc25'>SC 25</a><a class='ref vns' id='vns744'>SC Verse 744</a><a class='ref vnp' id='vnp738'>PTS Verse 738</a><a class='pts' id='pts144'></a><a class='ref ms' id='ms18Sn_888'>Ms 18Sn_888</a>“Sukhaṃ vā yadi vā dukkhaṃ,<br>
Adukkhamasukhaṃ saha;<br>
Ajjhattañca bahiddhā ca,<br>
Yaṃ kiñci atthi veditaṃ.</p>
<p><a class='ref sc' id='sc26'>SC 26</a><a class='ref vns' id='vns745'>SC Verse 745</a><a class='ref vnp' id='vnp739'>PTS Verse 739</a><a class='ref ms' id='ms18Sn_889'>Ms 18Sn_889</a>Etaṃ dukkhanti ñatvāna,<br>
Mosadhammaṃ <span class='var' id='note403' title='palokitaṃ (bj)'>palokinaṃ</span>;<br>
Phussa phussa vayaṃ passaṃ,<br>
Evaṃ tattha <span class='var' id='note404' title='vijānāti (bj) | virajjati (si, pts1)'>vijānati</span>;<br>
Vedanānaṃ khayā bhikkhu,<br>
Nicchāto parinibbutoti.</p>
</blockquote>
<p><a class='ref sc' id='sc27'>SC 27</a><a class='ref ms' id='ms18Sn_890'>Ms 18Sn_890</a>‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ taṇhāpaccayāti, ayamekānupassanā. Taṇhāya tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā:</p>
<blockquote class='gatha'>
<p><a class='ref sc' id='sc28'>SC 28</a><a class='ref vns' id='vns746'>SC Verse 746</a><a class='ref vnp' id='vnp740'>PTS Verse 740</a><a class='ref ms' id='ms18Sn_891'>Ms 18Sn_891</a>“Taṇhādutiyo puriso,<br>
Dīghamaddhāna saṃsaraṃ;<br>
Itthabhāvaññathābhāvaṃ,<br>
Saṃsāraṃ nātivattati.</p>
<p><a class='ref sc' id='sc29'>SC 29</a><a class='ref vns' id='vns747'>SC Verse 747</a><a class='ref vnp' id='vnp741'>PTS Verse 741</a><a class='ref ms' id='ms18Sn_892'>Ms 18Sn_892</a>Etamādīnavaṃ ñatvā,<br>
<span class='var' id='note406' title='taṇhā (bahūsu)'>Taṇhaṃ</span> dukkhassa sambhavaṃ;<br>
Vītataṇho anādāno,<br>
Sato bhikkhu paribbajeti.</p>
</blockquote>
<p><a class='ref sc' id='sc30'>SC 30</a><a class='ref ms' id='ms18Sn_893'>Ms 18Sn_893</a>‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ upādānapaccayāti, ayamekānupassanā. <span class='var' id='note407' title='upādānassa (s1-3, mr)'>Upādānānaṃ</span> tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā:</p>
<blockquote class='gatha'>
<p><a class='ref sc' id='sc31'>SC 31</a><a class='ref vns' id='vns748'>SC Verse 748</a><a class='ref vnp' id='vnp742'>PTS Verse 742</a><a class='ref ms' id='ms18Sn_894'>Ms 18Sn_894</a>“Upādānapaccayā bhavo,<br>
Bhūto dukkhaṃ nigacchati;<br>
Jātassa maraṇaṃ hoti,<br>
Eso dukkhassa sambhavo.</p>
<p><a class='ref sc' id='sc32'>SC 32</a><a class='ref vns' id='vns749'>SC Verse 749</a><a class='ref vnp' id='vnp743'>PTS Verse 743</a><a class='ref ms' id='ms18Sn_895'>Ms 18Sn_895</a>Tasmā upādānakkhayā,<br>
Sammadaññāya paṇḍitā;<br>
Jātikkhayaṃ abhiññāya,<br>
Na gacchanti punabbhavanti.</p>
</blockquote>
<p><a class='ref sc' id='sc33'>SC 33</a><a class='pts' id='pts145'></a><a class='ref ms' id='ms18Sn_896'>Ms 18Sn_896</a>‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ ārambhapaccayāti, ayamekānupassanā. Ārambhānaṃ tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā:</p>
<blockquote class='gatha'>
<p><a class='ref sc' id='sc34'>SC 34</a><a class='ref vns' id='vns750'>SC Verse 750</a><a class='ref vnp' id='vnp744'>PTS Verse 744</a><a class='ref ms' id='ms18Sn_897'>Ms 18Sn_897</a>“Yaṃ kiñci dukkhaṃ sambhoti,<br>
Sabbaṃ ārambhapaccayā;<br>
Ārambhānaṃ nirodhena,<br>
Natthi dukkhassa sambhavo.</p>
<p><a class='ref sc' id='sc35'>SC 35</a><a class='ref vns' id='vns751'>SC Verse 751</a><a class='ref vnp' id='vnp745'>PTS Verse 745</a><a class='ref ms' id='ms18Sn_898'>Ms 18Sn_898</a>Etamādīnavaṃ ñatvā,<br>
Dukkhaṃ ārambhapaccayā;<br>
Sabbārambhaṃ paṭinissajja,<br>
Anārambhe vimuttino.</p>
<p><a class='ref sc' id='sc36'>SC 36</a><a class='ref vns' id='vns752'>SC Verse 752</a><a class='ref vnp' id='vnp746'>PTS Verse 746</a><a class='ref ms' id='ms18Sn_899'>Ms 18Sn_899</a>Ucchinnabhavataṇhassa,<br>
Santacittassa bhikkhuno;<br>
<span class='var' id='note409' title='vitiṇṇo (bj, pts1)'>Vikkhīṇo</span> jātisaṃsāro,<br>
Natthi tassa punabbhavoti.</p>
</blockquote>
<p><a class='ref sc' id='sc37'>SC 37</a><a class='ref ms' id='ms18Sn_900'>Ms 18Sn_900</a>‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ āhārapaccayāti, ayamekānupassanā. Āhārānaṃ tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā:</p>
<blockquote class='gatha'>
<p><a class='ref sc' id='sc38'>SC 38</a><a class='ref vns' id='vns753'>SC Verse 753</a><a class='ref vnp' id='vnp747'>PTS Verse 747</a><a class='ref ms' id='ms18Sn_901'>Ms 18Sn_901</a>“Yaṃ kiñci dukkhaṃ sambhoti,<br>
Sabbaṃ āhārapaccayā;<br>
Āhārānaṃ nirodhena,<br>
Natthi dukkhassa sambhavo.</p>
<p><a class='ref sc' id='sc39'>SC 39</a><a class='ref vns' id='vns754'>SC Verse 754</a><a class='ref vnp' id='vnp748'>PTS Verse 748</a><a class='ref ms' id='ms18Sn_902'>Ms 18Sn_902</a>Etamādīnavaṃ ñatvā,<br>
Dukkhaṃ āhārapaccayā;<br>
Sabbāhāraṃ pariññāya,<br>
Sabbāhāramanissito.</p>
<p><a class='ref sc' id='sc40'>SC 40</a><a class='ref vns' id='vns755'>SC Verse 755</a><a class='ref vnp' id='vnp749'>PTS Verse 749</a><a class='pts' id='pts146'></a><a class='ref ms' id='ms18Sn_903'>Ms 18Sn_903</a>Ārogyaṃ sammadaññāya,<br>
Āsavānaṃ parikkhayā;<br>
Saṅkhāya sevī dhammaṭṭho,<br>
<span class='var' id='note410' title='saṅkhaṃ nopeti (bj) | saṅkhyannopeti (s1-3) | saṅkhaṃ na upeti (pts1)'>Saṅkhyaṃ nopeti</span> vedagūti.</p>
</blockquote>
<p><a class='ref sc' id='sc41'>SC 41</a><a class='ref ms' id='ms18Sn_904'>Ms 18Sn_904</a>‘Siyā aññenapi … pe … kathañca siyā? Yaṃ kiñci dukkhaṃ sambhoti sabbaṃ iñjitapaccayāti, ayamekānupassanā. Iñjitānaṃ tveva asesavirāganirodhā natthi dukkhassa sambhavoti, ayaṃ dutiyānupassanā. Evaṃ sammā … pe … athāparaṃ etadavoca satthā:</p>
<blockquote class='gatha'>
<p><a class='ref sc' id='sc42'>SC 42</a><a class='ref vns' id='vns756'>SC Verse 756</a><a class='ref vnp' id='vnp750'>PTS Verse 750</a><a class='ref ms' id='ms18Sn_905'>Ms 18Sn_905</a>“Yaṃ kiñci dukkhaṃ sambhoti,<br>
Sabbaṃ iñjitapaccayā;<br>
Iñjitānaṃ nirodhena,<br>
Natthi dukkhassa sambhavo.</p>
<p><a class='ref sc' id='sc43'>SC 43</a><a class='ref vns' id='vns757'>SC Verse 757</a><a class='ref vnp' id='vnp751'>PTS Verse 751</a><a class='ref ms' id='ms18Sn_906'>Ms 18Sn_906</a>Etamādīnavaṃ ñatvā,<br>
Dukkhaṃ iñjitapaccayā;<br>
Tasmā hi ejaṃ vossajja,<br>
Saṅkhāre uparundhiya;<br>
Anejo anupādāno,<br>
Sato bhikkhu paribbajeti.</p>
</blockquote>
<p><a class='ref sc' id='sc44'>SC 44</a><a class='ref ms' id='ms18Sn_907'>Ms 18Sn_907</a>‘Siyā aññenapi … pe … kathañca siyā? Nissitassa calitaṃ hotīti, ayamekānupassanā. Anissito na calatīti, ayaṃ dutiyānupassanā. Evaṃ sammā … pe … athāparaṃ etadavoca satthā:</p>
<blockquote class='gatha'>
<p><a class='ref sc' id='sc45'>SC 45</a><a class='ref vns' id='vns758'>SC Verse 758</a><a class='ref vnp' id='vnp752'>PTS Verse 752</a><a class='ref ms' id='ms18Sn_908'>Ms 18Sn_908</a>“Anissito na calati,<br>
Nissito ca upādiyaṃ;<br>
Itthabhāvaññathābhāvaṃ,<br>
Saṃsāraṃ nātivattati.</p>
<p><a class='ref sc' id='sc46'>SC 46</a><a class='ref vns' id='vns759'>SC Verse 759</a><a class='ref vnp' id='vnp753'>PTS Verse 753</a><a class='ref ms' id='ms18Sn_909'>Ms 18Sn_909</a>Etamādīnavaṃ ñatvā,<br>
Nissayesu mahabbhayaṃ;<br>
Anissito anupādāno,<br>
Sato bhikkhu paribbajeti.</p>
</blockquote>
<p><a class='ref sc' id='sc47'>SC 47</a><a class='pts' id='pts147'></a><a class='ref ms' id='ms18Sn_910'>Ms 18Sn_910</a>‘Siyā aññenapi … pe … kathañca siyā? Rūpehi, bhikkhave, <span class='var' id='note411' title='āruppā (bj, pts1)'>arūpā</span> santatarāti, ayamekānupassanā. Arūpehi nirodho santataroti, ayaṃ dutiyānupassanā. Evaṃ sammā … pe … athāparaṃ etadavoca satthā:</p>
<blockquote class='gatha'>
<p><a class='ref sc' id='sc48'>SC 48</a><a class='ref vns' id='vns760'>SC Verse 760</a><a class='ref vnp' id='vnp754'>PTS Verse 754</a><a class='ref ms' id='ms18Sn_911'>Ms 18Sn_911</a>“Ye ca rūpūpagā sattā,<br>
Ye ca <span class='var' id='note412' title='āruppavāsino (bj, pts1)'>arūpaṭṭhāyino</span>;<br>
Nirodhaṃ appajānantā,<br>
Āgantāro punabbhavaṃ.</p>
<p><a class='ref sc' id='sc49'>SC 49</a><a class='ref vns' id='vns761'>SC Verse 761</a><a class='ref vnp' id='vnp755'>PTS Verse 755</a><a class='ref ms' id='ms18Sn_912'>Ms 18Sn_912</a>Ye ca rūpe pariññāya,<br>
Arūpesu <span class='var' id='note413' title='susaṇṭhitā (bj, s1-3, pts1)'>asaṇṭhitā</span>;<br>
Nirodhe ye vimuccanti,<br>
Te janā maccuhāyinoti.</p>
</blockquote>
<p><a class='ref sc' id='sc50'>SC 50</a><a class='ref ms' id='ms18Sn_913'>Ms 18Sn_913</a>‘Siyā aññenapi … pe … kathañca siyā? Yaṃ, bhikkhave, sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya idaṃ saccanti upanijjhāyitaṃ tadamariyānaṃ etaṃ musāti yathābhūtaṃ sammappaññāya sudiṭṭhaṃ, ayamekānupassanā. Yaṃ, bhikkhave, sadevakassa … pe … sadevamanussāya idaṃ musāti upanijjhāyitaṃ, tadamariyānaṃ etaṃ saccanti yathābhūtaṃ sammappaññāya sudiṭṭhaṃ, ayaṃ dutiyānupassanā. Evaṃ sammā … pe … athāparaṃ etadavoca satthā:</p>
<blockquote class='gatha'>
<p><a class='ref sc' id='sc51'>SC 51</a><a class='ref vns' id='vns762'>SC Verse 762</a><a class='ref vnp' id='vnp756'>PTS Verse 756</a><a class='ref ms' id='ms18Sn_914'>Ms 18Sn_914</a>“Anattani <span class='var' id='note414' title='attamānī (s1-3) | attamānaṃ (pts1, mr)'>attamāniṃ</span>,<br>
Passa lokaṃ sadevakaṃ;<br>
Niviṭṭhaṃ nāmarūpasmiṃ,<br>
Idaṃ saccanti maññati.</p>
<p><a class='ref sc' id='sc52'>SC 52</a><a class='ref vns' id='vns763'>SC Verse 763</a><a class='ref vnp' id='vnp757'>PTS Verse 757</a><a class='ref ms' id='ms18Sn_915'>Ms 18Sn_915</a>Yena yena hi maññanti,<br>
Tato taṃ hoti aññathā;<br>
Tañhi tassa musā hoti,<br>
Mosadhammañhi ittaraṃ.</p>
<p><a class='ref sc' id='sc53'>SC 53</a><a class='ref vns' id='vns764'>SC Verse 764</a><a class='ref vnp' id='vnp758'>PTS Verse 758</a><a class='pts' id='pts148'></a><a class='ref ms' id='ms18Sn_916'>Ms 18Sn_916</a>Amosadhammaṃ nibbānaṃ,<br>
Tadariyā saccato vidū;<br>
Te ve saccābhisamayā,<br>
Nicchātā parinibbutāti.</p>
</blockquote>
<p><a class='ref sc' id='sc54'>SC 54</a><a class='ref ms' id='ms18Sn_917'>Ms 18Sn_917</a>‘Siyā aññenapi pariyāyena sammā dvayatānupassanā’ti, iti ce, bhikkhave,pucchitāro assu; ‘siyā’tissu vacanīyā. Kathañca siyā? Yaṃ, bhikkhave,sadevakassa lokassa samārakassa sabrahmakassa sassamaṇabrāhmaṇiyā pajāyasadevamanussāya idaṃ sukhanti upanijjhāyitaṃ, tadamariyānaṃ etaṃ dukkhantiyathābhūtaṃ sammappaññāya sudiṭṭhaṃ, ayamekānupassanā. Yaṃ, bhikkhave,sadevakassa … pe … sadevamanussāya idaṃ dukkhanti upanijjhāyitaṃ tadamariyānaṃetaṃ sukhanti yathābhūtaṃ sammappaññāya sudiṭṭhaṃ, ayaṃ dutiyānupassanā. Evaṃsammā dvayatānupassino kho, bhikkhave, bhikkhuno appamattassa ātāpinopahitattassa viharato dvinnaṃ phalānaṃ aññataraṃ phalaṃ pāṭikaṅkhaṃ— diṭṭhevadhamme aññā, sati vā upādisese anāgāmitāti. Idamavoca bhagavā. Idaṃ vatvānasugato athāparaṃ etadavoca satthā:</p>
<blockquote class='gatha'>
<p><a class='ref sc' id='sc55'>SC 55</a><a class='ref vns' id='vns765'>SC Verse 765</a><a class='ref vnp' id='vnp759'>PTS Verse 759</a><a class='ref ms' id='ms18Sn_918'>Ms 18Sn_918</a>“Rūpā saddā rasā gandhā,<br>
Phassā dhammā ca kevalā;<br>
Iṭṭhā kantā manāpā ca,<br>
Yāvatatthīti vuccati.</p>
<p><a class='ref sc' id='sc56'>SC 56</a><a class='ref vns' id='vns766'>SC Verse 766</a><a class='ref vnp' id='vnp760'>PTS Verse 760</a><a class='ref ms' id='ms18Sn_919'>Ms 18Sn_919</a>Sadevakassa lokassa,<br>
Ete vo sukhasammatā;<br>
Yattha cete nirujjhanti,<br>
Taṃ nesaṃ dukkhasammataṃ.</p>
<p><a class='ref sc' id='sc57'>SC 57</a><a class='ref vns' id='vns767'>SC Verse 767</a><a class='ref vnp' id='vnp761'>PTS Verse 761</a><a class='ref ms' id='ms18Sn_920'>Ms 18Sn_920</a>Sukhanti diṭṭhamariyehi,<br>
Sakkāyassuparodhanaṃ;<br>
Paccanīkamidaṃ hoti,<br>
Sabbalokena passataṃ.</p>
<p><a class='ref sc' id='sc58'>SC 58</a><a class='ref vns' id='vns768'>SC Verse 768</a><a class='ref vnp' id='vnp762'>PTS Verse 762</a><a class='pts' id='pts149'></a><a class='ref ms' id='ms18Sn_921'>Ms 18Sn_921</a>Yaṃ pare sukhato āhu,<br>
Tadariyā āhu dukkhato;<br>
Yaṃ pare dukkhato āhu,<br>
Tadariyā sukhato vidū.</p>
<p><a class='ref sc' id='sc59'>SC 59</a><a class='ref vns' id='vns769'>SC Verse 769</a><a class='ref ms' id='ms18Sn_922'>Ms 18Sn_922</a>Passa dhammaṃ durājānaṃ,<br>
<span class='var' id='note416' title='sampamūḷhettha aviddasu (bj) | sampamūḷhettha aviddasū (pts1) | sammūḷhettha aviddasu (?)'>Sampamūḷhetthaviddasu</span>;<br>
<a class='ref vnp' id='vnp763'>PTS Verse 763</a>Nivutānaṃ tamo hoti,<br>
Andhakāro apassataṃ.</p>
<p><a class='ref sc' id='sc60'>SC 60</a><a class='ref vns' id='vns770'>SC Verse 770</a>Satañca vivaṭaṃ hoti,<br>
Āloko passatāmiva;<br>
Santike na vijānanti,<br>
Magā dhammassa kovidā.</p>
<p><a class='ref sc' id='sc61'>SC 61</a><a class='ref vns' id='vns771'>SC Verse 771</a><a class='ref vnp' id='vnp764'>PTS Verse 764</a><a class='ref ms' id='ms18Sn_924'>Ms 18Sn_924</a>Bhavarāgaparetehi,<br>
Bhavasotānusāribhi;<br>
Māradheyyānupannehi,<br>
Nāyaṃ dhammo susambudho.</p>
<p><a class='ref sc' id='sc62'>SC 62</a><a class='ref vns' id='vns772'>SC Verse 772</a><a class='ref vnp' id='vnp765'>PTS Verse 765</a><a class='ref ms' id='ms18Sn_925'>Ms 18Sn_925</a>Ko nu aññatra mariyehi,<br>
Padaṃ sambuddhumarahati;<br>
Yaṃ padaṃ sammadaññāya,<br>
Parinibbanti anāsavā”ti.</p>
</blockquote>
<p><a class='ref sc' id='sc63'>SC 63</a><a class='ref ms' id='ms18Sn_926'>Ms 18Sn_926</a>Idamavoca bhagavā. Attamanā te bhikkhū bhagavato bhāsitaṃ abhinandunti. <span class='var' id='note417' title='imasmiṃ kho (bj, pts1)'>Imasmiñca</span> pana veyyākaraṇasmiṃ bhaññamāne saṭṭhimattānaṃ bhikkhūnaṃ anupādāya āsavehi cittāni vimucciṃsūti.</p>
<p class='endsection'>Dvayatānupassanāsuttaṃ dvādasamaṃ.</p>
<blockquote class='uddanagatha'>
<p><a class='ref sc' id='sc64'>SC 64</a><a class='pts' id='pts150'></a><a class='ref ms' id='ms18Sn_929'>Ms 18Sn_929</a>Saccaṃ upadhi avijjā ca,<br>
saṅkhāre viññāṇapañcamaṃ;<br>
Phassavedaniyā taṇhā,<br>
upādānārambhaāhārā;<br>
Iñjitaṃ calitaṃ rūpaṃ,<br>
saccaṃ dukkhena soḷasāti.</p>
</blockquote>
<p class='endsutta'>Mahāvaggo tatiyo.</p>
<blockquote class='uddanagatha'>
<p><a class='ref sc' id='sc65'>SC 65</a><a class='ref ms' id='ms18Sn_932'>Ms 18Sn_932</a>Pabbajjā ca padhānañca,<br>
subhāsitañca sundari;<br>
Māghasuttaṃ sabhiyo ca,<br>
selo sallañca vuccati.</p>
<p><a class='ref sc' id='sc66'>SC 66</a><a class='ref ms' id='ms18Sn_933'>Ms 18Sn_933</a>Vāseṭṭho cāpi kokāli,<br>
Nālako dvayatānupassanā;<br>
Dvādasetāni suttāni,<br>
Mahāvaggoti vuccatīti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Mahāvagga</span><span class='hidden'>Dvayatānupassanāsutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
