<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp3.4' lang='pli'>
<header>
<ul>
<li class='division'><span class='var' id='note257' title='sundarikabhāradvājasutta (bj, pts1, c1) | sundarikasuttaṃ (s1-3)' href='#note257' title='sundarikabhāradvājasutta (bj, pts1, c1) | sundarikasuttaṃ (s1-3)'>Sutta Nipāta&#160;3.4</span></li>
</ul>
<h1>Pūraḷāsa (sundarikabhāradvāja) sutta</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli80' href='#pts-vp-pli80'></a><a class='ref ms' id='ms18Sn_528' href='#ms18Sn_528'>Ms 18Sn_528</a><span class='evam'>Evaṃ me sutaṃ—​</span> ekaṃ samayaṃ bhagavā kosalesu viharati sundarikāya nadiyā tīre. Tena kho pana samayena sundarikabhāradvājo brāhmaṇo sundarikāya nadiyā tīre aggiṃ juhati, aggihuttaṃ paricarati. Atha kho sundarikabhāradvājo brāhmaṇo aggiṃ juhitvā aggihuttaṃ paricaritvā uṭṭhāyāsanā samantā catuddisā anuvilokesi: “ko nu kho imaṃ habyasesaṃ bhuñjeyyā”ti? Addasā kho sundarikabhāradvājo brāhmaṇo bhagavantaṃ avidūre aññatarasmiṃ rukkhamūle sasīsaṃ pārutaṃ nisinnaṃ; disvāna vāmena hatthena habyasesaṃ gahetvā dakkhiṇena hatthena kamaṇḍaluṃ gahetvā yena bhagavā tenupasaṅkami.</p>
<p><a class='ref sc' id='sc2' href='#sc2'>SC 2</a><a class='ref ms' id='ms18Sn_529' href='#ms18Sn_529'>Ms 18Sn_529</a>Atha kho bhagavā sundarikabhāradvājassa brāhmaṇassa padasaddena sīsaṃ vivari. Atha kho sundarikabhāradvājo brāhmaṇo: “muṇḍo ayaṃ bhavaṃ, muṇḍako ayaṃ bhavan”ti tatova puna nivattitukāmo ahosi. Atha kho sundarikabhāradvājassa brāhmaṇassa etadahosi: “muṇḍāpi hi idhekacce brāhmaṇā bhavanti, yannūnāhaṃ upasaṅkamitvā jātiṃ puccheyyan”ti. Atha kho sundarikabhāradvājo brāhmaṇo yena bhagavā tenupasaṅkami; upasaṅkamitvā bhagavantaṃ etadavoca: “kiṃjacco bhavan”ti?</p>
<p><a class='ref sc' id='sc3' href='#sc3'>SC 3</a><a class='ref ms' id='ms18Sn_530' href='#ms18Sn_530'>Ms 18Sn_530</a>Atha kho bhagavā sundarikabhāradvājaṃ brāhmaṇaṃ gāthāhi ajjhabhāsi:</p>
<blockquote class='gatha'>
<p><a class='ref sc' id='sc4' href='#sc4'>SC 4</a><a class='ref vns' id='vns458' href='#vns458'>SC Verse 458</a><a class='ref vnp' id='vnp455' href='#vnp455'>PTS Verse 455</a><a class='ref ms' id='ms18Sn_531' href='#ms18Sn_531'>Ms 18Sn_531</a>“Na brāhmaṇo nomhi na rājaputto,<br>
Na vessāyano uda koci nomhi;<br>
Gottaṃ pariññāya puthujjanānaṃ,<br>
Akiñcano manta carāmi loke.</p>
<p><a class='ref sc' id='sc5' href='#sc5'>SC 5</a><a class='ref vns' id='vns459' href='#vns459'>SC Verse 459</a><a class='ref vnp' id='vnp456' href='#vnp456'>PTS Verse 456</a><a class='ref ms' id='ms18Sn_532' href='#ms18Sn_532'>Ms 18Sn_532</a>Saṅghāṭivāsī <span class='var' id='note258' title='agiho (pts1) | ageho (katthaci)'>agaho</span> carāmi,<a class='brnum' id='br2' href='#note258' title='agiho (pts1) | ageho (katthaci)'>agaho</span> carāmi,<a class='brnum' id='br2'></a><br>
Nivuttakeso abhinibbutatto;<br>
Alippamāno idha māṇavehi,<br>
Akallaṃ maṃ brāhmaṇa pucchasi gottapañhaṃ”.</p>
<p><a class='ref sc' id='sc6' href='#sc6'>SC 6</a><a class='ref vns' id='vns460' href='#vns460'>SC Verse 460</a><a class='ref vnp' id='vnp457' href='#vnp457'>PTS Verse 457</a><a class='ref pts-vp-pli' id='pts-vp-pli81' href='#pts-vp-pli81'></a><a class='ref ms' id='ms18Sn_533' href='#ms18Sn_533'>Ms 18Sn_533</a>“Pucchanti ve bho brāhmaṇā brāhmaṇebhi,<a class='brnum' id='br3' href='#br3'></a><br>
Saha brāhmaṇo no bhavan”ti.</p>
<p><a class='ref sc' id='sc7' href='#sc7'>SC 7</a><a class='ref vns' id='vns461' href='#vns461'>SC Verse 461</a><a class='ref ms' id='ms18Sn_534' href='#ms18Sn_534'>Ms 18Sn_534</a>“Brāhmaṇo hi ce tvaṃ brūsi,<a class='brnum' id='br4' href='#br4'></a><br>
Mañca brūsi abrāhmaṇaṃ;<br>
Taṃ taṃ sāvittiṃ pucchāmi,<br>
Tipadaṃ catuvīsatakkharaṃ”.</p>
<p><a class='ref sc' id='sc8' href='#sc8'>SC 8</a><a class='ref vns' id='vns462' href='#vns462'>SC Verse 462</a><a class='ref vnp' id='vnp458' href='#vnp458'>PTS Verse 458</a><a class='ref ms' id='ms18Sn_535' href='#ms18Sn_535'>Ms 18Sn_535</a>“Kiṃ nissitā isayo manujā,<a class='brnum' id='br5' href='#br5'></a><br>
<span class='var' id='note259' title='paṭhamapādanto (bj)' href='#note259' title='paṭhamapādanto (bj)'>Khattiyā brāhmaṇā</span> devatānaṃ;<br>
Yaññamakappayiṃsu <span class='var' id='note260' title='dutiyapādanto (bj) | puthūdha loke (s1-3)' href='#note260' title='dutiyapādanto (bj) | puthūdha loke (s1-3)'>puthū idha loke</span>”.</p>
<p><a class='ref sc' id='sc9' href='#sc9'>SC 9</a><a class='ref vns' id='vns463' href='#vns463'>SC Verse 463</a><a class='ref ms' id='ms18Sn_536' href='#ms18Sn_536'>Ms 18Sn_536</a>“Yadantagū vedagū yaññakāle,<a class='brnum' id='br6' href='#br6'></a><br>
Yassāhutiṃ labhe tassijjheti brūmi”.</p>
<p><a class='ref sc' id='sc10' href='#sc10'>SC 10</a><a class='ref vns' id='vns464' href='#vns464'>SC Verse 464</a><a class='ref vnp' id='vnp459' href='#vnp459'>PTS Verse 459</a><a class='ref ms' id='ms18Sn_537' href='#ms18Sn_537'>Ms 18Sn_537</a>“Addhā hi tassa hutamijjhe,<a class='brnum' id='br7' href='#br7'></a><br>
<span class='speaker'>(iti brāhmaṇo):</span><br>
Yaṃ tādisaṃ vedagumaddasāma;<br>
Tumhādisānañhi adassanena,<br>
Añño jano bhuñjati pūraḷāsaṃ”.</p>
<p><a class='ref sc' id='sc11' href='#sc11'>SC 11</a><a class='ref vns' id='vns465' href='#vns465'>SC Verse 465</a><a class='ref vnp' id='vnp460' href='#vnp460'>PTS Verse 460</a><a class='ref ms' id='ms18Sn_538' href='#ms18Sn_538'>Ms 18Sn_538</a>“Tasmātiha tvaṃ brāhmaṇa atthena,<a class='brnum' id='br8' href='#br8'></a><br>
Atthiko upasaṅkamma puccha;<br>
Santaṃ vidhūmaṃ anīghaṃ nirāsaṃ,<br>
Appevidha abhivinde sumedhaṃ”.</p>
<p><a class='ref sc' id='sc12' href='#sc12'>SC 12</a><a class='ref vns' id='vns466' href='#vns466'>SC Verse 466</a><a class='ref vnp' id='vnp461' href='#vnp461'>PTS Verse 461</a><a class='ref pts-vp-pli' id='pts-vp-pli82' href='#pts-vp-pli82'></a><a class='ref ms' id='ms18Sn_539' href='#ms18Sn_539'>Ms 18Sn_539</a>“Yaññe ratohaṃ bho gotama,<a class='brnum' id='br9' href='#br9'></a><br>
Yaññaṃ yiṭṭhukāmo nāhaṃ pajānāmi;<br>
Anusāsatu maṃ bhavaṃ,<br>
Yattha hutaṃ ijjhate brūhi me taṃ”.</p>
</blockquote>
<p><a class='ref sc' id='sc13' href='#sc13'>SC 13</a><a class='ref ms' id='ms18Sn_540' href='#ms18Sn_540'>Ms 18Sn_540</a>“Tena hi tvaṃ, brāhmaṇa, odahassu sotaṃ; dhammaṃ te desessāmi—</p>
<blockquote class='gatha'>
<p><a class='ref sc' id='sc14' href='#sc14'>SC 14</a><a class='ref vns' id='vns467' href='#vns467'>SC Verse 467</a><a class='ref vnp' id='vnp462' href='#vnp462'>PTS Verse 462</a><a class='ref ms' id='ms18Sn_541' href='#ms18Sn_541'>Ms 18Sn_541</a>Mā jātiṃ pucchī caraṇañca puccha,<a class='brnum' id='br10' href='#br10'></a><br>
Kaṭṭhā have jāyati jātavedo;<br>
Nīcākulīnopi munī dhitīmā,<br>
Ājāniyo hoti hirīnisedho.</p>
<p><a class='ref sc' id='sc15' href='#sc15'>SC 15</a><a class='ref vns' id='vns468' href='#vns468'>SC Verse 468</a><a class='ref vnp' id='vnp463' href='#vnp463'>PTS Verse 463</a><a class='ref ms' id='ms18Sn_542' href='#ms18Sn_542'>Ms 18Sn_542</a>Saccena danto damasā upeto,<a class='brnum' id='br11' href='#br11'></a><br>
Vedantagū vūsitabrahmacariyo;<br>
Kālena tamhi habyaṃ pavecche,<br>
Yo brāhmaṇo <span class='var' id='note262' title='puññapekho (bj, pts1)' href='#note262' title='puññapekho (bj, pts1)'>puññapekkho</span> yajetha.</p>
<p><a class='ref sc' id='sc16' href='#sc16'>SC 16</a><a class='ref vns' id='vns469' href='#vns469'>SC Verse 469</a><a class='ref vnp' id='vnp464' href='#vnp464'>PTS Verse 464</a><a class='ref ms' id='ms18Sn_543' href='#ms18Sn_543'>Ms 18Sn_543</a>Ye kāme hitvā agahā caranti,<a class='brnum' id='br12' href='#br12'></a><br>
Susaññatattā tasaraṃva ujjuṃ;<br>
Kālena tesu habyaṃ pavecche,<br>
Yo brāhmaṇo puññapekkho yajetha.</p>
<p><a class='ref sc' id='sc17' href='#sc17'>SC 17</a><a class='ref vns' id='vns470' href='#vns470'>SC Verse 470</a><a class='ref vnp' id='vnp465' href='#vnp465'>PTS Verse 465</a><a class='ref ms' id='ms18Sn_544' href='#ms18Sn_544'>Ms 18Sn_544</a>Ye vītarāgā susamāhitindriyā,<a class='brnum' id='br13' href='#br13'></a><br>
Candova rāhuggahaṇā pamuttā;<br>
Kālena tesu habyaṃ pavecche,<br>
Yo brāhmaṇo puññapekkho yajetha.</p>
<p><a class='ref sc' id='sc18' href='#sc18'>SC 18</a><a class='ref vns' id='vns471' href='#vns471'>SC Verse 471</a><a class='ref vnp' id='vnp466' href='#vnp466'>PTS Verse 466</a><a class='ref ms' id='ms18Sn_545' href='#ms18Sn_545'>Ms 18Sn_545</a>Asajjamānā vicaranti loke,<a class='brnum' id='br14' href='#br14'></a><br>
Sadā satā hitvā mamāyitāni;<br>
Kālena tesu habyaṃ pavecche,<br>
Yo brāhmaṇo puññapekkho yajetha.</p>
<p><a class='ref sc' id='sc19' href='#sc19'>SC 19</a><a class='ref vns' id='vns472' href='#vns472'>SC Verse 472</a><a class='ref vnp' id='vnp467' href='#vnp467'>PTS Verse 467</a><a class='ref pts-vp-pli' id='pts-vp-pli83' href='#pts-vp-pli83'></a><a class='ref ms' id='ms18Sn_546' href='#ms18Sn_546'>Ms 18Sn_546</a>Yo kāme hitvā abhibhuyyacārī,<a class='brnum' id='br15' href='#br15'></a><br>
Yo vedi <span class='var' id='note263' title='jātimaraṇassa (bj)' href='#note263' title='jātimaraṇassa (bj)'>jātīmaraṇassa</span> antaṃ;<br>
Parinibbuto udakarahadova sīto,<br>
Tathāgato arahati pūraḷāsaṃ.</p>
<p><a class='ref sc' id='sc20' href='#sc20'>SC 20</a><a class='ref vns' id='vns473' href='#vns473'>SC Verse 473</a><a class='ref vnp' id='vnp468' href='#vnp468'>PTS Verse 468</a><a class='ref ms' id='ms18Sn_547' href='#ms18Sn_547'>Ms 18Sn_547</a>Samo samehi visamehi dūre,<a class='brnum' id='br16' href='#br16'></a><br>
Tathāgato hoti anantapañño;<br>
Anūpalitto idha vā huraṃ vā,<br>
Tathāgato arahati pūraḷāsaṃ.</p>
<p><a class='ref sc' id='sc21' href='#sc21'>SC 21</a><a class='ref vns' id='vns474' href='#vns474'>SC Verse 474</a><a class='ref vnp' id='vnp469' href='#vnp469'>PTS Verse 469</a><a class='ref ms' id='ms18Sn_548' href='#ms18Sn_548'>Ms 18Sn_548</a>Yamhi na māyā vasati na māno,<a class='brnum' id='br17' href='#br17'></a><br>
Yo vītalobho amamo nirāso;<br>
Paṇunnakodho abhinibbutatto,<br>
Yo brāhmaṇo sokamalaṃ ahāsi;<br>
Tathāgato arahati pūraḷāsaṃ.</p>
<p><a class='ref sc' id='sc22' href='#sc22'>SC 22</a><a class='ref vns' id='vns475' href='#vns475'>SC Verse 475</a><a class='ref vnp' id='vnp470' href='#vnp470'>PTS Verse 470</a><a class='ref ms' id='ms18Sn_549' href='#ms18Sn_549'>Ms 18Sn_549</a>Nivesanaṃ yo manaso ahāsi,<a class='brnum' id='br18' href='#br18'></a><br>
Pariggahā yassa na santi keci;<br>
Anupādiyāno idha vā huraṃ vā,<br>
Tathāgato arahati pūraḷāsaṃ.</p>
<p><a class='ref sc' id='sc23' href='#sc23'>SC 23</a><a class='ref vns' id='vns476' href='#vns476'>SC Verse 476</a><a class='ref vnp' id='vnp471' href='#vnp471'>PTS Verse 471</a><a class='ref ms' id='ms18Sn_550' href='#ms18Sn_550'>Ms 18Sn_550</a>Samāhito yo udatāri oghaṃ,<a class='brnum' id='br19' href='#br19'></a><br>
Dhammaṃ caññāsi paramāya diṭṭhiyā;<br>
Khīṇāsavo antimadehadhārī,<br>
Tathāgato arahati pūraḷāsaṃ.</p>
<p><a class='ref sc' id='sc24' href='#sc24'>SC 24</a><a class='ref vns' id='vns477' href='#vns477'>SC Verse 477</a><a class='ref vnp' id='vnp472' href='#vnp472'>PTS Verse 472</a><a class='ref ms' id='ms18Sn_551' href='#ms18Sn_551'>Ms 18Sn_551</a>Bhavāsavā yassa vacī kharā ca,<a class='brnum' id='br20' href='#br20'></a><br>
Vidhūpitā atthagatā na santi;<br>
Sa vedagū sabbadhi vippamutto,<br>
Tathāgato arahati pūraḷāsaṃ.</p>
<p><a class='ref sc' id='sc25' href='#sc25'>SC 25</a><a class='ref vns' id='vns478' href='#vns478'>SC Verse 478</a><a class='ref vnp' id='vnp473' href='#vnp473'>PTS Verse 473</a><a class='ref pts-vp-pli' id='pts-vp-pli84' href='#pts-vp-pli84'></a><a class='ref ms' id='ms18Sn_552' href='#ms18Sn_552'>Ms 18Sn_552</a>Saṅgātigo yassa na santi saṅgā,<a class='brnum' id='br21' href='#br21'></a><br>
Yo mānasattesu amānasatto;<br>
Dukkhaṃ pariññāya sakhettavatthuṃ,<br>
Tathāgato arahati pūraḷāsaṃ.</p>
<p><a class='ref sc' id='sc26' href='#sc26'>SC 26</a><a class='ref vns' id='vns479' href='#vns479'>SC Verse 479</a><a class='ref vnp' id='vnp474' href='#vnp474'>PTS Verse 474</a><a class='ref ms' id='ms18Sn_553' href='#ms18Sn_553'>Ms 18Sn_553</a>Āsaṃ anissāya vivekadassī,<a class='brnum' id='br22' href='#br22'></a><br>
Paravediyaṃ diṭṭhimupātivatto;<br>
Ārammaṇā yassa na santi keci,<br>
Tathāgato arahati pūraḷāsaṃ.</p>
<p><a class='ref sc' id='sc27' href='#sc27'>SC 27</a><a class='ref vns' id='vns480' href='#vns480'>SC Verse 480</a><a class='ref vnp' id='vnp475' href='#vnp475'>PTS Verse 475</a><a class='ref ms' id='ms18Sn_554' href='#ms18Sn_554'>Ms 18Sn_554</a><span class='var' id='note264' title='parovarā (bj, pts1)'>Paroparā</span> yassa samecca dhammā,<a class='brnum' id='br23' href='#note264' title='parovarā (bj, pts1)'>Paroparā</span> yassa samecca dhammā,<a class='brnum' id='br23'></a><br>
Vidhūpitā atthagatā na santi;<br>
Santo upādānakhaye vimutto,<br>
Tathāgato arahati pūraḷāsaṃ.</p>
<p><a class='ref sc' id='sc28' href='#sc28'>SC 28</a><a class='ref vns' id='vns481' href='#vns481'>SC Verse 481</a><a class='ref vnp' id='vnp476' href='#vnp476'>PTS Verse 476</a><a class='ref ms' id='ms18Sn_555' href='#ms18Sn_555'>Ms 18Sn_555</a>Saṃyojanaṃ jātikhayantadassī,<a class='brnum' id='br24' href='#br24'></a><br>
Yopānudi rāgapathaṃ asesaṃ;<br>
Suddho nidoso vimalo <span class='var' id='note265' title='akāmo (bj, s1-3)' href='#note265' title='akāmo (bj, s1-3)'>akāco</span>,<br>
Tathāgato arahati pūraḷāsaṃ.</p>
<p><a class='ref sc' id='sc29' href='#sc29'>SC 29</a><a class='ref vns' id='vns482' href='#vns482'>SC Verse 482</a><a class='ref vnp' id='vnp477' href='#vnp477'>PTS Verse 477</a><a class='ref ms' id='ms18Sn_556' href='#ms18Sn_556'>Ms 18Sn_556</a>Yo <span class='var' id='note266' title='attanāttānaṃ (bj, s1-3)'>attano attānaṃ</span> nānupassati,<a class='brnum' id='br25' href='#note266' title='attanāttānaṃ (bj, s1-3)'>attano attānaṃ</span> nānupassati,<a class='brnum' id='br25'></a><br>
Samāhito ujjugato ṭhitatto;<br>
Sa ve anejo akhilo akaṅkho,<br>
Tathāgato arahati pūraḷāsaṃ.</p>
<p><a class='ref sc' id='sc30' href='#sc30'>SC 30</a><a class='ref vns' id='vns483' href='#vns483'>SC Verse 483</a><a class='ref vnp' id='vnp478' href='#vnp478'>PTS Verse 478</a><a class='ref ms' id='ms18Sn_557' href='#ms18Sn_557'>Ms 18Sn_557</a>Mohantarā yassa na santi keci,<a class='brnum' id='br26' href='#br26'></a><br>
Sabbesu dhammesu ca ñāṇadassī;<br>
Sarīrañca antimaṃ dhāreti,<br>
Patto ca sambodhimanuttaraṃ sivaṃ;<br>
Ettāvatā yakkhassa suddhi,<br>
Tathāgato arahati pūraḷāsaṃ”.</p>
<p><a class='ref sc' id='sc31' href='#sc31'>SC 31</a><a class='ref vns' id='vns484' href='#vns484'>SC Verse 484</a><a class='ref vnp' id='vnp479' href='#vnp479'>PTS Verse 479</a><a class='ref pts-vp-pli' id='pts-vp-pli85' href='#pts-vp-pli85'></a><a class='ref ms' id='ms18Sn_558' href='#ms18Sn_558'>Ms 18Sn_558</a>“<span class='var' id='note267' title='hutaṃ ca (bj) | huttañca (mr)'>Hutañca</span> mayhaṃ hutamatthu saccaṃ,<a class='brnum' id='br27' href='#note267' title='hutaṃ ca (bj) | huttañca (mr)'>Hutañca</span> mayhaṃ hutamatthu saccaṃ,<a class='brnum' id='br27'></a><br>
Yaṃ tādisaṃ vedagunaṃ alatthaṃ;<br>
Brahmā hi sakkhi paṭigaṇhātu me bhagavā,<br>
Bhuñjatu me bhagavā pūraḷāsaṃ”.</p>
<p><a class='ref sc' id='sc32' href='#sc32'>SC 32</a><a class='ref vns' id='vns485' href='#vns485'>SC Verse 485</a><a class='ref vnp' id='vnp480' href='#vnp480'>PTS Verse 480</a><a class='ref ms' id='ms18Sn_559' href='#ms18Sn_559'>Ms 18Sn_559</a>“Gāthābhigītaṃ me abhojaneyyaṃ,<a class='brnum' id='br28' href='#br28'></a><br>
Sampassataṃ brāhmaṇa nesa dhammo;<br>
Gāthābhigītaṃ panudanti buddhā,<br>
Dhamme satī brāhmaṇa vuttiresā.</p>
<p><a class='ref sc' id='sc33' href='#sc33'>SC 33</a><a class='ref vns' id='vns486' href='#vns486'>SC Verse 486</a><a class='ref vnp' id='vnp481' href='#vnp481'>PTS Verse 481</a><a class='ref ms' id='ms18Sn_560' href='#ms18Sn_560'>Ms 18Sn_560</a>Aññena ca kevalinaṃ mahesiṃ,<a class='brnum' id='br29' href='#br29'></a><br>
Khīṇāsavaṃ kukkuccavūpasantaṃ;<br>
Annena pānena upaṭṭhahassu,<br>
Khettañhi taṃ puññapekkhassa hoti”.</p>
<p><a class='ref sc' id='sc34' href='#sc34'>SC 34</a><a class='ref vns' id='vns487' href='#vns487'>SC Verse 487</a><a class='ref vnp' id='vnp482' href='#vnp482'>PTS Verse 482</a><a class='ref ms' id='ms18Sn_561' href='#ms18Sn_561'>Ms 18Sn_561</a>“Sādhāhaṃ bhagavā tathā vijaññaṃ,<a class='brnum' id='br30' href='#br30'></a><br>
Yo dakkhiṇaṃ bhuñjeyya mādisassa;<br>
Yaṃ yaññakāle pariyesamāno,<br>
Pappuyya tava sāsanaṃ”.</p>
<p><a class='ref sc' id='sc35' href='#sc35'>SC 35</a><a class='ref vns' id='vns488' href='#vns488'>SC Verse 488</a><a class='ref vnp' id='vnp483' href='#vnp483'>PTS Verse 483</a><a class='ref ms' id='ms18Sn_562' href='#ms18Sn_562'>Ms 18Sn_562</a>“Sārambhā yassa vigatā,<a class='brnum' id='br31' href='#br31'></a><br>
Cittaṃ yassa anāvilaṃ;<br>
Vippamutto ca kāmehi,<br>
Thinaṃ yassa panūditaṃ.</p>
<p><a class='ref sc' id='sc36' href='#sc36'>SC 36</a><a class='ref vns' id='vns489' href='#vns489'>SC Verse 489</a><a class='ref vnp' id='vnp484' href='#vnp484'>PTS Verse 484</a><a class='ref ms' id='ms18Sn_563' href='#ms18Sn_563'>Ms 18Sn_563</a>Sīmantānaṃ vinetāraṃ,<a class='brnum' id='br32' href='#br32'></a><br>
Jātimaraṇakovidaṃ;<br>
Muniṃ moneyyasampannaṃ,<br>
Tādisaṃ yaññamāgataṃ.</p>
<p><a class='ref sc' id='sc37' href='#sc37'>SC 37</a><a class='ref vns' id='vns490' href='#vns490'>SC Verse 490</a><a class='ref vnp' id='vnp485' href='#vnp485'>PTS Verse 485</a><a class='ref ms' id='ms18Sn_564' href='#ms18Sn_564'>Ms 18Sn_564</a><span class='var' id='note269' title='bhukuṭiṃ (bj) | bhākuṭiṃ (si ^mn21#12 [Kakacūpamasutta])'>Bhakuṭiṃ</span> vinayitvāna,<a class='brnum' id='br33' href='#note269' title='bhukuṭiṃ (bj) | bhākuṭiṃ (si ^mn21#12 [Kakacūpamasutta])'>Bhakuṭiṃ</span> vinayitvāna,<a class='brnum' id='br33'></a><br>
Pañjalikā namassatha;<br>
Pūjetha annapānena,<br>
Evaṃ ijjhanti dakkhiṇā”.</p>
<p><a class='ref sc' id='sc38' href='#sc38'>SC 38</a><a class='ref vns' id='vns491' href='#vns491'>SC Verse 491</a><a class='ref vnp' id='vnp486' href='#vnp486'>PTS Verse 486</a><a class='ref pts-vp-pli' id='pts-vp-pli86' href='#pts-vp-pli86'></a><a class='ref ms' id='ms18Sn_565' href='#ms18Sn_565'>Ms 18Sn_565</a>“Buddho bhavaṃ arahati pūraḷāsaṃ,<a class='brnum' id='br34' href='#br34'></a><br>
Puññakhettamanuttaraṃ;<br>
Āyāgo sabbalokassa,<br>
Bhoto dinnaṃ mahapphalan”ti.</p>
</blockquote>
<p><a class='ref sc' id='sc39' href='#sc39'>SC 39</a><a class='ref ms' id='ms18Sn_566' href='#ms18Sn_566'>Ms 18Sn_566</a>Atha kho sundarikabhāradvājo brāhmaṇo bhagavantaṃ etadavoca: “abhikkantaṃ, bho gotama, abhikkantaṃ, bho gotama. Seyyathāpi, bho gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya: ‘cakkhumanto rūpāni dakkhantī’ti; evamevaṃ bhotā gotamena anekapariyāyena dhammo pakāsito. Esāhaṃ bhavantaṃ gotamaṃ saraṇaṃ gacchāmi dhammañca bhikkhusaṅghañca. Labheyyāhaṃ bhoto gotamassa santike pabbajjaṃ, labheyyaṃ upasampadan”ti. Alattha kho sundarikabhāradvājo brāhmaṇo … pe … arahataṃ ahosīti.</p>
<p class='endsection'>Sundarikabhāradvājasuttaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Mahāvagga</span><span class='hidden'>Pūraḷāsa (sundarikabhāradvāja) sutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
