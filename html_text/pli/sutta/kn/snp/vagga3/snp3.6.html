<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp3.6' lang='pli'>
<header>
<ul>
<li class='division'>Sutta Nipāta&#160;3.6</li>
</ul>
<h1>Sabhiyasutta</h1>
</header>
<p><a class='ref sc' id='sc1'>SC 1</a><a class='ref ms' id='ms18Sn_597'>Ms 18Sn_597</a><span class='evam'>Evaṃ me sutaṃ—​</span> ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena sabhiyassa paribbājakassa purāṇasālohitāya devatāya pañhā uddiṭṭhā honti: “yo te, sabhiya, samaṇo vā brāhmaṇo vā ime pañhe puṭṭho byākaroti tassa santike brahmacariyaṃ careyyāsī”ti.</p>
<p><a class='ref sc' id='sc2'>SC 2</a><a class='pts' id='pts92'></a><a class='ref ms' id='ms18Sn_598'>Ms 18Sn_598</a>Atha kho sabhiyo paribbājako tassā devatāya santike te pañhe uggahetvā ye te samaṇabrāhmaṇā saṃghino gaṇino gaṇācariyā ñātā yasassino titthakarā sādhusammatā bahujanassa, seyyathidaṃ–pūraṇo kassapo makkhaligosālo ajito kesakambalo <span class='var' id='note279' title='pakuddho (s1-3, km)'>pakudho</span> kaccāno <span class='var' id='note280' title='sañjayo (bj, s1-3, km, pts1)'>sañcayo</span> <span class='var' id='note281' title='bellaṭṭhiputto (bj) | veḷaṭṭhaputto (s1-3) | belaṭṭhiputto (pts1)'>belaṭṭhaputto</span> <span class='var' id='note282' title='nigaṇṭho nātaputto (bj, pts1)'>nigaṇṭho nāṭaputto</span>, te upasaṅkamitvā te pañhe pucchati. Te sabhiyena paribbājakena pañhe puṭṭhā na sampāyanti; asampāyantā kopañca dosañca appaccayañca pātukaronti. Api ca sabhiyaṃyeva paribbājakaṃ paṭipucchanti.</p>
<p><a class='ref sc' id='sc3'>SC 3</a><a class='ref ms' id='ms18Sn_599'>Ms 18Sn_599</a>Atha kho sabhiyassa paribbājakassa etadahosi: “ye kho te bhonto samaṇabrāhmaṇā saṅghino gaṇino gaṇācariyā ñātā yasassino titthakarā sādhusammatā bahujanassa,seyyathidaṃ— pūraṇo kassapo … pe … nigaṇṭho nāṭaputto, te mayā pañhe puṭṭhā nasampāyanti, asampāyantā kopañca dosañca appaccayañca pātukaronti; api ca maññevettha paṭipucchanti. Yannūnāhaṃ hīnāyāvattitvā kāme paribhuñjeyyan”ti.</p>
<p><a class='ref sc' id='sc4'>SC 4</a><a class='ref ms' id='ms18Sn_600'>Ms 18Sn_600</a>Atha kho sabhiyassa paribbājakassa etadahosi: “ayampi kho samaṇo gotamo saṅghī ceva gaṇī ca gaṇācariyo ca ñāto yasassī titthakaro sādhusammato bahujanassa; yannūnāhaṃ samaṇaṃ gotamaṃ upasaṅkamitvā ime pañhe puccheyyan”ti.</p>
<p><a class='ref sc' id='sc5'>SC 5</a><a class='pts' id='pts93'></a><a class='ref ms' id='ms18Sn_601'>Ms 18Sn_601</a>Atha kho sabhiyassa paribbājakassa etadahosi: “<span class='var' id='note283' title='ye kho te (s1-3) | yaṃ kho te (mr)'>yepi kho te</span> bhonto samaṇabrāhmaṇā jiṇṇā vuḍḍhā mahallakā addhagatā vayo anuppattā therā rattaññū cirapabbajitā saṃghino gaṇino gaṇācariyā ñātā yasassino titthakarā sādhusammatā bahujanassa, seyyathidaṃ— pūraṇo kassapo … pe … nigaṇṭho nāṭaputto, tepi mayāpañhe puṭṭhā na sampāyanti, asampāyantā kopañca dosañca appaccayañca pātukaronti, api ca maññevettha paṭipucchanti; kiṃ pana me samaṇo gotamo ime pañhe puṭṭho byākarissati. Samaṇo hi gotamo daharo ceva jātiyā, navo ca pabbajjāyā”ti.</p>
<p><a class='ref sc' id='sc6'>SC 6</a><a class='ref ms' id='ms18Sn_602'>Ms 18Sn_602</a>Atha kho sabhiyassa paribbājakassa etadahosi: “<span class='var' id='note284' title='samaṇo kho gotamo (s1-3, mr)'>samaṇo kho</span> daharoti na uññātabbo na paribhotabbo. Daharopi cesa samaṇo gotamo mahiddhiko hoti mahānubhāvo, yannūnāhaṃ samaṇaṃ gotamaṃ upasaṅkamitvā ime pañhe puccheyyan”ti.</p>
<p><a class='ref sc' id='sc7'>SC 7</a><a class='ref ms' id='ms18Sn_603'>Ms 18Sn_603</a>Atha kho sabhiyo paribbājako yena rājagahaṃ tena cārikaṃ pakkāmi. Anupubbenacārikaṃ caramāno yena rājagahaṃ veḷuvanaṃ kalandakanivāpo, yena bhagavātenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃsāraṇīyaṃ vītisāretvā ekamantaṃ nisīdi. Ekamantaṃ nisinno kho sabhiyoparibbājako bhagavantaṃ gāthāya ajjhabhāsi—</p>
<blockquote class='gatha'>
<p><a class='ref sc' id='sc8'>SC 8</a><a class='ref vns' id='vns516'>SC Verse 516</a><a class='ref vnp' id='vnp510'>PTS Verse 510</a><a class='ref ms' id='ms18Sn_604'>Ms 18Sn_604</a>“Kaṅkhī vecikicchī āgamaṃ,<br>
<span class='speaker'>(iti sabhiyo):</span><br>
Pañhe pucchituṃ abhikaṅkhamāno;<br>
Tesantakaro <span class='var' id='note285' title='bhavāhi me (pts1, mr)'>bhavāhi</span> pañhe me puṭṭho,<br>
Anupubbaṃ anudhammaṃ byākarohi me”.</p>
<p><a class='ref sc' id='sc9'>SC 9</a><a class='ref vns' id='vns517'>SC Verse 517</a><a class='ref vnp' id='vnp511'>PTS Verse 511</a><a class='pts' id='pts94'></a><a class='ref ms' id='ms18Sn_605'>Ms 18Sn_605</a>“Dūrato āgatosi sabhiya,<a class='brnum' id='br2'></a><br>
<span class='speaker'>(iti bhagavā):</span><br>
Pañhe pucchituṃ abhikaṅkhamāno;<br>
<span class='var' id='note286' title='tesamantakaromi te (pts1, mr)'>Tesantakaro bhavāmi</span> pañhe te puṭṭho,<br>
Anupubbaṃ anudhammaṃ byākaromi te.</p>
<p><a class='ref sc' id='sc10'>SC 10</a><a class='ref vns' id='vns518'>SC Verse 518</a><a class='ref vnp' id='vnp512'>PTS Verse 512</a><a class='ref ms' id='ms18Sn_606'>Ms 18Sn_606</a>Puccha maṃ sabhiya pañhaṃ,<a class='brnum' id='br3'></a><br>
Yaṃ kiñci manasicchasi;<br>
Tassa tasseva pañhassa,<br>
Ahaṃ antaṃ karomi te”ti.</p>
</blockquote>
<p><a class='ref sc' id='sc11'>SC 11</a><a class='ref ms' id='ms18Sn_607'>Ms 18Sn_607</a>Atha kho sabhiyassa paribbājakassa etadahosi: “acchariyaṃ vata bho, abbhutaṃvata bho. Yaṃ vatāhaṃ aññesu samaṇabrāhmaṇesu okāsakamma mattampi nālatthaṃ taṃme idaṃ samaṇena gotamena okāsakammaṃ katan”ti. Attamano pamudito udaggo pītisomanassajāto bhagavantaṃ pañhaṃ apucchi—</p>
<blockquote class='gatha'>
<p><a class='ref sc' id='sc12'>SC 12</a><a class='ref vns' id='vns519'>SC Verse 519</a><a class='ref vnp' id='vnp513'>PTS Verse 513</a><a class='ref ms' id='ms18Sn_608'>Ms 18Sn_608</a>“Kiṃpattinamāhu bhikkhunaṃ,<a class='brnum' id='br4'></a><br>
<span class='speaker'>(iti sabhiyo):</span><br>
Sorataṃ kena kathañca dantamāhu;<br>
Buddhoti kathaṃ pavuccati,<br>
Puṭṭho me bhagavā byākarohi”.</p>
<p><a class='ref sc' id='sc13'>SC 13</a><a class='ref vns' id='vns520'>SC Verse 520</a><a class='ref vnp' id='vnp514'>PTS Verse 514</a><a class='pts' id='pts95'></a><a class='ref ms' id='ms18Sn_609'>Ms 18Sn_609</a>“Pajjena katena attanā,<a class='brnum' id='br5'></a><br>
<span class='speaker'>(sabhiyāti bhagavā):</span><br>
Parinibbānagato vitiṇṇakaṅkho;<br>
Vibhavañca bhavañca vippahāya,<br>
Vusitavā khīṇapunabbhavo sa bhikkhu.</p>
<p><a class='ref sc' id='sc14'>SC 14</a><a class='ref vns' id='vns521'>SC Verse 521</a><a class='ref vnp' id='vnp515'>PTS Verse 515</a><a class='ref ms' id='ms18Sn_610'>Ms 18Sn_610</a>Sabbattha upekkhako satimā,<a class='brnum' id='br6'></a><br>
Na so hiṃsati kañci sabbaloke;<br>
Tiṇṇo samaṇo anāvilo,<br>
Ussadā yassa na santi sorato so.</p>
<p><a class='ref sc' id='sc15'>SC 15</a><a class='ref vns' id='vns522'>SC Verse 522</a><a class='ref vnp' id='vnp516'>PTS Verse 516</a><a class='ref ms' id='ms18Sn_611'>Ms 18Sn_611</a>Yassindriyāni bhāvitāni,<a class='brnum' id='br7'></a><br>
Ajjhattaṃ bahiddhā ca sabbaloke;<br>
Nibbijjha imaṃ parañca lokaṃ,<br>
Kālaṃ kaṅkhati bhāvito sa danto.</p>
<p><a class='ref sc' id='sc16'>SC 16</a><a class='ref vns' id='vns523'>SC Verse 523</a><a class='ref vnp' id='vnp517'>PTS Verse 517</a><a class='ref ms' id='ms18Sn_612'>Ms 18Sn_612</a>Kappāni viceyya kevalāni,<a class='brnum' id='br8'></a><br>
Saṃsāraṃ dubhayaṃ cutūpapātaṃ;<br>
Vigatarajamanaṅgaṇaṃ visuddhaṃ,<br>
Pattaṃ jātikhayaṃ tamāhu buddhan”ti.</p>
</blockquote>
<p><a class='ref sc' id='sc17'>SC 17</a><a class='ref ms' id='ms18Sn_613'>Ms 18Sn_613</a>Atha kho sabhiyo paribbājako bhagavato bhāsitaṃ abhinanditvā anumoditvā attamano pamudito udaggo pītisomanassajāto bhagavantaṃ <span class='var' id='note288' title='uttari (mr)'>uttariṃ</span> pañhaṃapucchi—</p>
<blockquote class='gatha'>
<p><a class='ref sc' id='sc18'>SC 18</a><a class='ref vns' id='vns524'>SC Verse 524</a><a class='ref vnp' id='vnp518'>PTS Verse 518</a><a class='pts' id='pts96'></a><a class='ref ms' id='ms18Sn_614'>Ms 18Sn_614</a>“Kiṃpattinamāhu brāhmaṇaṃ,<a class='brnum' id='br9'></a><br>
<span class='speaker'>(iti sabhiyo):</span><br>
Samaṇaṃ kena kathañca nhātakoti;<br>
Nāgoti kathaṃ pavuccati,<br>
Puṭṭho me bhagavā byākarohi”.</p>
<p><a class='ref sc' id='sc19'>SC 19</a><a class='ref vns' id='vns525'>SC Verse 525</a><a class='ref vnp' id='vnp519'>PTS Verse 519</a><a class='ref ms' id='ms18Sn_615'>Ms 18Sn_615</a>“Bāhitvā sabbapāpakāni,<a class='brnum' id='br10'></a><br>
<span class='speaker'>(sabhiyāti bhagavā):</span><br>
Vimalo sādhusamāhito ṭhitatto;<br>
Saṃsāramaticca kevalī so,<br>
Asito tādi pavuccate sa brahmā.</p>
<p><a class='ref sc' id='sc20'>SC 20</a><a class='ref vns' id='vns526'>SC Verse 526</a><a class='ref vnp' id='vnp520'>PTS Verse 520</a><a class='ref ms' id='ms18Sn_616'>Ms 18Sn_616</a>Samitāvi pahāya puññapāpaṃ,<a class='brnum' id='br11'></a><br>
Virajo ñatvā imaṃ parañca lokaṃ;<br>
Jātimaraṇaṃ upātivatto,<br>
Samaṇo tādi pavuccate tathattā.</p>
<p><a class='ref sc' id='sc21'>SC 21</a><a class='ref vns' id='vns527'>SC Verse 527</a><a class='ref vnp' id='vnp521'>PTS Verse 521</a><a class='ref ms' id='ms18Sn_617'>Ms 18Sn_617</a><span class='var' id='note290' title='ninnahāya (si, s1-3)'>Ninhāya</span> sabbapāpakāni,<a class='brnum' id='br12'></a><br>
Ajjhattaṃ bahiddhā ca sabbaloke;<br>
Devamanussesu kappiyesu,<br>
Kappaṃ neti tamāhu nhātakoti.</p>
<p><a class='ref sc' id='sc22'>SC 22</a><a class='ref vns' id='vns528'>SC Verse 528</a><a class='ref vnp' id='vnp522'>PTS Verse 522</a><a class='ref ms' id='ms18Sn_618'>Ms 18Sn_618</a>Āguṃ na karoti kiñci loke,<a class='brnum' id='br13'></a><br>
<span class='var' id='note292' title='sabbayoge (mr)'>Sabbasaṃyoge</span> visajja bandhanāni;<br>
Sabbattha na sajjatī vimutto,<br>
Nāgo tādi pavuccate tathattā”ti.</p>
</blockquote>
<p><a class='ref sc' id='sc23'>SC 23</a><a class='ref ms' id='ms18Sn_619'>Ms 18Sn_619</a>Atha kho sabhiyo paribbājako … pe … bhagavantaṃ uttariṃ pañhaṃ apucchi—</p>
<blockquote class='gatha'>
<p><a class='ref sc' id='sc24'>SC 24</a><a class='ref vns' id='vns529'>SC Verse 529</a><a class='ref vnp' id='vnp523'>PTS Verse 523</a><a class='pts' id='pts97'></a><a class='ref ms' id='ms18Sn_620'>Ms 18Sn_620</a>“Kaṃ khettajinaṃ vadanti buddhā,<a class='brnum' id='br14'></a><br>
<span class='speaker'>(iti sabhiyo):</span><br>
Kusalaṃ kena kathañca paṇḍitoti;<br>
Muni nāma kathaṃ pavuccati,<br>
Puṭṭho me bhagavā byākarohi”.</p>
<p><a class='ref sc' id='sc25'>SC 25</a><a class='ref vns' id='vns530'>SC Verse 530</a><a class='ref vnp' id='vnp524'>PTS Verse 524</a><a class='ref ms' id='ms18Sn_621'>Ms 18Sn_621</a>“Khettāni viceyya kevalāni,<a class='brnum' id='br15'></a><br>
<span class='speaker'>(sabhiyāti bhagavā):</span><br>
Dibbaṃ mānusakañca brahmakhettaṃ;<br>
Sabbakhettamūlabandhanā pamutto,<br>
Khettajino tādi pavuccate tathattā.</p>
<p><a class='ref sc' id='sc26'>SC 26</a><a class='ref vns' id='vns531'>SC Verse 531</a><a class='ref vnp' id='vnp525'>PTS Verse 525</a><a class='ref ms' id='ms18Sn_622'>Ms 18Sn_622</a>Kosāni viceyya kevalāni,<a class='brnum' id='br16'></a><br>
Dibbaṃ mānusakañca brahmakosaṃ;<br>
Sabbakosamūlabandhanā pamutto,<br>
Kusalo tādi pavuccate tathattā.</p>
<p><a class='ref sc' id='sc27'>SC 27</a><a class='ref vns' id='vns532'>SC Verse 532</a><a class='ref vnp' id='vnp526'>PTS Verse 526</a><a class='ref ms' id='ms18Sn_623'>Ms 18Sn_623</a>Dubhayāni viceyya paṇḍarāni,<a class='brnum' id='br17'></a><br>
Ajjhattaṃ bahiddhā ca suddhipañño;<br>
Kaṇhaṃ sukkaṃ upātivatto,<br>
Paṇḍito tādi pavuccate tathattā.</p>
<p><a class='ref sc' id='sc28'>SC 28</a><a class='ref vns' id='vns533'>SC Verse 533</a><a class='ref vnp' id='vnp527'>PTS Verse 527</a><a class='ref ms' id='ms18Sn_624'>Ms 18Sn_624</a>Asatañca satañca ñatvā dhammaṃ,<a class='brnum' id='br18'></a><br>
Ajjhattaṃ bahiddhā ca sabbaloke;<br>
Devamanussehi pūjanīyo,<br>
Saṅgaṃ jālamaticca so munī”ti.</p>
</blockquote>
<p><a class='ref sc' id='sc29'>SC 29</a><a class='ref ms' id='ms18Sn_625'>Ms 18Sn_625</a>Atha kho sabhiyo paribbājako … pe … bhagavantaṃ uttariṃ pañhaṃ apucchi—</p>
<blockquote class='gatha'>
<p><a class='ref sc' id='sc30'>SC 30</a><a class='ref vns' id='vns534'>SC Verse 534</a><a class='ref vnp' id='vnp528'>PTS Verse 528</a><a class='pts' id='pts98'></a><a class='ref ms' id='ms18Sn_626'>Ms 18Sn_626</a>“Kiṃpattinamāhu vedaguṃ,<a class='brnum' id='br19'></a><br>
<span class='speaker'>(iti sabhiyo):</span><br>
Anuviditaṃ kena kathañca viriyavāti;<br>
Ājāniyo kinti nāma hoti,<br>
Puṭṭho me bhagavā byākarohi”.</p>
<p><a class='ref sc' id='sc31'>SC 31</a><a class='ref vns' id='vns535'>SC Verse 535</a><a class='ref vnp' id='vnp529'>PTS Verse 529</a><a class='ref ms' id='ms18Sn_627'>Ms 18Sn_627</a>“Vedāni viceyya kevalāni,<a class='brnum' id='br20'></a><br>
<span class='speaker'>(sabhiyāti bhagavā):</span><br>
Samaṇānaṃ <span class='var' id='note295' title='yānipatthi (s1-3, pts1)'>yānidhatthi</span> brāhmaṇānaṃ;<br>
Sabbavedanāsu vītarāgo,<br>
Sabbaṃ vedamaticca vedagū so.</p>
<p><a class='ref sc' id='sc32'>SC 32</a><a class='ref vns' id='vns536'>SC Verse 536</a><a class='ref vnp' id='vnp530'>PTS Verse 530</a><a class='ref ms' id='ms18Sn_628'>Ms 18Sn_628</a>Anuvicca papañcanāmarūpaṃ,<a class='brnum' id='br21'></a><br>
Ajjhattaṃ bahiddhā ca rogamūlaṃ;<br>
Sabbarogamūlabandhanā pamutto,<br>
Anuvidito tādi pavuccate tathattā.</p>
<p><a class='ref sc' id='sc33'>SC 33</a><a class='ref vns' id='vns537'>SC Verse 537</a><a class='ref vnp' id='vnp531'>PTS Verse 531</a><a class='ref ms' id='ms18Sn_629'>Ms 18Sn_629</a>Virato idha sabbapāpakehi,<a class='brnum' id='br22'></a><br>
Nirayadukkhaṃ aticca viriyavāso;<br>
So vīriyavā padhānavā,<br>
Dhīro tādi pavuccate tathattā.</p>
<p><a class='ref sc' id='sc34'>SC 34</a><a class='ref vns' id='vns538'>SC Verse 538</a><a class='ref vnp' id='vnp532'>PTS Verse 532</a><a class='ref ms' id='ms18Sn_630'>Ms 18Sn_630</a>Yassassu lunāni bandhanāni,<a class='brnum' id='br23'></a><br>
Ajjhattaṃ bahiddhā ca saṅgamūlaṃ;<br>
Sabbasaṅgamūlabandhanā pamutto,<br>
Ājāniyo tādi pavuccate tathattā”ti.</p>
</blockquote>
<p><a class='ref sc' id='sc35'>SC 35</a><a class='ref ms' id='ms18Sn_631'>Ms 18Sn_631</a>Atha kho sabhiyo paribbājako … pe … bhagavantaṃ uttariṃ pañhaṃ apucchi—</p>
<blockquote class='gatha'>
<p><a class='ref sc' id='sc36'>SC 36</a><a class='ref vns' id='vns539'>SC Verse 539</a><a class='ref vnp' id='vnp533'>PTS Verse 533</a><a class='pts' id='pts99'></a><a class='ref ms' id='ms18Sn_632'>Ms 18Sn_632</a>“Kiṃpattinamāhu sottiyaṃ,<a class='brnum' id='br24'></a><br>
<span class='speaker'>(iti sabhiyo):</span><br>
Ariyaṃ kena kathañca caraṇavāti;<br>
Paribbājako kinti nāma hoti,<br>
Puṭṭho me bhagavā byākarohi”.</p>
<p><a class='ref sc' id='sc37'>SC 37</a><a class='ref vns' id='vns540'>SC Verse 540</a><a class='ref vnp' id='vnp534'>PTS Verse 534</a><a class='ref ms' id='ms18Sn_633'>Ms 18Sn_633</a>“Sutvā sabbadhammaṃ abhiññāya loke,<a class='brnum' id='br25'></a><br>
<span class='speaker'>(sabhiyāti bhagavā):</span><br>
Sāvajjānavajjaṃ yadatthi kiñci;<br>
Abhibhuṃ akathaṅkathiṃ vimuttaṃ,<br>
Anighaṃ sabbadhimāhu sottiyoti.</p>
<p><a class='ref sc' id='sc38'>SC 38</a><a class='ref vns' id='vns541'>SC Verse 541</a><a class='ref vnp' id='vnp535'>PTS Verse 535</a><a class='ref ms' id='ms18Sn_634'>Ms 18Sn_634</a>Chetvā āsavāni ālayāni,<a class='brnum' id='br26'></a><br>
Vidvā so na upeti gabbhaseyyaṃ;<br>
Saññaṃ tividhaṃ panujja paṅkaṃ,<br>
Kappaṃ neti tamāhu ariyoti.</p>
<p><a class='ref sc' id='sc39'>SC 39</a><a class='ref vns' id='vns542'>SC Verse 542</a><a class='ref vnp' id='vnp536'>PTS Verse 536</a><a class='ref ms' id='ms18Sn_635'>Ms 18Sn_635</a>Yo idha caraṇesu pattipatto,<a class='brnum' id='br27'></a><br>
Kusalo sabbadā <span class='var' id='note297' title='ajāni (bj, s1-3, pts1)'>ājānāti</span> dhammaṃ;<br>
Sabbattha na sajjati <span class='var' id='note298' title='vimutto (bj, pts1)'>vimuttacitto</span>,<br>
Paṭighā yassa na santi caraṇavā so.</p>
<p><a class='ref sc' id='sc40'>SC 40</a><a class='ref vns' id='vns543'>SC Verse 543</a><a class='ref vnp' id='vnp537'>PTS Verse 537</a><a class='ref ms' id='ms18Sn_636'>Ms 18Sn_636</a>Dukkhavepakkaṃ yadatthi kammaṃ,<a class='brnum' id='br28'></a><br>
Uddhamadho <span class='var' id='note299' title='tiriyañcāpi (bj, s1-3, pts1)'>tiriyaṃ vāpi</span> majjhe;<br>
Paribbājayitvā pariññacārī,<br>
Māyaṃ mānamathopi lobhakodhaṃ;<br>
Pariyantamakāsi nāmarūpaṃ,<br>
Taṃ paribbājakamāhu pattipattan”ti.</p>
</blockquote>
<p><a class='ref sc' id='sc41'>SC 41</a><a class='pts' id='pts100'></a><a class='ref ms' id='ms18Sn_637'>Ms 18Sn_637</a>Atha kho sabhiyo paribbājako bhagavato bhāsitaṃ abhinanditvā anumoditvā attamano pamudito udaggo pītisomanassajāto uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā bhagavantaṃ sammukhā sāruppāhi gāthāhi abhitthavi:</p>
<blockquote class='gatha'>
<p><a class='ref sc' id='sc42'>SC 42</a><a class='ref vns' id='vns544'>SC Verse 544</a><a class='ref vnp' id='vnp538'>PTS Verse 538</a><a class='ref ms' id='ms18Sn_638'>Ms 18Sn_638</a>“Yāni ca tīṇi yāni ca saṭṭhi,<a class='brnum' id='br29'></a><br>
<span class='var' id='note300' title='samaṇappavādanissitāni (s1-3, mr)'>Samaṇappavādasitāni</span> bhūripañña;<br>
Saññakkharasaññanissitāni,<br>
Osaraṇāni vineyya oghatamagā.</p>
<p><a class='ref sc' id='sc43'>SC 43</a><a class='ref vns' id='vns545'>SC Verse 545</a><a class='ref vnp' id='vnp539'>PTS Verse 539</a><a class='ref ms' id='ms18Sn_639'>Ms 18Sn_639</a>Antagūsi <span class='var' id='note301' title='antagusi pāragu (bj) | pāragūsi (s1-3, mr)'>pāragū</span> dukkhassa,<a class='brnum' id='br30'></a><br>
Arahāsi sammāsambuddho khīṇāsavaṃ taṃ maññe;<br>
Jutimā mutimā pahūtapañño,<br>
Dukkhassantakara atāresi maṃ.</p>
<p><a class='ref sc' id='sc44'>SC 44</a><a class='ref vns' id='vns546'>SC Verse 546</a><a class='ref vnp' id='vnp540'>PTS Verse 540</a><a class='ref ms' id='ms18Sn_640'>Ms 18Sn_640</a>Yaṃ me kaṅkhitamaññāsi,<a class='brnum' id='br31'></a><br>
Vicikicchā maṃ tārayi namo te;<br>
Muni monapathesu pattipatta,<br>
Akhila ādiccabandhu soratosi.</p>
<p><a class='ref sc' id='sc45'>SC 45</a><a class='ref vns' id='vns547'>SC Verse 547</a><a class='ref vnp' id='vnp541'>PTS Verse 541</a><a class='pts' id='pts101'></a><a class='ref ms' id='ms18Sn_641'>Ms 18Sn_641</a>Yā me kaṅkhā pure āsi,<a class='brnum' id='br32'></a><br>
Taṃ me byākāsi cakkhumā;<br>
Addhā munīsi sambuddho,<br>
Natthi nīvaraṇā tava.</p>
<p><a class='ref sc' id='sc46'>SC 46</a><a class='ref vns' id='vns548'>SC Verse 548</a><a class='ref vnp' id='vnp542'>PTS Verse 542</a><a class='ref ms' id='ms18Sn_642'>Ms 18Sn_642</a>Upāyāsā ca te sabbe,<a class='brnum' id='br33'></a><br>
Viddhastā vinaḷīkatā;<br>
Sītibhūto damappatto,<br>
Dhitimā saccanikkamo.</p>
<p><a class='ref sc' id='sc47'>SC 47</a><a class='ref vns' id='vns549'>SC Verse 549</a><a class='ref vnp' id='vnp543'>PTS Verse 543</a><a class='ref ms' id='ms18Sn_643'>Ms 18Sn_643</a>Tassa te nāganāgassa,<a class='brnum' id='br34'></a><br>
Mahāvīrassa bhāsato;<br>
Sabbe devānumodanti,<br>
Ubho nāradapabbatā.</p>
<p><a class='ref sc' id='sc48'>SC 48</a><a class='ref vns' id='vns550'>SC Verse 550</a><a class='ref vnp' id='vnp544'>PTS Verse 544</a><a class='ref ms' id='ms18Sn_644'>Ms 18Sn_644</a>Namo te purisājañña,<a class='brnum' id='br35'></a><br>
Namo te purisuttama;<br>
Sadevakasmiṃ lokasmiṃ,<br>
Natthi te paṭipuggalo.</p>
<p><a class='ref sc' id='sc49'>SC 49</a><a class='ref vns' id='vns551'>SC Verse 551</a><a class='ref vnp' id='vnp545'>PTS Verse 545</a><a class='ref ms' id='ms18Sn_645'>Ms 18Sn_645</a>Tuvaṃ buddho tuvaṃ satthā,<a class='brnum' id='br36'></a><br>
Tuvaṃ mārābhibhū muni;<br>
Tuvaṃ anusaye chetvā,<br>
Tiṇṇo tāresi maṃ pajaṃ.</p>
<p><a class='ref sc' id='sc50'>SC 50</a><a class='ref vns' id='vns552'>SC Verse 552</a><a class='ref vnp' id='vnp546'>PTS Verse 546</a><a class='ref ms' id='ms18Sn_646'>Ms 18Sn_646</a>Upadhī te samatikkantā,<a class='brnum' id='br37'></a><br>
Āsavā te padālitā;<br>
Sīhosi anupādāno,<br>
Pahīnabhayabheravo.</p>
<p><a class='ref sc' id='sc51'>SC 51</a><a class='ref vns' id='vns553'>SC Verse 553</a><a class='ref vnp' id='vnp547'>PTS Verse 547</a><a class='ref ms' id='ms18Sn_647'>Ms 18Sn_647</a>Puṇḍarīkaṃ yathā vaggu,<a class='brnum' id='br38'></a><br>
Toye <span class='var' id='note302' title='toye na upalippati (bj) | toye na upalippati (pts1) | toyena na upalimpati (mr)'>na upalimpati</span>;<br>
Evaṃ puññe ca pāpe ca,<br>
Ubhaye tvaṃ na limpasi;<br>
Pāde vīra pasārehi,<br>
Sabhiyo vandati satthuno”ti.</p>
</blockquote>
<p><a class='ref sc' id='sc52'>SC 52</a><a class='pts' id='pts102'></a><a class='ref ms' id='ms18Sn_648'>Ms 18Sn_648</a>Atha kho sabhiyo paribbājako bhagavato pādesu sirasā nipatitvā bhagavantaṃ etadavoca: “abhikkantaṃ, bhante … pe … esāhaṃ bhagavantaṃ saraṇaṃ gacchāmi dhammañca bhikkhusaṅghañca; labheyyāhaṃ, bhante, bhagavato santike pabbajjaṃ, labheyyaṃ upasampadan”ti.</p>
<p><a class='ref sc' id='sc53'>SC 53</a><a class='ref ms' id='ms18Sn_649'>Ms 18Sn_649</a>“Yo kho, sabhiya, aññatitthiyapubbo imasmiṃ dhammavinaye ākaṅkhati pabbajjaṃ, ākaṅkhati upasampadaṃ, so cattāro māse parivasati; catunnaṃ māsānaṃ accayena āraddhacittā bhikkhū pabbājenti, upasampādenti bhikkhubhāvāya. Api ca mettha puggalavemattatā viditā”ti.</p>
<p><a class='ref sc' id='sc54'>SC 54</a><a class='ref ms' id='ms18Sn_650'>Ms 18Sn_650</a>“Sace, bhante, aññatitthiyapubbā imasmiṃ dhammavinaye ākaṅkhantā pabbajjaṃ, ākaṅkhantā upasampadaṃ cattāro māse parivasanti, catunnaṃ māsānaṃ accayena āraddhacittā bhikkhū pabbājenti, upasampādenti bhikkhubhāvāya, ahaṃ cattāri vassāni parivasissāmi; catunnaṃ vassānaṃ accayena āraddhacittā bhikkhū pabbājentu upasampādentu bhikkhubhāvāyā”ti. Alattha kho sabhiyo paribbājako bhagavato santike pabbajjaṃ alattha upasampadaṃ … pe … aññataro kho panāyasmā sabhiyo arahataṃ ahosīti.</p>
<p class='endsection'>Sabhiyasuttaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Mahāvagga</span><span class='hidden'>Sabhiyasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
