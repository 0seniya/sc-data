<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp3.2' lang='pli'>
<header>
<ul>
<li class='division'>Sutta Nipāta&#160;3.2</li>
</ul>
<h1>Padhānasutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns428' href='#vns428'>SC Verse 428</a><a class='ref vnp' id='vnp425' href='#vnp425'>PTS Verse 425</a><a class='ref ms' id='ms18Sn_493' href='#ms18Sn_493'>Ms 18Sn_493</a>“Taṃ maṃ padhānapahitattaṃ,<br>
nadiṃ nerañjaraṃ pati;<br>
Viparakkamma jhāyantaṃ,<br>
yogakkhemassa pattiyā.</p>
<p><a class='ref sc' id='sc2' href='#sc2'>SC 2</a><a class='ref vns' id='vns429' href='#vns429'>SC Verse 429</a><a class='ref vnp' id='vnp426' href='#vnp426'>PTS Verse 426</a><a class='ref ms' id='ms18Sn_494' href='#ms18Sn_494'>Ms 18Sn_494</a>Namucī karuṇaṃ vācaṃ,<br>
bhāsamāno upāgami;<br>
‘ Kiso tvamasi dubbaṇṇo,<br>
santike maraṇaṃ tava.</p>
<p><a class='ref sc' id='sc3' href='#sc3'>SC 3</a><a class='ref vns' id='vns430' href='#vns430'>SC Verse 430</a><a class='ref vnp' id='vnp427' href='#vnp427'>PTS Verse 427</a><a class='ref ms' id='ms18Sn_495' href='#ms18Sn_495'>Ms 18Sn_495</a>Sahassabhāgo maraṇassa,<br>
ekaṃso tava jīvitaṃ;<br>
Jīva bho jīvitaṃ seyyo,<br>
jīvaṃ puññāni kāhasi.</p>
<p><a class='ref sc' id='sc4' href='#sc4'>SC 4</a><a class='ref vns' id='vns431' href='#vns431'>SC Verse 431</a><a class='ref vnp' id='vnp428' href='#vnp428'>PTS Verse 428</a><a class='ref pts-vp-pli' id='pts-vp-pli75' href='#pts-vp-pli75'>PTS vp Pali 75</a><a class='ref ms' id='ms18Sn_496' href='#ms18Sn_496'>Ms 18Sn_496</a>Carato ca te brahmacariyaṃ,<br>
Aggihuttañca jūhato;<br>
Pahūtaṃ cīyate puññaṃ,<br>
Kiṃ padhānena kāhasi.</p>
<p><a class='ref sc' id='sc5' href='#sc5'>SC 5</a><a class='ref vns' id='vns432' href='#vns432'>SC Verse 432</a><a class='ref vnp' id='vnp429' href='#vnp429'>PTS Verse 429</a><a class='ref ms' id='ms18Sn_497' href='#ms18Sn_497'>Ms 18Sn_497</a>Duggo maggo padhānāya,<br>
dukkaro durabhisambhavo’”;<br>
Imā gāthā bhaṇaṃ māro,<br>
aṭṭhā buddhassa santike.</p>
<p><a class='ref sc' id='sc6' href='#sc6'>SC 6</a><a class='ref vns' id='vns433' href='#vns433'>SC Verse 433</a><a class='ref vnp' id='vnp430' href='#vnp430'>PTS Verse 430</a><a class='ref ms' id='ms18Sn_498' href='#ms18Sn_498'>Ms 18Sn_498</a>Taṃ tathāvādinaṃ māraṃ,<br>
bhagavā etadabravi;<br>
“ Pamattabandhu pāpima,<br>
<span class='var' id='note244' title='senatthena (?) | attano atthena (aṭṭha.)' href='#note244' title='senatthena (?) | attano atthena (aṭṭha.)'>yenatthena</span> idhāgato.</p>
<p><a class='ref sc' id='sc7' href='#sc7'>SC 7</a><a class='ref vns' id='vns434' href='#vns434'>SC Verse 434</a><a class='ref vnp' id='vnp431' href='#vnp431'>PTS Verse 431</a><a class='ref ms' id='ms18Sn_499' href='#ms18Sn_499'>Ms 18Sn_499</a><span class='var' id='note245' title='aṇumattenapi (bj, pts1)' href='#note245' title='aṇumattenapi (bj, pts1)'>Aṇumattopi</span> puññena,<br>
Attho mayhaṃ na vijjati;<br>
Yesañca attho puññena,<br>
Te māro vattumarahati.</p>
<p><a class='ref sc' id='sc8' href='#sc8'>SC 8</a><a class='ref vns' id='vns435' href='#vns435'>SC Verse 435</a><a class='ref vnp' id='vnp432' href='#vnp432'>PTS Verse 432</a><a class='ref ms' id='ms18Sn_500' href='#ms18Sn_500'>Ms 18Sn_500</a>Atthi saddhā <span class='var' id='note246' title='tapo (s1-3, mr) | tato (pts1)' href='#note246' title='tapo (s1-3, mr) | tato (pts1)'>tathā</span> viriyaṃ,<br>
paññā ca mama vijjati;<br>
Evaṃ maṃ pahitattampi,<br>
kiṃ jīvamanupucchasi.</p>
<p><a class='ref sc' id='sc9' href='#sc9'>SC 9</a><a class='ref vns' id='vns436' href='#vns436'>SC Verse 436</a><a class='ref vnp' id='vnp433' href='#vnp433'>PTS Verse 433</a><a class='ref ms' id='ms18Sn_501' href='#ms18Sn_501'>Ms 18Sn_501</a>Nadīnamapi sotāni,<br>
ayaṃ vāto visosaye;<br>
Kiñca me pahitattassa,<br>
lohitaṃ nupasussaye.</p>
<p><a class='ref sc' id='sc10' href='#sc10'>SC 10</a><a class='ref vns' id='vns437' href='#vns437'>SC Verse 437</a><a class='ref vnp' id='vnp434' href='#vnp434'>PTS Verse 434</a><a class='ref ms' id='ms18Sn_502' href='#ms18Sn_502'>Ms 18Sn_502</a>Lohite sussamānamhi,<a class='brnum' id='br10' href='#br10'></a><br>
Pittaṃ semhañca sussati;<br>
Maṃsesu khīyamānesu,<br>
Bhiyyo cittaṃ pasīdati;<br>
Bhiyyo sati ca paññā ca,<br>
Samādhi mama tiṭṭhati.</p>
<p><a class='ref sc' id='sc11' href='#sc11'>SC 11</a><a class='ref vns' id='vns438' href='#vns438'>SC Verse 438</a><a class='ref vnp' id='vnp435' href='#vnp435'>PTS Verse 435</a><a class='ref ms' id='ms18Sn_503' href='#ms18Sn_503'>Ms 18Sn_503</a>Tassa mevaṃ viharato,<a class='brnum' id='br11' href='#br11'></a><br>
Pattassuttamavedanaṃ;<br>
<span class='var' id='note247' title='kāme (bj, s1-3)' href='#note247' title='kāme (bj, s1-3)'>Kāmesu</span> nāpekkhate cittaṃ,<br>
Passa sattassa suddhataṃ.</p>
<p><a class='ref sc' id='sc12' href='#sc12'>SC 12</a><a class='ref vns' id='vns439' href='#vns439'>SC Verse 439</a><a class='ref vnp' id='vnp436' href='#vnp436'>PTS Verse 436</a><a class='ref pts-vp-pli' id='pts-vp-pli76' href='#pts-vp-pli76'>PTS vp Pali 76</a><a class='ref ms' id='ms18Sn_504' href='#ms18Sn_504'>Ms 18Sn_504</a>Kāmā te paṭhamā senā,<a class='brnum' id='br12' href='#br12'></a><br>
Dutiyā arati vuccati;<br>
Tatiyā khuppipāsā te,<br>
Catutthī taṇhā pavuccati.</p>
<p><a class='ref sc' id='sc13' href='#sc13'>SC 13</a><a class='ref vns' id='vns440' href='#vns440'>SC Verse 440</a><a class='ref vnp' id='vnp437' href='#vnp437'>PTS Verse 437</a><a class='ref ms' id='ms18Sn_505' href='#ms18Sn_505'>Ms 18Sn_505</a><span class='var' id='note249' title='pañcamī (bj, pts1)'>Pañcamaṃ</span> thinamiddhaṃ te,<a class='brnum' id='br13' href='#note249' title='pañcamī (bj, pts1)'>Pañcamaṃ</span> thinamiddhaṃ te,<a class='brnum' id='br13'></a><br>
Chaṭṭhā bhīrū pavuccati;<br>
Sattamī vicikicchā te,<br>
Makkho thambho te aṭṭhamo.</p>
<p><a class='ref sc' id='sc14' href='#sc14'>SC 14</a><a class='ref vns' id='vns441' href='#vns441'>SC Verse 441</a><a class='ref vnp' id='vnp438' href='#vnp438'>PTS Verse 438</a><a class='ref ms' id='ms18Sn_506' href='#ms18Sn_506'>Ms 18Sn_506</a>Lābho siloko sakkāro,<a class='brnum' id='br14' href='#br14'></a><br>
Micchāladdho ca yo yaso;<br>
Yo cattānaṃ samukkaṃse,<br>
Pare ca avajānati.</p>
<p><a class='ref sc' id='sc15' href='#sc15'>SC 15</a><a class='ref vns' id='vns442' href='#vns442'>SC Verse 442</a><a class='ref vnp' id='vnp439' href='#vnp439'>PTS Verse 439</a><a class='ref ms' id='ms18Sn_507' href='#ms18Sn_507'>Ms 18Sn_507</a>Esā namuci te senā,<a class='brnum' id='br15' href='#br15'></a><br>
Kaṇhassābhippahārinī;<br>
Na naṃ asūro jināti,<br>
Jetvā ca labhate sukhaṃ.</p>
<p><a class='ref sc' id='sc16' href='#sc16'>SC 16</a><a class='ref vns' id='vns443' href='#vns443'>SC Verse 443</a><a class='ref vnp' id='vnp440' href='#vnp440'>PTS Verse 440</a><a class='ref ms' id='ms18Sn_508' href='#ms18Sn_508'>Ms 18Sn_508</a>Esa muñjaṃ parihare,<a class='brnum' id='br16' href='#br16'></a><br>
Dhiratthu <span class='var' id='note250' title='idha (pts1, mr)' href='#note250' title='idha (pts1, mr)'>mama</span> jīvitaṃ;<br>
Saṅgāme me mataṃ seyyo,<br>
Yañce jīve parājito.</p>
<p><a class='ref sc' id='sc17' href='#sc17'>SC 17</a><a class='ref vns' id='vns444' href='#vns444'>SC Verse 444</a><a class='ref vnp' id='vnp441' href='#vnp441'>PTS Verse 441</a><a class='ref ms' id='ms18Sn_509' href='#ms18Sn_509'>Ms 18Sn_509</a>Pagāḷhettha na dissanti,<a class='brnum' id='br17' href='#br17'></a><br>
Eke samaṇabrāhmaṇā;<br>
Tañca maggaṃ na jānanti,<br>
Yena gacchanti subbatā.</p>
<p><a class='ref sc' id='sc18' href='#sc18'>SC 18</a><a class='ref vns' id='vns445' href='#vns445'>SC Verse 445</a><a class='ref vnp' id='vnp442' href='#vnp442'>PTS Verse 442</a><a class='ref ms' id='ms18Sn_510' href='#ms18Sn_510'>Ms 18Sn_510</a>Samantā dhajiniṃ disvā,<a class='brnum' id='br18' href='#br18'></a><br>
Yuttaṃ māraṃ savāhanaṃ;<br>
Yuddhāya paccuggacchāmi,<br>
Mā maṃ ṭhānā acāvayi.</p>
<p><a class='ref sc' id='sc19' href='#sc19'>SC 19</a><a class='ref vns' id='vns446' href='#vns446'>SC Verse 446</a><a class='ref vnp' id='vnp443' href='#vnp443'>PTS Verse 443</a><a class='ref pts-vp-pli' id='pts-vp-pli77' href='#pts-vp-pli77'>PTS vp Pali 77</a><a class='ref ms' id='ms18Sn_511' href='#ms18Sn_511'>Ms 18Sn_511</a>Yaṃ te taṃ nappasahati,<a class='brnum' id='br19' href='#br19'></a><br>
Senaṃ loko sadevako;<br>
Taṃ te paññāya <span class='var' id='note251' title='gacchāmi (bj, pts1) | vecchāmi (s1-3) | vajjhāmi (mr)' href='#note251' title='gacchāmi (bj, pts1) | vecchāmi (s1-3) | vajjhāmi (mr)'>bhecchāmi</span>,<br>
Āmaṃ <span class='var' id='note252' title='pakkaṃva amhanā (s1-3, mr) | pattaṃ va amhanā (pts1)' href='#note252' title='pakkaṃva amhanā (s1-3, mr) | pattaṃ va amhanā (pts1)'>pattaṃva asmanā</span>.</p>
<p><a class='ref sc' id='sc20' href='#sc20'>SC 20</a><a class='ref vns' id='vns447' href='#vns447'>SC Verse 447</a><a class='ref vnp' id='vnp444' href='#vnp444'>PTS Verse 444</a><a class='ref ms' id='ms18Sn_512' href='#ms18Sn_512'>Ms 18Sn_512</a><span class='var' id='note253' title='vasiṃ karitvā (bahūsu)'>Vasīkaritvā</span> saṅkappaṃ,<a class='brnum' id='br20' href='#note253' title='vasiṃ karitvā (bahūsu)'>Vasīkaritvā</span> saṅkappaṃ,<a class='brnum' id='br20'></a><br>
Satiñca sūpatiṭṭhitaṃ;<br>
Raṭṭhā raṭṭhaṃ vicarissaṃ,<br>
Sāvake vinayaṃ puthū.</p>
<p><a class='ref sc' id='sc21' href='#sc21'>SC 21</a><a class='ref vns' id='vns448' href='#vns448'>SC Verse 448</a><a class='ref vnp' id='vnp445' href='#vnp445'>PTS Verse 445</a><a class='ref ms' id='ms18Sn_513' href='#ms18Sn_513'>Ms 18Sn_513</a>Te appamattā pahitattā,<a class='brnum' id='br21' href='#br21'></a><br>
Mama sāsanakārakā;<br>
<span class='var' id='note254' title='akāmā (mr)' href='#note254' title='akāmā (mr)'>Akāmassa</span> te gamissanti,<br>
Yattha gantvā na socare”.</p>
<p><a class='ref sc' id='sc22' href='#sc22'>SC 22</a><a class='ref vns' id='vns449' href='#vns449'>SC Verse 449</a><a class='ref vnp' id='vnp446' href='#vnp446'>PTS Verse 446</a><a class='ref ms' id='ms18Sn_514' href='#ms18Sn_514'>Ms 18Sn_514</a>“Satta vassāni bhagavantaṃ,<a class='brnum' id='br22' href='#br22'></a><br>
Anubandhiṃ padāpadaṃ;<br>
Otāraṃ nādhigacchissaṃ,<br>
Sambuddhassa satīmato.</p>
<p><a class='ref sc' id='sc23' href='#sc23'>SC 23</a><a class='ref vns' id='vns450' href='#vns450'>SC Verse 450</a><a class='ref vnp' id='vnp447' href='#vnp447'>PTS Verse 447</a><a class='ref ms' id='ms18Sn_515' href='#ms18Sn_515'>Ms 18Sn_515</a>Medavaṇṇaṃva pāsāṇaṃ,<a class='brnum' id='br23' href='#br23'></a><br>
Vāyaso anupariyagā;<br>
Apettha <span class='var' id='note255' title='mudu (bj, pts1)' href='#note255' title='mudu (bj, pts1)'>muduṃ</span> vindema,<br>
Api assādanā siyā.</p>
<p><a class='ref sc' id='sc24' href='#sc24'>SC 24</a><a class='ref vns' id='vns451' href='#vns451'>SC Verse 451</a><a class='ref vnp' id='vnp448' href='#vnp448'>PTS Verse 448</a><a class='ref ms' id='ms18Sn_516' href='#ms18Sn_516'>Ms 18Sn_516</a>Aladdhā tattha assādaṃ,<a class='brnum' id='br24' href='#br24'></a><br>
Vāyasetto apakkami;<br>
Kākova selamāsajja,<br>
Nibbijjāpema gotamaṃ”.</p>
<p><a class='ref sc' id='sc25' href='#sc25'>SC 25</a><a class='ref vns' id='vns452' href='#vns452'>SC Verse 452</a><a class='ref vnp' id='vnp449' href='#vnp449'>PTS Verse 449</a><a class='ref pts-vp-pli' id='pts-vp-pli78' href='#pts-vp-pli78'>PTS vp Pali 78</a><a class='ref ms' id='ms18Sn_517' href='#ms18Sn_517'>Ms 18Sn_517</a>Tassa sokaparetassa,<a class='brnum' id='br25' href='#br25'></a><br>
Vīṇā kacchā abhassatha;<br>
Tato so dummano yakkho,<br>
Tatthevantaradhāyathāti.</p>
</blockquote>
<p class='endsection'>Padhānasuttaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Mahāvagga</span><span class='hidden'>Padhānasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
