<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp3.9' lang='pli'>
<header>
<ul>
<li class='division'>Sutta Nipāta&#160;3.9</li>
</ul>
<h1>Vāseṭṭhasutta</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli115' href='#pts-vp-pli115'>PTS vp Pali 115</a><a class='ref ms' id='ms18Sn_716' href='#ms18Sn_716'>Ms 18Sn_716</a><span class='evam'>Evaṃ me sutaṃ—​</span> ekaṃ samayaṃ bhagavā icchānaṅgale viharati icchānaṅgalavanasaṇḍe. Tena khopana samayena sambahulā abhiññātā abhiññātā brāhmaṇamahāsālā icchānaṅgalepaṭivasanti, seyyathidaṃ— caṅkī brāhmaṇo, tārukkho brāhmaṇo, pokkharasātibrāhmaṇo, <span class='var' id='note332' title='jānussoni (bj) | jāṇusoṇi (mr)'>jāṇussoṇi</span> brāhmaṇo, todeyyo brāhmaṇo, aññe ca abhiññātā abhiññātā brāhmaṇamahāsālā. Atha kho vāseṭṭhabhāradvājānaṃ māṇavānaṃ jaṅghāvihāraṃ <span class='var' id='note333' title='anucaṅkamamānānaṃ anuvicaramānānaṃ (bj, pts1) | anucaṅkamānānaṃ anuvicaramānānaṃ (si)' href='#note332' title='jānussoni (bj) | jāṇusoṇi (mr)'>jāṇussoṇi</span> brāhmaṇo, todeyyo brāhmaṇo, aññe ca abhiññātā abhiññātā brāhmaṇamahāsālā. Atha kho vāseṭṭhabhāradvājānaṃ māṇavānaṃ jaṅghāvihāraṃ <span class='var' id='note333' title='anucaṅkamamānānaṃ anuvicaramānānaṃ (bj, pts1) | anucaṅkamānānaṃ anuvicaramānānaṃ (si)'>anucaṅkamantānaṃ anuvicarantānaṃ</span> ayamantarākathā udapādi: “kathaṃ, bho, brāhmaṇo hotī”ti?</p>
<p><a class='ref sc' id='sc2' href='#sc2'>SC 2</a><a class='ref ms' id='ms18Sn_717' href='#ms18Sn_717'>Ms 18Sn_717</a>Bhāradvājo māṇavo evamāha: “yato kho, bho, ubhato sujāto hoti mātito ca pitito ca saṃsuddhagahaṇiko yāva sattamā pitāmahayugā akkhitto anupakkuṭṭho jātivādena, ettāvatā kho bho brāhmaṇo hotī”ti.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli116' href='#pts-vp-pli116'>PTS vp Pali 116</a><a class='ref ms' id='ms18Sn_718' href='#ms18Sn_718'>Ms 18Sn_718</a>Vāseṭṭho māṇavo evamāha: “yato kho, bho, sīlavā ca hoti <span class='var' id='note334' title='vattasampanno (bj, s1-3 ^mn98#1 [Vāseṭṭhasutta])' href='#note334' title='vattasampanno (bj, s1-3 ^mn98#1 [Vāseṭṭhasutta])'>vatasampanno</span> ca, ettāvatā kho, bho, brāhmaṇo hotī”ti. Neva kho asakkhi bhāradvājo māṇavo vāseṭṭhaṃ māṇavaṃ saññāpetuṃ, na pana asakkhi vāseṭṭho māṇavo bhāradvājaṃ māṇavaṃ saññāpetuṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms18Sn_719' href='#ms18Sn_719'>Ms 18Sn_719</a>Atha kho vāseṭṭho māṇavo bhāradvājaṃ māṇavaṃ āmantesi: “<span class='var' id='note335' title='ayaṃ bho (bj, s1-3, mr) | ayaṃ kho (pts1)' href='#note335' title='ayaṃ bho (bj, s1-3, mr) | ayaṃ kho (pts1)'>ayaṃ kho, bho</span> bhāradvāja, samaṇo gotamo sakyaputto sakyakulā pabbajito icchānaṅgale viharati icchānaṅgalavanasaṇḍe; taṃ kho pana bhavantaṃ gotamaṃ evaṃ kalyāṇo kittisaddo abbhuggato: ‘itipi … pe … buddho bhagavā’ti. Āyāma, bho bhāradvāja, yena samaṇo gotamo tenupasaṅkamissāma; upasaṅkamitvā samaṇaṃ gotamaṃ etamatthaṃ pucchissāma. Yathā no samaṇo gotamo byākarissati tathā naṃ dhāressāmā”ti. “Evaṃ, bho”ti kho bhāradvājo māṇavo vāseṭṭhassa māṇavassa paccassosi.</p>
<p><a class='ref sc' id='sc5' href='#sc5'>SC 5</a><a class='ref ms' id='ms18Sn_720' href='#ms18Sn_720'>Ms 18Sn_720</a>Atha kho vāseṭṭhabhāradvājā māṇavā yena bhagavā tenupasaṅkamiṃsu; upasaṅkamitvā bhagavatā saddhiṃ sammodiṃsu. Sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu. Ekamantaṃ nisinno kho vāseṭṭho māṇavo bhagavantaṃ gāthāhi ajjhabhāsi:</p>
<blockquote class='gatha'>
<p><a class='ref sc' id='sc6' href='#sc6'>SC 6</a><a class='ref vns' id='vns600' href='#vns600'>SC Verse 600</a><a class='ref vnp' id='vnp594' href='#vnp594'>PTS Verse 594</a><a class='ref ms' id='ms18Sn_721' href='#ms18Sn_721'>Ms 18Sn_721</a>“Anuññātapaṭiññātā,<br>
tevijjā mayamasmubho;<br>
Ahaṃ pokkharasātissa,<br>
tārukkhassāyaṃ māṇavo.</p>
<p><a class='ref sc' id='sc7' href='#sc7'>SC 7</a><a class='ref vns' id='vns601' href='#vns601'>SC Verse 601</a><a class='ref vnp' id='vnp595' href='#vnp595'>PTS Verse 595</a><a class='ref ms' id='ms18Sn_722' href='#ms18Sn_722'>Ms 18Sn_722</a>Tevijjānaṃ yadakkhātaṃ,<a class='brnum' id='br2' href='#br2'></a><br>
Tatra kevalinosmase;<br>
Padakasma veyyākaraṇā,<br>
Jappe ācariyasādisā.</p>
<p><a class='ref sc' id='sc8' href='#sc8'>SC 8</a><a class='ref vns' id='vns602' href='#vns602'>SC Verse 602</a><a class='ref vnp' id='vnp596' href='#vnp596'>PTS Verse 596</a><a class='ref pts-vp-pli' id='pts-vp-pli117' href='#pts-vp-pli117'>PTS vp Pali 117</a><a class='ref ms' id='ms18Sn_723' href='#ms18Sn_723'>Ms 18Sn_723</a>Tesaṃ no jātivādasmiṃ,<a class='brnum' id='br3' href='#br3'></a><br>
vivādo atthi gotama;<br>
Jātiyā brāhmaṇo hoti,<br>
bhāradvājo iti bhāsati;<br>
Ahañca <span class='var' id='note336' title='kammanā (bj, pts1)' href='#note336' title='kammanā (bj, pts1)'>kammunā</span> brūmi,<br>
evaṃ jānāhi cakkhuma.</p>
<p><a class='ref sc' id='sc9' href='#sc9'>SC 9</a><a class='ref vns' id='vns603' href='#vns603'>SC Verse 603</a><a class='ref vnp' id='vnp597' href='#vnp597'>PTS Verse 597</a><a class='ref ms' id='ms18Sn_724' href='#ms18Sn_724'>Ms 18Sn_724</a>Te na sakkoma saññāpetuṃ,<a class='brnum' id='br4' href='#br4'></a><br>
aññamaññaṃ mayaṃ ubho;<br>
<span class='var' id='note337' title='bhagavantaṃ (bj, mr)' href='#note337' title='bhagavantaṃ (bj, mr)'>Bhavantaṃ</span> puṭṭhumāgamhā,<br>
sambuddhaṃ iti vissutaṃ.</p>
<p><a class='ref sc' id='sc10' href='#sc10'>SC 10</a><a class='ref vns' id='vns604' href='#vns604'>SC Verse 604</a><a class='ref vnp' id='vnp598' href='#vnp598'>PTS Verse 598</a><a class='ref ms' id='ms18Sn_725' href='#ms18Sn_725'>Ms 18Sn_725</a>Candaṃ yathā khayātītaṃ,<a class='brnum' id='br5' href='#br5'></a><br>
pecca pañjalikā janā;<br>
Vandamānā namassanti,<br>
evaṃ lokasmi gotamaṃ.</p>
<p><a class='ref sc' id='sc11' href='#sc11'>SC 11</a><a class='ref vns' id='vns605' href='#vns605'>SC Verse 605</a><a class='ref vnp' id='vnp599' href='#vnp599'>PTS Verse 599</a><a class='ref ms' id='ms18Sn_726' href='#ms18Sn_726'>Ms 18Sn_726</a>Cakkhuṃ loke samuppannaṃ,<a class='brnum' id='br6' href='#br6'></a><br>
mayaṃ pucchāma gotamaṃ;<br>
Jātiyā brāhmaṇo hoti,<br>
udāhu bhavati kammunā;<br>
Ajānataṃ no pabrūhi,<br>
yathā jānemu brāhmaṇaṃ”.</p>
<p><a class='ref sc' id='sc12' href='#sc12'>SC 12</a><a class='ref vns' id='vns606' href='#vns606'>SC Verse 606</a><a class='ref vnp' id='vnp600' href='#vnp600'>PTS Verse 600</a><a class='ref ms' id='ms18Sn_727' href='#ms18Sn_727'>Ms 18Sn_727</a>“Tesaṃ vo ahaṃ byakkhissaṃ,<a class='brnum' id='br7' href='#br7'></a><br>
<span class='speaker'>(vāseṭṭhāti bhagavā):</span><br>
Anupubbaṃ yathātathaṃ;<br>
Jātivibhaṅgaṃ pāṇānaṃ,<br>
Aññamaññā hi jātiyo.</p>
<p><a class='ref sc' id='sc13' href='#sc13'>SC 13</a><a class='ref vns' id='vns607' href='#vns607'>SC Verse 607</a><a class='ref vnp' id='vnp601' href='#vnp601'>PTS Verse 601</a><a class='ref ms' id='ms18Sn_728' href='#ms18Sn_728'>Ms 18Sn_728</a>Tiṇarukkhepi jānātha,<a class='brnum' id='br8' href='#br8'></a><br>
na cāpi paṭijānare;<br>
Liṅgaṃ jātimayaṃ tesaṃ,<br>
aññamaññā hi jātiyo.</p>
<p><a class='ref sc' id='sc14' href='#sc14'>SC 14</a><a class='ref vns' id='vns608' href='#vns608'>SC Verse 608</a><a class='ref vnp' id='vnp602' href='#vnp602'>PTS Verse 602</a><a class='ref pts-vp-pli' id='pts-vp-pli118' href='#pts-vp-pli118'>PTS vp Pali 118</a><a class='ref ms' id='ms18Sn_729' href='#ms18Sn_729'>Ms 18Sn_729</a>Tato kīṭe paṭaṅge ca,<a class='brnum' id='br9' href='#br9'></a><br>
yāva kunthakipillike;<br>
Liṅgaṃ jātimayaṃ tesaṃ,<br>
aññamaññā hi jātiyo.</p>
<p><a class='ref sc' id='sc15' href='#sc15'>SC 15</a><a class='ref vns' id='vns609' href='#vns609'>SC Verse 609</a><a class='ref vnp' id='vnp603' href='#vnp603'>PTS Verse 603</a><a class='ref ms' id='ms18Sn_730' href='#ms18Sn_730'>Ms 18Sn_730</a>Catuppadepi jānātha,<a class='brnum' id='br10' href='#br10'></a><br>
Khuddake ca mahallake;<br>
Liṅgaṃ jātimayaṃ tesaṃ,<br>
Aññamaññā hi jātiyo.</p>
<p><a class='ref sc' id='sc16' href='#sc16'>SC 16</a><a class='ref vns' id='vns610' href='#vns610'>SC Verse 610</a><a class='ref vnp' id='vnp604' href='#vnp604'>PTS Verse 604</a><a class='ref ms' id='ms18Sn_731' href='#ms18Sn_731'>Ms 18Sn_731</a>Pādūdarepi jānātha,<a class='brnum' id='br11' href='#br11'></a><br>
Urage dīghapiṭṭhike;<br>
Liṅgaṃ jātimayaṃ tesaṃ,<br>
Aññamaññā hi jātiyo.</p>
<p><a class='ref sc' id='sc17' href='#sc17'>SC 17</a><a class='ref vns' id='vns611' href='#vns611'>SC Verse 611</a><a class='ref vnp' id='vnp605' href='#vnp605'>PTS Verse 605</a><a class='ref ms' id='ms18Sn_732' href='#ms18Sn_732'>Ms 18Sn_732</a>Tato macchepi jānātha,<a class='brnum' id='br12' href='#br12'></a><br>
Odake vārigocare;<br>
Liṅgaṃ jātimayaṃ tesaṃ,<br>
Aññamaññā hi jātiyo.</p>
<p><a class='ref sc' id='sc18' href='#sc18'>SC 18</a><a class='ref vns' id='vns612' href='#vns612'>SC Verse 612</a><a class='ref vnp' id='vnp606' href='#vnp606'>PTS Verse 606</a><a class='ref ms' id='ms18Sn_733' href='#ms18Sn_733'>Ms 18Sn_733</a>Tato pakkhīpi jānātha,<a class='brnum' id='br13' href='#br13'></a><br>
Pattayāne vihaṅgame;<br>
Liṅgaṃ jātimayaṃ tesaṃ,<br>
Aññamaññā hi jātiyo.</p>
<p><a class='ref sc' id='sc19' href='#sc19'>SC 19</a><a class='ref vns' id='vns613' href='#vns613'>SC Verse 613</a><a class='ref vnp' id='vnp607' href='#vnp607'>PTS Verse 607</a><a class='ref ms' id='ms18Sn_734' href='#ms18Sn_734'>Ms 18Sn_734</a>Yathā etāsu jātīsu,<a class='brnum' id='br14' href='#br14'></a><br>
Liṅgaṃ jātimayaṃ puthu;<br>
Evaṃ natthi manussesu,<br>
Liṅgaṃ jātimayaṃ puthu.</p>
<p><a class='ref sc' id='sc20' href='#sc20'>SC 20</a><a class='ref vns' id='vns614' href='#vns614'>SC Verse 614</a><a class='ref vnp' id='vnp608' href='#vnp608'>PTS Verse 608</a><a class='ref ms' id='ms18Sn_735' href='#ms18Sn_735'>Ms 18Sn_735</a>Na kesehi na sīsena,<a class='brnum' id='br15' href='#br15'></a><br>
Na kaṇṇehi na akkhibhi;<br>
Na mukhena na nāsāya,<br>
Na oṭṭhehi bhamūhi vā.</p>
<p><a class='ref sc' id='sc21' href='#sc21'>SC 21</a><a class='ref vns' id='vns615' href='#vns615'>SC Verse 615</a><a class='ref vnp' id='vnp609' href='#vnp609'>PTS Verse 609</a><a class='ref ms' id='ms18Sn_736' href='#ms18Sn_736'>Ms 18Sn_736</a>Na gīvāya na aṃsehi,<a class='brnum' id='br16' href='#br16'></a><br>
Na udarena na piṭṭhiyā;<br>
Na soṇiyā na urasā,<br>
<span class='var' id='note338' title='na sambādhā na methunā (s1-3, mr)' href='#note338' title='na sambādhā na methunā (s1-3, mr)'>Na sambādhe na methune</span>.</p>
<p><a class='ref sc' id='sc22' href='#sc22'>SC 22</a><a class='ref vns' id='vns616' href='#vns616'>SC Verse 616</a><a class='ref vnp' id='vnp610' href='#vnp610'>PTS Verse 610</a><a class='ref ms' id='ms18Sn_737' href='#ms18Sn_737'>Ms 18Sn_737</a>Na hatthehi na pādehi,<a class='brnum' id='br17' href='#br17'></a><br>
Nāṅgulīhi nakhehi vā;<br>
Na jaṅghāhi na ūrūhi,<br>
Na vaṇṇena sarena vā;<br>
Liṅgaṃ jātimayaṃ neva,<br>
Yathā aññāsu jātisu.</p>
<p><a class='ref sc' id='sc23' href='#sc23'>SC 23</a><a class='ref vns' id='vns617' href='#vns617'>SC Verse 617</a><a class='ref vnp' id='vnp611' href='#vnp611'>PTS Verse 611</a><a class='ref pts-vp-pli' id='pts-vp-pli119' href='#pts-vp-pli119'>PTS vp Pali 119</a><a class='ref ms' id='ms18Sn_738' href='#ms18Sn_738'>Ms 18Sn_738</a><span class='var' id='note339' title='paccattaṃ sasarīresu (s1-3, pts1)'>Paccattañca sarīresu</span>,<a class='brnum' id='br18' href='#note339' title='paccattaṃ sasarīresu (s1-3, pts1)'>Paccattañca sarīresu</span>,<a class='brnum' id='br18'></a><br>
Manussesvetaṃ na vijjati;<br>
Vokārañca manussesu,<br>
Samaññāya pavuccati.</p>
<p><a class='ref sc' id='sc24' href='#sc24'>SC 24</a><a class='ref vns' id='vns618' href='#vns618'>SC Verse 618</a><a class='ref vnp' id='vnp612' href='#vnp612'>PTS Verse 612</a><a class='ref ms' id='ms18Sn_739' href='#ms18Sn_739'>Ms 18Sn_739</a>Yo hi koci manussesu,<a class='brnum' id='br19' href='#br19'></a><br>
Gorakkhaṃ upajīvati;<br>
Evaṃ vāseṭṭha jānāhi,<br>
Kassako so na brāhmaṇo.</p>
<p><a class='ref sc' id='sc25' href='#sc25'>SC 25</a><a class='ref vns' id='vns619' href='#vns619'>SC Verse 619</a><a class='ref vnp' id='vnp613' href='#vnp613'>PTS Verse 613</a><a class='ref ms' id='ms18Sn_740' href='#ms18Sn_740'>Ms 18Sn_740</a>Yo hi koci manussesu,<a class='brnum' id='br20' href='#br20'></a><br>
Puthusippena jīvati;<br>
Evaṃ vāseṭṭha jānāhi,<br>
Sippiko so na brāhmaṇo.</p>
<p><a class='ref sc' id='sc26' href='#sc26'>SC 26</a><a class='ref vns' id='vns620' href='#vns620'>SC Verse 620</a><a class='ref vnp' id='vnp614' href='#vnp614'>PTS Verse 614</a><a class='ref ms' id='ms18Sn_741' href='#ms18Sn_741'>Ms 18Sn_741</a>Yo hi koci manussesu,<a class='brnum' id='br21' href='#br21'></a><br>
Vohāraṃ upajīvati;<br>
Evaṃ vāseṭṭha jānāhi,<br>
Vāṇijo so na brāhmaṇo.</p>
<p><a class='ref sc' id='sc27' href='#sc27'>SC 27</a><a class='ref vns' id='vns621' href='#vns621'>SC Verse 621</a><a class='ref vnp' id='vnp615' href='#vnp615'>PTS Verse 615</a><a class='ref ms' id='ms18Sn_742' href='#ms18Sn_742'>Ms 18Sn_742</a>Yo hi koci manussesu,<a class='brnum' id='br22' href='#br22'></a><br>
Parapessena jīvati;<br>
Evaṃ vāseṭṭha jānāhi,<br>
<span class='var' id='note340' title='pessako (mr)' href='#note340' title='pessako (mr)'>Pessiko</span> so na brāhmaṇo.</p>
<p><a class='ref sc' id='sc28' href='#sc28'>SC 28</a><a class='ref vns' id='vns622' href='#vns622'>SC Verse 622</a><a class='ref vnp' id='vnp616' href='#vnp616'>PTS Verse 616</a><a class='ref ms' id='ms18Sn_743' href='#ms18Sn_743'>Ms 18Sn_743</a>Yo hi koci manussesu,<a class='brnum' id='br23' href='#br23'></a><br>
Adinnaṃ upajīvati;<br>
Evaṃ vāseṭṭha jānāhi,<br>
Coro eso na brāhmaṇo.</p>
<p><a class='ref sc' id='sc29' href='#sc29'>SC 29</a><a class='ref vns' id='vns623' href='#vns623'>SC Verse 623</a><a class='ref vnp' id='vnp617' href='#vnp617'>PTS Verse 617</a><a class='ref ms' id='ms18Sn_744' href='#ms18Sn_744'>Ms 18Sn_744</a>Yo hi koci manussesu,<a class='brnum' id='br24' href='#br24'></a><br>
Issatthaṃ upajīvati;<br>
Evaṃ vāseṭṭha jānāhi,<br>
Yodhājīvo na brāhmaṇo.</p>
<p><a class='ref sc' id='sc30' href='#sc30'>SC 30</a><a class='ref vns' id='vns624' href='#vns624'>SC Verse 624</a><a class='ref vnp' id='vnp618' href='#vnp618'>PTS Verse 618</a><a class='ref ms' id='ms18Sn_745' href='#ms18Sn_745'>Ms 18Sn_745</a>Yo hi koci manussesu,<a class='brnum' id='br25' href='#br25'></a><br>
Porohiccena jīvati;<br>
Evaṃ vāseṭṭha jānāhi,<br>
Yājako eso na brāhmaṇo.</p>
<p><a class='ref sc' id='sc31' href='#sc31'>SC 31</a><a class='ref vns' id='vns625' href='#vns625'>SC Verse 625</a><a class='ref vnp' id='vnp619' href='#vnp619'>PTS Verse 619</a><a class='ref ms' id='ms18Sn_746' href='#ms18Sn_746'>Ms 18Sn_746</a>Yo hi koci manussesu,<a class='brnum' id='br26' href='#br26'></a><br>
Gāmaṃ raṭṭhañca bhuñjati;<br>
Evaṃ vāseṭṭha jānāhi,<br>
Rājā eso na brāhmaṇo.</p>
<p><a class='ref sc' id='sc32' href='#sc32'>SC 32</a><a class='ref vns' id='vns626' href='#vns626'>SC Verse 626</a><a class='ref vnp' id='vnp620' href='#vnp620'>PTS Verse 620</a><a class='ref ms' id='ms18Sn_747' href='#ms18Sn_747'>Ms 18Sn_747</a>Na cāhaṃ brāhmaṇaṃ brūmi,<a class='brnum' id='br27' href='#br27'></a><br>
Yonijaṃ mattisambhavaṃ;<br>
Bhovādi nāma so hoti,<br>
<span class='var' id='note342' title='sa ve (bj, s1-3, pts1)' href='#note342' title='sa ve (bj, s1-3, pts1)'>Sace</span> hoti sakiñcano;<br>
Akiñcanaṃ anādānaṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc33' href='#sc33'>SC 33</a><a class='ref vns' id='vns627' href='#vns627'>SC Verse 627</a><a class='ref vnp' id='vnp621' href='#vnp621'>PTS Verse 621</a><a class='ref ms' id='ms18Sn_748' href='#ms18Sn_748'>Ms 18Sn_748</a>Sabbasaṃyojanaṃ chetvā,<a class='brnum' id='br28' href='#br28'></a><br>
Yo ve na paritassati;<br>
Saṅgātigaṃ visaṃyuttaṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc34' href='#sc34'>SC 34</a><a class='ref vns' id='vns628' href='#vns628'>SC Verse 628</a><a class='ref vnp' id='vnp622' href='#vnp622'>PTS Verse 622</a><a class='ref pts-vp-pli' id='pts-vp-pli120' href='#pts-vp-pli120'>PTS vp Pali 120</a><a class='ref ms' id='ms18Sn_749' href='#ms18Sn_749'>Ms 18Sn_749</a>Chetvā naddhiṃ varattañca,<a class='brnum' id='br29' href='#br29'></a><br>
Sandānaṃ sahanukkamaṃ;<br>
Ukkhittapalighaṃ buddhaṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc35' href='#sc35'>SC 35</a><a class='ref vns' id='vns629' href='#vns629'>SC Verse 629</a><a class='ref vnp' id='vnp623' href='#vnp623'>PTS Verse 623</a><a class='ref ms' id='ms18Sn_750' href='#ms18Sn_750'>Ms 18Sn_750</a>Akkosaṃ vadhabandhañca,<a class='brnum' id='br30' href='#br30'></a><br>
Aduṭṭho yo titikkhati;<br>
Khantībalaṃ balānīkaṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc36' href='#sc36'>SC 36</a><a class='ref vns' id='vns630' href='#vns630'>SC Verse 630</a><a class='ref vnp' id='vnp624' href='#vnp624'>PTS Verse 624</a><a class='ref ms' id='ms18Sn_751' href='#ms18Sn_751'>Ms 18Sn_751</a>Akkodhanaṃ vatavantaṃ,<a class='brnum' id='br31' href='#br31'></a><br>
Sīlavantaṃ anussadaṃ;<br>
Dantaṃ antimasārīraṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc37' href='#sc37'>SC 37</a><a class='ref vns' id='vns631' href='#vns631'>SC Verse 631</a><a class='ref vnp' id='vnp625' href='#vnp625'>PTS Verse 625</a><a class='ref ms' id='ms18Sn_752' href='#ms18Sn_752'>Ms 18Sn_752</a>Vāri pokkharapatteva,<a class='brnum' id='br32' href='#br32'></a><br>
Āraggeriva sāsapo;<br>
Yo na limpati kāmesu,<br>
Tamahaṃ brūmi brāhmaṇaṃ.</p>
<p><a class='ref sc' id='sc38' href='#sc38'>SC 38</a><a class='ref vns' id='vns632' href='#vns632'>SC Verse 632</a><a class='ref vnp' id='vnp626' href='#vnp626'>PTS Verse 626</a><a class='ref ms' id='ms18Sn_753' href='#ms18Sn_753'>Ms 18Sn_753</a>Yo dukkhassa pajānāti,<a class='brnum' id='br33' href='#br33'></a><br>
Idheva khayamattano;<br>
Pannabhāraṃ visaṃyuttaṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc39' href='#sc39'>SC 39</a><a class='ref vns' id='vns633' href='#vns633'>SC Verse 633</a><a class='ref vnp' id='vnp627' href='#vnp627'>PTS Verse 627</a><a class='ref ms' id='ms18Sn_754' href='#ms18Sn_754'>Ms 18Sn_754</a>Gambhīrapaññaṃ medhāviṃ,<a class='brnum' id='br34' href='#br34'></a><br>
Maggāmaggassa kovidaṃ;<br>
Uttamatthamanuppattaṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc40' href='#sc40'>SC 40</a><a class='ref vns' id='vns634' href='#vns634'>SC Verse 634</a><a class='ref vnp' id='vnp628' href='#vnp628'>PTS Verse 628</a><a class='ref ms' id='ms18Sn_755' href='#ms18Sn_755'>Ms 18Sn_755</a>Asaṃsaṭṭhaṃ gahaṭṭhehi,<a class='brnum' id='br35' href='#br35'></a><br>
Anāgārehi cūbhayaṃ;<br>
Anokasārimappicchaṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc41' href='#sc41'>SC 41</a><a class='ref vns' id='vns635' href='#vns635'>SC Verse 635</a><a class='ref vnp' id='vnp629' href='#vnp629'>PTS Verse 629</a><a class='ref ms' id='ms18Sn_756' href='#ms18Sn_756'>Ms 18Sn_756</a>Nidhāya daṇḍaṃ bhūtesu,<a class='brnum' id='br36' href='#br36'></a><br>
Tasesu thāvaresu ca;<br>
Yo na hanti na ghāteti,<br>
Tamahaṃ brūmi brāhmaṇaṃ.</p>
<p><a class='ref sc' id='sc42' href='#sc42'>SC 42</a><a class='ref vns' id='vns636' href='#vns636'>SC Verse 636</a><a class='ref vnp' id='vnp630' href='#vnp630'>PTS Verse 630</a><a class='ref ms' id='ms18Sn_757' href='#ms18Sn_757'>Ms 18Sn_757</a>Aviruddhaṃ viruddhesu,<a class='brnum' id='br37' href='#br37'></a><br>
Attadaṇḍesu nibbutaṃ;<br>
Sādānesu anādānaṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc43' href='#sc43'>SC 43</a><a class='ref vns' id='vns637' href='#vns637'>SC Verse 637</a><a class='ref vnp' id='vnp631' href='#vnp631'>PTS Verse 631</a><a class='ref ms' id='ms18Sn_758' href='#ms18Sn_758'>Ms 18Sn_758</a>Yassa rāgo ca doso ca,<a class='brnum' id='br38' href='#br38'></a><br>
Māno makkho ca pātito;<br>
Sāsaporiva āraggā,<br>
Tamahaṃ brūmi brāhmaṇaṃ.</p>
<p><a class='ref sc' id='sc44' href='#sc44'>SC 44</a><a class='ref vns' id='vns638' href='#vns638'>SC Verse 638</a><a class='ref vnp' id='vnp632' href='#vnp632'>PTS Verse 632</a><a class='ref pts-vp-pli' id='pts-vp-pli121' href='#pts-vp-pli121'>PTS vp Pali 121</a><a class='ref ms' id='ms18Sn_759' href='#ms18Sn_759'>Ms 18Sn_759</a>Akakkasaṃ viññāpaniṃ,<a class='brnum' id='br39' href='#br39'></a><br>
Giraṃ saccamudīraye;<br>
Yāya nābhisaje kañci,<br>
Tamahaṃ brūmi brāhmaṇaṃ.</p>
<p><a class='ref sc' id='sc45' href='#sc45'>SC 45</a><a class='ref vns' id='vns639' href='#vns639'>SC Verse 639</a><a class='ref vnp' id='vnp633' href='#vnp633'>PTS Verse 633</a><a class='ref ms' id='ms18Sn_760' href='#ms18Sn_760'>Ms 18Sn_760</a>Yodha dīghaṃ va rassaṃ vā,<a class='brnum' id='br40' href='#br40'></a><br>
Aṇuṃ thūlaṃ subhāsubhaṃ;<br>
Loke adinnaṃ nādiyati,<br>
Tamahaṃ brūmi brāhmaṇaṃ.</p>
<p><a class='ref sc' id='sc46' href='#sc46'>SC 46</a><a class='ref vns' id='vns640' href='#vns640'>SC Verse 640</a><a class='ref vnp' id='vnp634' href='#vnp634'>PTS Verse 634</a><a class='ref ms' id='ms18Sn_761' href='#ms18Sn_761'>Ms 18Sn_761</a>Āsā yassa na vijjanti,<a class='brnum' id='br41' href='#br41'></a><br>
Asmiṃ loke paramhi ca;<br>
<span class='var' id='note344' title='nirāsasaṃ (bj) | nirāsayaṃ (s1-3, pts1) | nirāsakaṃ (?)' href='#note344' title='nirāsasaṃ (bj) | nirāsayaṃ (s1-3, pts1) | nirāsakaṃ (?)'>Nirāsāsaṃ</span> visaṃyuttaṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc47' href='#sc47'>SC 47</a><a class='ref vns' id='vns641' href='#vns641'>SC Verse 641</a><a class='ref vnp' id='vnp635' href='#vnp635'>PTS Verse 635</a><a class='ref ms' id='ms18Sn_762' href='#ms18Sn_762'>Ms 18Sn_762</a>Yassālayā na vijjanti,<a class='brnum' id='br42' href='#br42'></a><br>
Aññāya akathaṅkathī;<br>
Amatogadhamanuppattaṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc48' href='#sc48'>SC 48</a><a class='ref vns' id='vns642' href='#vns642'>SC Verse 642</a><a class='ref vnp' id='vnp636' href='#vnp636'>PTS Verse 636</a><a class='ref ms' id='ms18Sn_763' href='#ms18Sn_763'>Ms 18Sn_763</a>Yodha puññañca pāpañca,<a class='brnum' id='br43' href='#br43'></a><br>
Ubho saṅgamupaccagā;<br>
Asokaṃ virajaṃ suddhaṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc49' href='#sc49'>SC 49</a><a class='ref vns' id='vns643' href='#vns643'>SC Verse 643</a><a class='ref vnp' id='vnp637' href='#vnp637'>PTS Verse 637</a><a class='ref ms' id='ms18Sn_764' href='#ms18Sn_764'>Ms 18Sn_764</a>Candaṃva vimalaṃ suddhaṃ,<a class='brnum' id='br44' href='#br44'></a><br>
Vippasannamanāvilaṃ;<br>
Nandībhavaparikkhīṇaṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc50' href='#sc50'>SC 50</a><a class='ref vns' id='vns644' href='#vns644'>SC Verse 644</a><a class='ref vnp' id='vnp638' href='#vnp638'>PTS Verse 638</a><a class='ref ms' id='ms18Sn_765' href='#ms18Sn_765'>Ms 18Sn_765</a>Yomaṃ palipathaṃ duggaṃ,<a class='brnum' id='br45' href='#br45'></a><br>
Saṃsāraṃ mohamaccagā;<br>
Tiṇṇo pāraṅgato jhāyī,<br>
Anejo akathaṅkathī;<br>
Anupādāya nibbuto,<br>
Tamahaṃ brūmi brāhmaṇaṃ.</p>
<p><a class='ref sc' id='sc51' href='#sc51'>SC 51</a><a class='ref vns' id='vns645' href='#vns645'>SC Verse 645</a><a class='ref vnp' id='vnp639' href='#vnp639'>PTS Verse 639</a><a class='ref ms' id='ms18Sn_766' href='#ms18Sn_766'>Ms 18Sn_766</a>Yodha kāme pahantvāna,<a class='brnum' id='br46' href='#br46'></a><br>
Anāgāro paribbaje;<br>
Kāmabhavaparikkhīṇaṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc52' href='#sc52'>SC 52</a><a class='ref vns' id='vns646' href='#vns646'>SC Verse 646</a><a class='ref vnp' id='vnp640' href='#vnp640'>PTS Verse 640</a><a class='ref ms' id='ms18Sn_767' href='#ms18Sn_767'>Ms 18Sn_767</a>Yodha taṇhaṃ pahantvāna,<a class='brnum' id='br47' href='#br47'></a><br>
Anāgāro paribbaje;<br>
Taṇhābhavaparikkhīṇaṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc53' href='#sc53'>SC 53</a><a class='ref vns' id='vns647' href='#vns647'>SC Verse 647</a><a class='ref vnp' id='vnp641' href='#vnp641'>PTS Verse 641</a><a class='ref ms' id='ms18Sn_768' href='#ms18Sn_768'>Ms 18Sn_768</a>Hitvā mānusakaṃ yogaṃ,<a class='brnum' id='br48' href='#br48'></a><br>
Dibbaṃ yogaṃ upaccagā;<br>
Sabbayogavisaṃyuttaṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc54' href='#sc54'>SC 54</a><a class='ref vns' id='vns648' href='#vns648'>SC Verse 648</a><a class='ref vnp' id='vnp642' href='#vnp642'>PTS Verse 642</a><a class='ref ms' id='ms18Sn_769' href='#ms18Sn_769'>Ms 18Sn_769</a>Hitvā ratiñca aratiṃ,<a class='brnum' id='br49' href='#br49'></a><br>
Sītibhūtaṃ nirūpadhiṃ;<br>
Sabbalokābhibhuṃ vīraṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc55' href='#sc55'>SC 55</a><a class='ref vns' id='vns649' href='#vns649'>SC Verse 649</a><a class='ref vnp' id='vnp643' href='#vnp643'>PTS Verse 643</a><a class='ref pts-vp-pli' id='pts-vp-pli122' href='#pts-vp-pli122'>PTS vp Pali 122</a><a class='ref ms' id='ms18Sn_770' href='#ms18Sn_770'>Ms 18Sn_770</a>Cutiṃ yo <span class='var' id='note345' title='yo’veti (?)'>vedi</span> sattānaṃ,<a class='brnum' id='br50' href='#note345' title='yo’veti (?)'>vedi</span> sattānaṃ,<a class='brnum' id='br50'></a><br>
Upapattiñca sabbaso;<br>
Asattaṃ sugataṃ buddhaṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc56' href='#sc56'>SC 56</a><a class='ref vns' id='vns650' href='#vns650'>SC Verse 650</a><a class='ref vnp' id='vnp644' href='#vnp644'>PTS Verse 644</a><a class='ref ms' id='ms18Sn_771' href='#ms18Sn_771'>Ms 18Sn_771</a>Yassa gatiṃ na jānanti,<a class='brnum' id='br51' href='#br51'></a><br>
Devā gandhabbamānusā;<br>
Khīṇāsavaṃ arahantaṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc57' href='#sc57'>SC 57</a><a class='ref vns' id='vns651' href='#vns651'>SC Verse 651</a><a class='ref vnp' id='vnp645' href='#vnp645'>PTS Verse 645</a><a class='ref ms' id='ms18Sn_772' href='#ms18Sn_772'>Ms 18Sn_772</a>Yassa pure ca pacchā ca,<a class='brnum' id='br52' href='#br52'></a><br>
Majjhe ca natthi kiñcanaṃ;<br>
Akiñcanaṃ anādānaṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc58' href='#sc58'>SC 58</a><a class='ref vns' id='vns652' href='#vns652'>SC Verse 652</a><a class='ref vnp' id='vnp646' href='#vnp646'>PTS Verse 646</a><a class='ref ms' id='ms18Sn_773' href='#ms18Sn_773'>Ms 18Sn_773</a>Usabhaṃ pavaraṃ vīraṃ,<a class='brnum' id='br53' href='#br53'></a><br>
Mahesiṃ vijitāvinaṃ;<br>
Anejaṃ nhātakaṃ buddhaṃ,<br>
Tamahaṃ brūmi brāhmaṇaṃ.</p>
<p><a class='ref sc' id='sc59' href='#sc59'>SC 59</a><a class='ref vns' id='vns653' href='#vns653'>SC Verse 653</a><a class='ref vnp' id='vnp647' href='#vnp647'>PTS Verse 647</a><a class='ref ms' id='ms18Sn_774' href='#ms18Sn_774'>Ms 18Sn_774</a>Pubbenivāsaṃ yo <span class='var' id='note347' title='yo’veti (?)'>vedi</span>,<a class='brnum' id='br54' href='#note347' title='yo’veti (?)'>vedi</span>,<a class='brnum' id='br54'></a><br>
Saggāpāyañca passati;<br>
Atho jātikkhayaṃ patto,<br>
Tamahaṃ brūmi brāhmaṇaṃ.</p>
<p><a class='ref sc' id='sc60' href='#sc60'>SC 60</a><a class='ref vns' id='vns654' href='#vns654'>SC Verse 654</a><a class='ref vnp' id='vnp648' href='#vnp648'>PTS Verse 648</a><a class='ref ms' id='ms18Sn_775' href='#ms18Sn_775'>Ms 18Sn_775</a>Samaññā hesā lokasmiṃ,<a class='brnum' id='br55' href='#br55'></a><br>
Nāmagottaṃ pakappitaṃ;<br>
Sammuccā samudāgataṃ,<br>
Tattha tattha pakappitaṃ.</p>
<p><a class='ref sc' id='sc61' href='#sc61'>SC 61</a><a class='ref vns' id='vns655' href='#vns655'>SC Verse 655</a><a class='ref vnp' id='vnp649' href='#vnp649'>PTS Verse 649</a><a class='ref ms' id='ms18Sn_776' href='#ms18Sn_776'>Ms 18Sn_776</a>Dīgharattamanusayitaṃ,<a class='brnum' id='br56' href='#br56'></a><br>
Diṭṭhigatamajānataṃ;<br>
<span class='var' id='note349' title='ajānantā te (bj, c-a)' href='#note349' title='ajānantā te (bj, c-a)'>Ajānantā no</span> pabruvanti,<br>
Jātiyā hoti brāhmaṇo.</p>
<p><a class='ref sc' id='sc62' href='#sc62'>SC 62</a><a class='ref vns' id='vns656' href='#vns656'>SC Verse 656</a><a class='ref vnp' id='vnp650' href='#vnp650'>PTS Verse 650</a><a class='ref ms' id='ms18Sn_777' href='#ms18Sn_777'>Ms 18Sn_777</a>Na jaccā brāhmaṇo hoti,<a class='brnum' id='br57' href='#br57'></a><br>
Na jaccā hoti abrāhmaṇo;<br>
Kammunā brāhmaṇo hoti,<br>
Kammunā hoti abrāhmaṇo.</p>
<p><a class='ref sc' id='sc63' href='#sc63'>SC 63</a><a class='ref vns' id='vns657' href='#vns657'>SC Verse 657</a><a class='ref vnp' id='vnp651' href='#vnp651'>PTS Verse 651</a><a class='ref ms' id='ms18Sn_778' href='#ms18Sn_778'>Ms 18Sn_778</a>Kassako kammunā hoti,<a class='brnum' id='br58' href='#br58'></a><br>
Sippiko hoti kammunā;<br>
Vāṇijo kammunā hoti,<br>
Pessiko hoti kammunā.</p>
<p><a class='ref sc' id='sc64' href='#sc64'>SC 64</a><a class='ref vns' id='vns658' href='#vns658'>SC Verse 658</a><a class='ref vnp' id='vnp652' href='#vnp652'>PTS Verse 652</a><a class='ref ms' id='ms18Sn_779' href='#ms18Sn_779'>Ms 18Sn_779</a>Coropi kammunā hoti,<a class='brnum' id='br59' href='#br59'></a><br>
Yodhājīvopi kammunā;<br>
Yājako kammunā hoti,<br>
Rājāpi hoti kammunā.</p>
<p><a class='ref sc' id='sc65' href='#sc65'>SC 65</a><a class='ref vns' id='vns659' href='#vns659'>SC Verse 659</a><a class='ref vnp' id='vnp653' href='#vnp653'>PTS Verse 653</a><a class='ref pts-vp-pli' id='pts-vp-pli123' href='#pts-vp-pli123'>PTS vp Pali 123</a><a class='ref ms' id='ms18Sn_780' href='#ms18Sn_780'>Ms 18Sn_780</a>Evametaṃ yathābhūtaṃ,<a class='brnum' id='br60' href='#br60'></a><br>
Kammaṃ passanti paṇḍitā;<br>
Paṭiccasamuppādadassā,<br>
Kammavipākakovidā.</p>
<p><a class='ref sc' id='sc66' href='#sc66'>SC 66</a><a class='ref vns' id='vns660' href='#vns660'>SC Verse 660</a><a class='ref vnp' id='vnp654' href='#vnp654'>PTS Verse 654</a><a class='ref ms' id='ms18Sn_781' href='#ms18Sn_781'>Ms 18Sn_781</a>Kammunā vattati loko,<a class='brnum' id='br61' href='#br61'></a><br>
Kammunā vattati pajā;<br>
Kammanibandhanā sattā,<br>
Rathassāṇīva yāyato.</p>
<p><a class='ref sc' id='sc67' href='#sc67'>SC 67</a><a class='ref vns' id='vns661' href='#vns661'>SC Verse 661</a><a class='ref vnp' id='vnp655' href='#vnp655'>PTS Verse 655</a><a class='ref ms' id='ms18Sn_782' href='#ms18Sn_782'>Ms 18Sn_782</a>Tapena brahmacariyena,<a class='brnum' id='br62' href='#br62'></a><br>
Saṃyamena damena ca;<br>
Etena brāhmaṇo hoti,<br>
Etaṃ brāhmaṇamuttamaṃ.</p>
<p><a class='ref sc' id='sc68' href='#sc68'>SC 68</a><a class='ref vns' id='vns662' href='#vns662'>SC Verse 662</a><a class='ref vnp' id='vnp656' href='#vnp656'>PTS Verse 656</a><a class='ref ms' id='ms18Sn_783' href='#ms18Sn_783'>Ms 18Sn_783</a>Tīhi vijjāhi sampanno,<br>
santo khīṇapunabbhavo;<br>
Evaṃ vāseṭṭha jānāhi,<br>
brahmā sakko vijānatan”ti.</p>
</blockquote>
<p><a class='ref sc' id='sc69' href='#sc69'>SC 69</a><a class='ref ms' id='ms18Sn_784' href='#ms18Sn_784'>Ms 18Sn_784</a>Evaṃ vutte, vāseṭṭhabhāradvājā māṇavā bhagavantaṃ etadavocuṃ: “abhikkantaṃ, bho gotama … pe … upāsake no bhavaṃ gotamo dhāretu ajjatagge <span class='var' id='note351' title='pāṇupetaṃ (bj, mr)' href='#note351' title='pāṇupetaṃ (bj, mr)'>pāṇupete</span> saraṇaṃ gate”ti.</p>
<p class='endsection'>Vāseṭṭhasuttaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Mahāvagga</span><span class='hidden'>Vāseṭṭhasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
