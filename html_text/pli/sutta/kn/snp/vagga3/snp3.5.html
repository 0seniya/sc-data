<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp3.5' lang='pli'>
<header>
<ul>
<li class='division'><span class='var' id='note271' title='dhammikasuttaṃ (s1)' href='#note271' title='dhammikasuttaṃ (s1)'>Sutta Nipāta&#160;3.5</span></li>
</ul>
<h1>Māghasutta</h1>
</header>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 87</a><a class='ref ms' id='ms18Sn_568' href='#ms18Sn_568'>Ms 18Sn_568</a><span class='evam'>Evaṃ me sutaṃ—​</span> ekaṃ samayaṃ bhagavā rājagahe viharati gijjhakūṭe pabbate. Atha kho māgho māṇavo yena bhagavā tenupasaṅkami; upasaṅkamitvā bhagavatā saddhiṃ sammodi. Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho māgho māṇavo bhagavantaṃ etadavoca:</p>
<p><a class='ref sc' id='sc2' href='#sc2'>SC 2</a><a class='ref ms' id='ms18Sn_569' href='#ms18Sn_569'>Ms 18Sn_569</a>“Ahañhi, bho gotama, dāyako dānapati vadaññū yācayogo; dhammena bhoge pariyesāmi; dhammena bhoge pariyesitvā dhammaladdhehi bhogehi dhammādhigatehi ekassapi dadāmi dvinnampi tiṇṇampi catunnampi pañcannampi channampi sattannampi aṭṭhannampi navannampi dasannampi dadāmi, vīsāyapi tiṃsāyapi cattālīsāyapi paññāsāyapi dadāmi, satassapi dadāmi, bhiyyopi dadāmi. Kaccāhaṃ, bho gotama, evaṃ dadanto evaṃ yajanto bahuṃ puññaṃ pasavāmī”ti?</p>
<p><a class='ref sc' id='sc3' href='#sc3'>SC 3</a><a class='ref ms' id='ms18Sn_570' href='#ms18Sn_570'>Ms 18Sn_570</a>“Taggha tvaṃ, māṇava, evaṃ dadanto evaṃ yajanto bahuṃ puññaṃ pasavasi. Yo kho,māṇava, dāyako dānapati vadaññū yācayogo; dhammena bhoge pariyesati; dhammena bhoge pariyesitvā dhammaladdhehi bhogehi dhammādhigatehi ekassapi dadāti … pe …satassapi dadāti, bhiyyopi dadāti, bahuṃ so puññaṃ pasavatī”ti. Atha kho māgho māṇavo bhagavantaṃ gāthāya ajjhabhāsi—</p>
<blockquote class='gatha'>
<p><a class='ref sc' id='sc4' href='#sc4'>SC 4</a><a class='ref vns' id='vns492' href='#vns492'>SC Verse 492</a><a class='ref vnp' id='vnp487' href='#vnp487'>PTS Verse 487</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 88</a><a class='ref ms' id='ms18Sn_571' href='#ms18Sn_571'>Ms 18Sn_571</a>“Pucchāmahaṃ gotamaṃ vadaññuṃ,<br>
<span class='speaker'>(iti māgho māṇavo):</span><br>
Kāsāyavāsiṃ <span class='var' id='note272' title='agihaṃ (bj, pts1) | agehaṃ (mr)' href='#note272' title='agihaṃ (bj, pts1) | agehaṃ (mr)'>agahaṃ</span> carantaṃ;<br>
Yo yācayogo <span class='var' id='note273' title='dānapatī (bj, s1-3, pts1)' href='#note273' title='dānapatī (bj, s1-3, pts1)'>dānapati</span> gahaṭṭho,<br>
Puññatthiko yajati <span class='var' id='note274' title='puññapekho (bj, pts1, mr)' href='#note274' title='puññapekho (bj, pts1, mr)'>puññapekkho</span>;<br>
Dadaṃ paresaṃ idha annapānaṃ,<br>
Kathaṃ hutaṃ yajamānassa sujjhe”.</p>
<p><a class='ref sc' id='sc5' href='#sc5'>SC 5</a><a class='ref vns' id='vns493' href='#vns493'>SC Verse 493</a><a class='ref vnp' id='vnp488' href='#vnp488'>PTS Verse 488</a><a class='ref ms' id='ms18Sn_572' href='#ms18Sn_572'>Ms 18Sn_572</a>“Yo yācayogo dānapati gahaṭṭho,<a class='brnum' id='br2' href='#br2'></a><br>
<span class='speaker'>(māghāti bhagavā):</span><br>
Puññatthiko yajati puññapekkho;<br>
Dadaṃ paresaṃ idha annapānaṃ,<br>
Ārādhaye dakkhiṇeyyebhi tādi”.</p>
<p><a class='ref sc' id='sc6' href='#sc6'>SC 6</a><a class='ref vns' id='vns494' href='#vns494'>SC Verse 494</a><a class='ref vnp' id='vnp489' href='#vnp489'>PTS Verse 489</a><a class='ref ms' id='ms18Sn_573' href='#ms18Sn_573'>Ms 18Sn_573</a>“Yo yācayogo dānapati gahaṭṭho,<a class='brnum' id='br3' href='#br3'></a><br>
<span class='speaker'>(iti māgho māṇavo):</span><br>
Puññatthiko yajati puññapekkho;<br>
Dadaṃ paresaṃ idha annapānaṃ,<br>
Akkhāhi me bhagavā dakkhiṇeyye”.</p>
<p><a class='ref sc' id='sc7' href='#sc7'>SC 7</a><a class='ref vns' id='vns495' href='#vns495'>SC Verse 495</a><a class='ref vnp' id='vnp490' href='#vnp490'>PTS Verse 490</a><a class='ref ms' id='ms18Sn_574' href='#ms18Sn_574'>Ms 18Sn_574</a>“Ye ve <span class='var' id='note275' title='alaggā (s1-3)'>asattā</span> vicaranti loke,<a class='brnum' id='br4' href='#note275' title='alaggā (s1-3)'>asattā</span> vicaranti loke,<a class='brnum' id='br4'></a><br>
Akiñcanā kevalino yatattā;<br>
Kālena tesu habyaṃ pavecche,<br>
Yo brāhmaṇo puññapekkho yajetha.</p>
<p><a class='ref sc' id='sc8' href='#sc8'>SC 8</a><a class='ref vns' id='vns496' href='#vns496'>SC Verse 496</a><a class='ref vnp' id='vnp491' href='#vnp491'>PTS Verse 491</a><a class='ref ms' id='ms18Sn_575' href='#ms18Sn_575'>Ms 18Sn_575</a>Ye sabbasaṃyojanabandhanacchidā,<a class='brnum' id='br5' href='#br5'></a><br>
Dantā vimuttā anīghā nirāsā;<br>
Kālena tesu habyaṃ pavecche,<br>
Yo brāhmaṇo puññapekkho yajetha.</p>
<p><a class='ref sc' id='sc9' href='#sc9'>SC 9</a><a class='ref vns' id='vns497' href='#vns497'>SC Verse 497</a><a class='ref vnp' id='vnp492' href='#vnp492'>PTS Verse 492</a><a class='ref ms' id='ms18Sn_576' href='#ms18Sn_576'>Ms 18Sn_576</a>Ye sabbasaṃyojanavippamuttā,<a class='brnum' id='br6' href='#br6'></a><br>
Dantā vimuttā anīghā nirāsā;<br>
Kālena tesu habyaṃ pavecche,<br>
Yo brāhmaṇo puññapekkho yajetha.</p>
<p><a class='ref sc' id='sc10' href='#sc10'>SC 10</a><a class='ref vns' id='vns498' href='#vns498'>SC Verse 498</a><a class='ref vnp' id='vnp493' href='#vnp493'>PTS Verse 493</a><a class='ref ms' id='ms18Sn_577' href='#ms18Sn_577'>Ms 18Sn_577</a>Rāgañca dosañca pahāya mohaṃ,<a class='brnum' id='br7' href='#br7'></a><br>
Khīṇāsavā vūsitabrahmacariyā;<br>
Kālena tesu habyaṃ pavecche,<br>
Yo brāhmaṇo puññapekkho yajetha.</p>
<p><a class='ref sc' id='sc11' href='#sc11'>SC 11</a><a class='ref vns' id='vns499' href='#vns499'>SC Verse 499</a><a class='ref vnp' id='vnp494' href='#vnp494'>PTS Verse 494</a><a class='ref ms' id='ms18Sn_578' href='#ms18Sn_578'>Ms 18Sn_578</a>Yesu na māyā vasati na māno,<a class='brnum' id='br8' href='#br8'></a><br>
Khīṇāsavā vūsitabrahmacariyā;<br>
Kālena tesu habyaṃ pavecche,<br>
Yo brāhmaṇo puññapekkho yajetha.</p>
<p><a class='ref sc' id='sc12' href='#sc12'>SC 12</a><a class='ref vns' id='vns500' href='#vns500'>SC Verse 500</a><a class='ref vnp' id='vnp494A' href='#vnp494A'>PTS Verse 494A</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 89</a><a class='ref ms' id='ms18Sn_579' href='#ms18Sn_579'>Ms 18Sn_579</a>Ye vītalobhā amamā nirāsā,<a class='brnum' id='br9' href='#br9'></a><br>
Khīṇāsavā vūsitabrahmacariyā;<br>
Kālena tesu habyaṃ pavecche,<br>
Yo brāhmaṇo puññapekkho yajetha.</p>
<p><a class='ref sc' id='sc13' href='#sc13'>SC 13</a><a class='ref vns' id='vns501' href='#vns501'>SC Verse 501</a><a class='ref vnp' id='vnp495' href='#vnp495'>PTS Verse 495</a><a class='ref ms' id='ms18Sn_580' href='#ms18Sn_580'>Ms 18Sn_580</a>Ye ve na taṇhāsu upātipannā,<a class='brnum' id='br10' href='#br10'></a><br>
Vitareyya oghaṃ amamā caranti;<br>
Kālena tesu habyaṃ pavecche,<br>
Yo brāhmaṇo puññapekkho yajetha.</p>
<p><a class='ref sc' id='sc14' href='#sc14'>SC 14</a><a class='ref vns' id='vns502' href='#vns502'>SC Verse 502</a><a class='ref vnp' id='vnp496' href='#vnp496'>PTS Verse 496</a><a class='ref ms' id='ms18Sn_581' href='#ms18Sn_581'>Ms 18Sn_581</a>Yesaṃ taṇhā natthi kuhiñci loke,<a class='brnum' id='br11' href='#br11'></a><br>
Bhavābhavāya idha vā huraṃ vā;<br>
Kālena tesu habyaṃ pavecche,<br>
Yo brāhmaṇo puññapekkho yajetha.</p>
<p><a class='ref sc' id='sc15' href='#sc15'>SC 15</a><a class='ref vns' id='vns503' href='#vns503'>SC Verse 503</a><a class='ref vnp' id='vnp497' href='#vnp497'>PTS Verse 497</a><a class='ref ms' id='ms18Sn_582' href='#ms18Sn_582'>Ms 18Sn_582</a>Ye kāme hitvā agahā caranti,<a class='brnum' id='br12' href='#br12'></a><br>
Susaññatattā tasaraṃva ujjuṃ;<br>
Kālena tesu habyaṃ pavecche,<br>
Yo brāhmaṇo puññapekkho yajetha.</p>
<p><a class='ref sc' id='sc16' href='#sc16'>SC 16</a><a class='ref vns' id='vns504' href='#vns504'>SC Verse 504</a><a class='ref vnp' id='vnp498' href='#vnp498'>PTS Verse 498</a><a class='ref ms' id='ms18Sn_583' href='#ms18Sn_583'>Ms 18Sn_583</a>Ye vītarāgā susamāhitindriyā,<a class='brnum' id='br13' href='#br13'></a><br>
Candova rāhuggahaṇā pamuttā;<br>
Kālena tesu habyaṃ pavecche,<br>
Yo brāhmaṇo puññapekkho yajetha.</p>
<p><a class='ref sc' id='sc17' href='#sc17'>SC 17</a><a class='ref vns' id='vns505' href='#vns505'>SC Verse 505</a><a class='ref vnp' id='vnp499' href='#vnp499'>PTS Verse 499</a><a class='ref ms' id='ms18Sn_584' href='#ms18Sn_584'>Ms 18Sn_584</a>Samitāvino vītarāgā akopā,<a class='brnum' id='br14' href='#br14'></a><br>
Yesaṃ gatī natthidha vippahāya;<br>
Kālena tesu habyaṃ pavecche,<br>
Yo brāhmaṇo puññapekkho yajetha.</p>
<p><a class='ref sc' id='sc18' href='#sc18'>SC 18</a><a class='ref vns' id='vns506' href='#vns506'>SC Verse 506</a><a class='ref vnp' id='vnp500' href='#vnp500'>PTS Verse 500</a><a class='ref ms' id='ms18Sn_585' href='#ms18Sn_585'>Ms 18Sn_585</a>Jahitvā jātimaraṇaṃ asesaṃ,<a class='brnum' id='br15' href='#br15'></a><br>
Kathaṅkathiṃ sabbamupātivattā;<br>
Kālena tesu habyaṃ pavecche,<br>
Yo brāhmaṇo puññapekkho yajetha.</p>
<p><a class='ref sc' id='sc19' href='#sc19'>SC 19</a><a class='ref vns' id='vns507' href='#vns507'>SC Verse 507</a><a class='ref vnp' id='vnp501' href='#vnp501'>PTS Verse 501</a><a class='ref ms' id='ms18Sn_586' href='#ms18Sn_586'>Ms 18Sn_586</a>Ye attadīpā vicaranti loke,<a class='brnum' id='br16' href='#br16'></a><br>
Akiñcanā sabbadhi vippamuttā;<br>
Kālena tesu habyaṃ pavecche,<br>
Yo brāhmaṇo puññapekkho yajetha.</p>
<p><a class='ref sc' id='sc20' href='#sc20'>SC 20</a><a class='ref vns' id='vns508' href='#vns508'>SC Verse 508</a><a class='ref vnp' id='vnp502' href='#vnp502'>PTS Verse 502</a><a class='ref ms' id='ms18Sn_587' href='#ms18Sn_587'>Ms 18Sn_587</a>Ye hettha jānanti yathā tathā idaṃ,<a class='brnum' id='br17' href='#br17'></a><br>
Ayamantimā natthi punabbhavoti;<br>
Kālena tesu habyaṃ pavecche,<br>
Yo brāhmaṇo puññapekkho yajetha.</p>
<p><a class='ref sc' id='sc21' href='#sc21'>SC 21</a><a class='ref vns' id='vns509' href='#vns509'>SC Verse 509</a><a class='ref vnp' id='vnp503' href='#vnp503'>PTS Verse 503</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 90</a><a class='ref ms' id='ms18Sn_588' href='#ms18Sn_588'>Ms 18Sn_588</a>Yo vedagū jhānarato satīmā,<a class='brnum' id='br18' href='#br18'></a><br>
Sambodhipatto saraṇaṃ bahūnaṃ;<br>
Kālena tamhi habyaṃ pavecche,<br>
Yo brāhmaṇo puññapekkho yajetha”.</p>
<p><a class='ref sc' id='sc22' href='#sc22'>SC 22</a><a class='ref vns' id='vns510' href='#vns510'>SC Verse 510</a><a class='ref vnp' id='vnp504' href='#vnp504'>PTS Verse 504</a><a class='ref ms' id='ms18Sn_589' href='#ms18Sn_589'>Ms 18Sn_589</a>“Addhā amoghā mama pucchanā ahu,<a class='brnum' id='br19' href='#br19'></a><br>
<span class='speaker'>(iti māgho māṇavo):</span><br>
Akkhāsi me bhagavā dakkhiṇeyye;<br>
Tvañhettha jānāsi yathā tathā idaṃ,<br>
Tathā hi te vidito esa dhammo.</p>
<p><a class='ref sc' id='sc23' href='#sc23'>SC 23</a><a class='ref vns' id='vns511' href='#vns511'>SC Verse 511</a><a class='ref vnp' id='vnp505' href='#vnp505'>PTS Verse 505</a><a class='ref ms' id='ms18Sn_590' href='#ms18Sn_590'>Ms 18Sn_590</a>Yo yācayogo dānapati gahaṭṭho,<a class='brnum' id='br20' href='#br20'></a><br>
Puññatthiko yajati puññapekkho;<br>
Dadaṃ paresaṃ idha annapānaṃ,<br>
Akkhāhi me bhagavā yaññasampadaṃ”.</p>
<p><a class='ref sc' id='sc24' href='#sc24'>SC 24</a><a class='ref vns' id='vns512' href='#vns512'>SC Verse 512</a><a class='ref vnp' id='vnp506' href='#vnp506'>PTS Verse 506</a><a class='ref ms' id='ms18Sn_591' href='#ms18Sn_591'>Ms 18Sn_591</a>“Yajassu yajamāno māghāti bhagavā,<a class='brnum' id='br21' href='#br21'></a><br>
Sabbattha ca vippasādehi cittaṃ;<br>
Ārammaṇaṃ yajamānassa yañño,<br>
Ettha patiṭṭhāya jahāti dosaṃ.</p>
<p><a class='ref sc' id='sc25' href='#sc25'>SC 25</a><a class='ref vns' id='vns513' href='#vns513'>SC Verse 513</a><a class='ref vnp' id='vnp507' href='#vnp507'>PTS Verse 507</a><a class='ref ms' id='ms18Sn_592' href='#ms18Sn_592'>Ms 18Sn_592</a>So vītarāgo pavineyya dosaṃ,<a class='brnum' id='br22' href='#br22'></a><br>
Mettaṃ cittaṃ bhāvayamappamāṇaṃ;<br>
Rattindivaṃ satatamappamatto,<br>
Sabbā disā pharati appamaññaṃ”.</p>
<p><a class='ref sc' id='sc26' href='#sc26'>SC 26</a><a class='ref vns' id='vns514' href='#vns514'>SC Verse 514</a><a class='ref vnp' id='vnp508' href='#vnp508'>PTS Verse 508</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 91</a><a class='ref ms' id='ms18Sn_593' href='#ms18Sn_593'>Ms 18Sn_593</a>“Ko sujjhati muccati bajjhatī ca,<a class='brnum' id='br23' href='#br23'></a><br>
<span class='var' id='note276' title='kenatthenā gacchati (mr)' href='#note276' title='kenatthenā gacchati (mr)'>Kenattanā gacchati</span> brahmalokaṃ;<br>
Ajānato me muni brūhi puṭṭho,<br>
Bhagavā hi me sakkhi brahmajjadiṭṭho;<br>
Tuvañhi no brahmasamosi saccaṃ,<br>
Kathaṃ upapajjati brahmalokaṃ jutima”.</p>
<p><a class='ref sc' id='sc27' href='#sc27'>SC 27</a><a class='ref vns' id='vns515' href='#vns515'>SC Verse 515</a><a class='ref vnp' id='vnp509' href='#vnp509'>PTS Verse 509</a><a class='ref ms' id='ms18Sn_594' href='#ms18Sn_594'>Ms 18Sn_594</a>“Yo yajati tividhaṃ yaññasampadaṃ,<a class='brnum' id='br24' href='#br24'></a><br>
<span class='speaker'>(māghāti bhagavā):</span><br>
Ārādhaye dakkhiṇeyyebhi tādi;<br>
Evaṃ yajitvā sammā yācayogo,<br>
Upapajjati brahmalokanti brūmī”ti.</p>
</blockquote>
<p><a class='ref sc' id='sc28' href='#sc28'>SC 28</a><a class='ref ms' id='ms18Sn_595' href='#ms18Sn_595'>Ms 18Sn_595</a>Evaṃ vutte, māgho māṇavo bhagavantaṃ etadavoca: “abhikkantaṃ, bho gotama … pe … ajjatagge pāṇupetaṃ saraṇaṃ gatan”ti.</p>
<p class='endsection'>Māghasuttaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Mahāvagga</span><span class='hidden'>Māghasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
