<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp3.8' lang='pli'>
<header>
<ul>
<li class='division'>Sutta Nipāta&#160;3.8</li>
</ul>
<h1>Sallasutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns580' href='#vns580'>SC Verse 580</a><a class='ref vnp' id='vnp574' href='#vnp574'>PTS Verse 574</a><a class='ref ms' id='ms18Sn_695' href='#ms18Sn_695'>Ms 18Sn_695</a>Animittamanaññātaṃ,<br>
maccānaṃ idha jīvitaṃ;<br>
Kasirañca parittañca,<br>
tañca dukkhena saṃyutaṃ.</p>
<p><a class='ref sc' id='sc2' href='#sc2'>SC 2</a><a class='ref vns' id='vns581' href='#vns581'>SC Verse 581</a><a class='ref vnp' id='vnp575' href='#vnp575'>PTS Verse 575</a><a class='ref pts-vp-pli' id='pts-vp-pli113' href='#pts-vp-pli113'>PTS vp Pali 113</a><a class='ref ms' id='ms18Sn_696' href='#ms18Sn_696'>Ms 18Sn_696</a>Na hi so upakkamo atthi,<a class='brnum' id='br2' href='#br2'></a><br>
yena jātā na miyyare;<br>
Jarampi patvā maraṇaṃ,<br>
evaṃdhammā hi pāṇino.</p>
<p><a class='ref sc' id='sc3' href='#sc3'>SC 3</a><a class='ref vns' id='vns582' href='#vns582'>SC Verse 582</a><a class='ref vnp' id='vnp576' href='#vnp576'>PTS Verse 576</a><a class='ref ms' id='ms18Sn_697' href='#ms18Sn_697'>Ms 18Sn_697</a>Phalānamiva pakkānaṃ,<a class='brnum' id='br3' href='#br3'></a><br>
<span class='var' id='note325' title='papatanā (bj, pts1)' href='#note325' title='papatanā (bj, pts1)'>pāto patanato</span> bhayaṃ;<br>
Evaṃ jātāna maccānaṃ,<br>
niccaṃ maraṇato bhayaṃ.</p>
<p><a class='ref sc' id='sc4' href='#sc4'>SC 4</a><a class='ref vns' id='vns583' href='#vns583'>SC Verse 583</a><a class='ref vnp' id='vnp577' href='#vnp577'>PTS Verse 577</a><a class='ref ms' id='ms18Sn_698' href='#ms18Sn_698'>Ms 18Sn_698</a>Yathāpi kumbhakārassa,<a class='brnum' id='br4' href='#br4'></a><br>
katā mattikabhājanā;<br>
Sabbe <span class='var' id='note327' title='bhedapariyantā (s1-3)' href='#note327' title='bhedapariyantā (s1-3)'>bhedanapariyantā</span>,<br>
evaṃ maccāna jīvitaṃ.</p>
<p><a class='ref sc' id='sc5' href='#sc5'>SC 5</a><a class='ref vns' id='vns584' href='#vns584'>SC Verse 584</a><a class='ref vnp' id='vnp578' href='#vnp578'>PTS Verse 578</a><a class='ref ms' id='ms18Sn_699' href='#ms18Sn_699'>Ms 18Sn_699</a>Daharā ca mahantā ca,<a class='brnum' id='br5' href='#br5'></a><br>
ye bālā ye ca paṇḍitā;<br>
Sabbe maccuvasaṃ yanti,<br>
sabbe maccuparāyaṇā.</p>
<p><a class='ref sc' id='sc6' href='#sc6'>SC 6</a><a class='ref vns' id='vns585' href='#vns585'>SC Verse 585</a><a class='ref vnp' id='vnp579' href='#vnp579'>PTS Verse 579</a><a class='ref ms' id='ms18Sn_700' href='#ms18Sn_700'>Ms 18Sn_700</a>Tesaṃ maccuparetānaṃ,<a class='brnum' id='br6' href='#br6'></a><br>
gacchataṃ paralokato;<br>
Na pitā tāyate puttaṃ,<br>
ñātī vā pana ñātake.</p>
<p><a class='ref sc' id='sc7' href='#sc7'>SC 7</a><a class='ref vns' id='vns586' href='#vns586'>SC Verse 586</a><a class='ref vnp' id='vnp580' href='#vnp580'>PTS Verse 580</a><a class='ref ms' id='ms18Sn_701' href='#ms18Sn_701'>Ms 18Sn_701</a>Pekkhataṃyeva ñātīnaṃ,<a class='brnum' id='br7' href='#br7'></a><br>
passa lālapataṃ puthu;<br>
Ekamekova maccānaṃ,<br>
govajjho viya <span class='var' id='note328' title='niyyati (s1-3, pts1)' href='#note328' title='niyyati (s1-3, pts1)'>nīyati</span>.</p>
<p><a class='ref sc' id='sc8' href='#sc8'>SC 8</a><a class='ref vns' id='vns587' href='#vns587'>SC Verse 587</a><a class='ref vnp' id='vnp581' href='#vnp581'>PTS Verse 581</a><a class='ref ms' id='ms18Sn_702' href='#ms18Sn_702'>Ms 18Sn_702</a>Evamabbhāhato loko,<a class='brnum' id='br8' href='#br8'></a><br>
Maccunā ca jarāya ca;<br>
Tasmā dhīrā na socanti,<br>
Viditvā lokapariyāyaṃ.</p>
<p><a class='ref sc' id='sc9' href='#sc9'>SC 9</a><a class='ref vns' id='vns588' href='#vns588'>SC Verse 588</a><a class='ref vnp' id='vnp582' href='#vnp582'>PTS Verse 582</a><a class='ref ms' id='ms18Sn_703' href='#ms18Sn_703'>Ms 18Sn_703</a>Yassa maggaṃ na jānāsi,<a class='brnum' id='br9' href='#br9'></a><br>
āgatassa gatassa vā;<br>
Ubho ante asampassaṃ,<br>
niratthaṃ paridevasi.</p>
<p><a class='ref sc' id='sc10' href='#sc10'>SC 10</a><a class='ref vns' id='vns589' href='#vns589'>SC Verse 589</a><a class='ref vnp' id='vnp583' href='#vnp583'>PTS Verse 583</a><a class='ref ms' id='ms18Sn_704' href='#ms18Sn_704'>Ms 18Sn_704</a>Paridevayamāno ce,<a class='brnum' id='br10' href='#br10'></a><br>
Kiñcidatthaṃ udabbahe;<br>
Sammūḷho hiṃsamattānaṃ,<br>
Kayirā ce naṃ vicakkhaṇo.</p>
<p><a class='ref sc' id='sc11' href='#sc11'>SC 11</a><a class='ref vns' id='vns590' href='#vns590'>SC Verse 590</a><a class='ref vnp' id='vnp584' href='#vnp584'>PTS Verse 584</a><a class='ref ms' id='ms18Sn_705' href='#ms18Sn_705'>Ms 18Sn_705</a>Na hi ruṇṇena sokena,<a class='brnum' id='br11' href='#br11'></a><br>
Santiṃ pappoti cetaso;<br>
Bhiyyassuppajjate dukkhaṃ,<br>
Sarīraṃ cupahaññati.</p>
<p><a class='ref sc' id='sc12' href='#sc12'>SC 12</a><a class='ref vns' id='vns591' href='#vns591'>SC Verse 591</a><a class='ref vnp' id='vnp585' href='#vnp585'>PTS Verse 585</a><a class='ref pts-vp-pli' id='pts-vp-pli114' href='#pts-vp-pli114'>PTS vp Pali 114</a><a class='ref ms' id='ms18Sn_706' href='#ms18Sn_706'>Ms 18Sn_706</a>Kiso vivaṇṇo bhavati,<a class='brnum' id='br12' href='#br12'></a><br>
Hiṃsamattānamattanā;<br>
Na tena petā pālenti,<br>
Niratthā paridevanā.</p>
<p><a class='ref sc' id='sc13' href='#sc13'>SC 13</a><a class='ref vns' id='vns592' href='#vns592'>SC Verse 592</a><a class='ref vnp' id='vnp586' href='#vnp586'>PTS Verse 586</a><a class='ref ms' id='ms18Sn_707' href='#ms18Sn_707'>Ms 18Sn_707</a>Sokamappajahaṃ jantu,<a class='brnum' id='br13' href='#br13'></a><br>
Bhiyyo dukkhaṃ nigacchati;<br>
Anutthunanto <span class='var' id='note329' title='kālakataṃ (bj, s1-3, pts1)' href='#note329' title='kālakataṃ (bj, s1-3, pts1)'>kālaṅkataṃ</span>,<br>
Sokassa vasamanvagū.</p>
<p><a class='ref sc' id='sc14' href='#sc14'>SC 14</a><a class='ref vns' id='vns593' href='#vns593'>SC Verse 593</a><a class='ref vnp' id='vnp587' href='#vnp587'>PTS Verse 587</a><a class='ref ms' id='ms18Sn_708' href='#ms18Sn_708'>Ms 18Sn_708</a>Aññepi passa gamine,<a class='brnum' id='br14' href='#br14'></a><br>
Yathākammupage nare;<br>
Maccuno vasamāgamma,<br>
Phandantevidha pāṇino.</p>
<p><a class='ref sc' id='sc15' href='#sc15'>SC 15</a><a class='ref vns' id='vns594' href='#vns594'>SC Verse 594</a><a class='ref vnp' id='vnp588' href='#vnp588'>PTS Verse 588</a><a class='ref ms' id='ms18Sn_709' href='#ms18Sn_709'>Ms 18Sn_709</a>Yena yena hi maññanti,<a class='brnum' id='br15' href='#br15'></a><br>
Tato taṃ hoti aññathā;<br>
Etādiso vinābhāvo,<br>
Passa lokassa pariyāyaṃ.</p>
<p><a class='ref sc' id='sc16' href='#sc16'>SC 16</a><a class='ref vns' id='vns595' href='#vns595'>SC Verse 595</a><a class='ref vnp' id='vnp589' href='#vnp589'>PTS Verse 589</a><a class='ref ms' id='ms18Sn_710' href='#ms18Sn_710'>Ms 18Sn_710</a>Api vassasataṃ jīve,<a class='brnum' id='br16' href='#br16'></a><br>
Bhiyyo vā pana māṇavo;<br>
Ñātisaṅghā vinā hoti,<br>
Jahāti idha jīvitaṃ.</p>
<p><a class='ref sc' id='sc17' href='#sc17'>SC 17</a><a class='ref vns' id='vns596' href='#vns596'>SC Verse 596</a><a class='ref vnp' id='vnp590' href='#vnp590'>PTS Verse 590</a><a class='ref ms' id='ms18Sn_711' href='#ms18Sn_711'>Ms 18Sn_711</a>Tasmā arahato sutvā,<a class='brnum' id='br17' href='#br17'></a><br>
Vineyya paridevitaṃ;<br>
Petaṃ kālaṅkataṃ disvā,<br>
Neso labbhā mayā iti.</p>
<p><a class='ref sc' id='sc18' href='#sc18'>SC 18</a><a class='ref vns' id='vns597' href='#vns597'>SC Verse 597</a><a class='ref vnp' id='vnp591' href='#vnp591'>PTS Verse 591</a><a class='ref ms' id='ms18Sn_712' href='#ms18Sn_712'>Ms 18Sn_712</a>Yathā saraṇamādittaṃ,<a class='brnum' id='br18' href='#br18'></a><br>
Vārinā <span class='var' id='note330' title='parinibbuto (bj, mr)' href='#note330' title='parinibbuto (bj, mr)'>parinibbaye</span>;<br>
Evampi dhīro sapañño,<br>
Paṇḍito kusalo naro;<br>
Khippamuppatitaṃ sokaṃ,<br>
Vāto tūlaṃva dhaṃsaye.</p>
<p><a class='ref sc' id='sc19' href='#sc19'>SC 19</a><a class='ref vns' id='vns598' href='#vns598'>SC Verse 598</a><a class='ref vnp' id='vnp592' href='#vnp592'>PTS Verse 592</a><a class='ref ms' id='ms18Sn_713' href='#ms18Sn_713'>Ms 18Sn_713</a>Paridevaṃ pajappañca,<a class='brnum' id='br19' href='#br19'></a><br>
Domanassañca attano;<br>
Attano sukhamesāno,<br>
Abbahe sallamattano.</p>
<p><a class='ref sc' id='sc20' href='#sc20'>SC 20</a><a class='ref vns' id='vns599' href='#vns599'>SC Verse 599</a><a class='ref vnp' id='vnp593' href='#vnp593'>PTS Verse 593</a><a class='ref ms' id='ms18Sn_714' href='#ms18Sn_714'>Ms 18Sn_714</a>Abbūḷhasallo asito,<br>
santiṃ pappuyya cetaso;<br>
Sabbasokaṃ atikkanto,<br>
asoko hoti nibbutoti.</p>
</blockquote>
<p class='endsection'>Sallasuttaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Mahāvagga</span><span class='hidden'>Sallasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
