<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp4.1' lang='pli'>
<header>
<ul>
<li class='division'>Sutta Nipāta&#160;4.1</li>
</ul>
<h1>Kāmasutta</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns773'>SC Verse 773</a><a class='ref vnp' id='vnp766'>PTS Verse 766</a><a class='pts' id='pts151'></a><a class='ref ms' id='ms18Sn_934'>Ms 18Sn_934</a>Kāmaṃ kāmayamānassa,<br>
tassa ce taṃ samijjhati;<br>
Addhā pītimano hoti,<br>
laddhā macco yadicchati.</p>
<p><a class='ref sc' id='sc2'>SC 2</a><a class='ref vns' id='vns774'>SC Verse 774</a><a class='ref vnp' id='vnp767'>PTS Verse 767</a><a class='ref ms' id='ms18Sn_935'>Ms 18Sn_935</a>Tassa ce <span class='var' id='note419' title='kāmayamānassa (si, mr)'>kāmayānassa</span>,<a class='brnum' id='br2'></a><br>
chandajātassa jantuno;<br>
Te kāmā parihāyanti,<br>
sallaviddhova ruppati.</p>
<p><a class='ref sc' id='sc3'>SC 3</a><a class='ref vns' id='vns775'>SC Verse 775</a><a class='ref vnp' id='vnp768'>PTS Verse 768</a><a class='ref ms' id='ms18Sn_936'>Ms 18Sn_936</a>Yo kāme parivajjeti,<a class='brnum' id='br3'></a><br>
sappasseva padā siro;<br>
<span class='var' id='note420' title='so imaṃ (si, pts1)'>Somaṃ</span> visattikaṃ loke,<br>
sato samativattati.</p>
<p><a class='ref sc' id='sc4'>SC 4</a><a class='ref vns' id='vns776'>SC Verse 776</a><a class='ref vnp' id='vnp769'>PTS Verse 769</a><a class='ref ms' id='ms18Sn_937'>Ms 18Sn_937</a>Khettaṃ vatthuṃ hiraññaṃ vā,<a class='brnum' id='br4'></a><br>
<span class='var' id='note421' title='gavassaṃ (c1, c2)'>gavāssaṃ</span> dāsaporisaṃ;<br>
Thiyo bandhū puthu kāme,<br>
yo naro anugijjhati.</p>
<p><a class='ref sc' id='sc5'>SC 5</a><a class='ref vns' id='vns777'>SC Verse 777</a><a class='ref vnp' id='vnp770'>PTS Verse 770</a><a class='ref ms' id='ms18Sn_938'>Ms 18Sn_938</a>Abalā naṃ balīyanti,<a class='brnum' id='br5'></a><br>
maddantenaṃ parissayā;<br>
Tato naṃ dukkhamanveti,<br>
nāvaṃ bhinnamivodakaṃ.</p>
<p><a class='ref sc' id='sc6'>SC 6</a><a class='ref vns' id='vns778'>SC Verse 778</a><a class='ref vnp' id='vnp771'>PTS Verse 771</a><a class='ref ms' id='ms18Sn_939'>Ms 18Sn_939</a>Tasmā jantu sadā sato,<a class='brnum' id='br6'></a><br>
Kāmāni parivajjaye;<br>
Te pahāya tare oghaṃ,<br>
Nāvaṃ <span class='var' id='note422' title='siñcitvā (si, pts1)'>sitvāva</span> pāragūti.</p>
</blockquote>
<p class='endsection'>Kāmasuttaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Aṭṭhakavagga</span><span class='hidden'>Kāmasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
