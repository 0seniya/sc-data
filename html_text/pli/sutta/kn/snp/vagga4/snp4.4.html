<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp4.4' lang='pli'>
<header>
<ul>
<li class='division'>Sutta Nipāta&#160;4.4</li>
</ul>
<h1>Suddhaṭṭhakasutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns795' href='#vns795'>SC Verse 795</a><a class='ref vnp' id='vnp788' href='#vnp788'>PTS Verse 788</a><a class='ref ms' id='ms18Sn_959' href='#ms18Sn_959'>Ms 18Sn_959</a>Passāmi suddhaṃ paramaṃ arogaṃ,<br>
Diṭṭhena saṃsuddhi narassa hoti;<br>
<span class='var' id='note430' title='etābhijānaṃ (bj, pts1)' href='#note430' title='etābhijānaṃ (bj, pts1)'>Evābhijānaṃ</span> paramanti ñatvā,<br>
Suddhānupassīti pacceti ñāṇaṃ.</p>
<p><a class='ref sc' id='sc2' href='#sc2'>SC 2</a><a class='ref vns' id='vns796' href='#vns796'>SC Verse 796</a><a class='ref vnp' id='vnp789' href='#vnp789'>PTS Verse 789</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 155</a><a class='ref ms' id='ms18Sn_960' href='#ms18Sn_960'>Ms 18Sn_960</a>Diṭṭhena ce suddhi narassa hoti,<a class='brnum' id='br2' href='#br2'></a><br>
Ñāṇena vā so pajahāti dukkhaṃ;<br>
Aññena so sujjhati sopadhīko,<br>
Diṭṭhī hi naṃ pāva tathā vadānaṃ.</p>
<p><a class='ref sc' id='sc3' href='#sc3'>SC 3</a><a class='ref vns' id='vns797' href='#vns797'>SC Verse 797</a><a class='ref vnp' id='vnp790' href='#vnp790'>PTS Verse 790</a><a class='ref ms' id='ms18Sn_961' href='#ms18Sn_961'>Ms 18Sn_961</a>Na brāhmaṇo aññato suddhimāha,<a class='brnum' id='br3' href='#br3'></a><br>
Diṭṭhe sute sīlavate mute vā;<br>
Puññe ca pāpe ca anūpalitto,<br>
Attañjaho nayidha pakubbamāno.</p>
<p><a class='ref sc' id='sc4' href='#sc4'>SC 4</a><a class='ref vns' id='vns798' href='#vns798'>SC Verse 798</a><a class='ref vnp' id='vnp791' href='#vnp791'>PTS Verse 791</a><a class='ref ms' id='ms18Sn_962' href='#ms18Sn_962'>Ms 18Sn_962</a>Purimaṃ pahāya aparaṃ sitāse,<a class='brnum' id='br4' href='#br4'></a><br>
Ejānugā te na taranti saṅgaṃ;<br>
Te uggahāyanti nirassajanti,<br>
Kapīva sākhaṃ <span class='var' id='note431' title='pamukhaṃ gahāya (bj, s1-3) | pamuñcaṃ gahāya (pts1) | pamuñca gahāya (mr)' href='#note431' title='pamukhaṃ gahāya (bj, s1-3) | pamuñcaṃ gahāya (pts1) | pamuñca gahāya (mr)'>pamuñcaṃ gahāyaṃ</span>.</p>
<p><a class='ref sc' id='sc5' href='#sc5'>SC 5</a><a class='ref vns' id='vns799' href='#vns799'>SC Verse 799</a><a class='ref vnp' id='vnp792' href='#vnp792'>PTS Verse 792</a><a class='ref ms' id='ms18Sn_963' href='#ms18Sn_963'>Ms 18Sn_963</a>Sayaṃ samādāya vatāni jantu,<a class='brnum' id='br5' href='#br5'></a><br>
Uccāvacaṃ gacchati saññasatto;<br>
Vidvā ca vedehi samecca dhammaṃ,<br>
Na uccāvacaṃ gacchati bhūripañño.</p>
<p><a class='ref sc' id='sc6' href='#sc6'>SC 6</a><a class='ref vns' id='vns800' href='#vns800'>SC Verse 800</a><a class='ref vnp' id='vnp793' href='#vnp793'>PTS Verse 793</a><a class='ref ms' id='ms18Sn_964' href='#ms18Sn_964'>Ms 18Sn_964</a>Sa sabbadhammesu visenibhūto,<a class='brnum' id='br6' href='#br6'></a><br>
Yaṃ kiñci diṭṭhaṃ va sutaṃ mutaṃ vā;<br>
Tameva dassiṃ vivaṭaṃ carantaṃ,<br>
Kenīdha lokasmi vikappayeyya.</p>
<p><a class='ref sc' id='sc7' href='#sc7'>SC 7</a><a class='ref vns' id='vns801' href='#vns801'>SC Verse 801</a><a class='ref vnp' id='vnp794' href='#vnp794'>PTS Verse 794</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 156</a><a class='ref ms' id='ms18Sn_965' href='#ms18Sn_965'>Ms 18Sn_965</a>Na kappayanti na purekkharonti,<a class='brnum' id='br7' href='#br7'></a><br>
Accantasuddhīti na te vadanti;<br>
Ādānaganthaṃ gathitaṃ visajja,<br>
Āsaṃ na kubbanti kuhiñci loke.</p>
<p><a class='ref sc' id='sc8' href='#sc8'>SC 8</a><a class='ref vns' id='vns802' href='#vns802'>SC Verse 802</a><a class='ref vnp' id='vnp795' href='#vnp795'>PTS Verse 795</a><a class='ref ms' id='ms18Sn_966' href='#ms18Sn_966'>Ms 18Sn_966</a>Sīmātigo brāhmaṇo tassa natthi,<a class='brnum' id='br8' href='#br8'></a><br>
<span class='var' id='note432' title='ñatvā ca disvā ca (si, mr)' href='#note432' title='ñatvā ca disvā ca (si, mr)'>Ñatvā va disvā va</span> samuggahītaṃ;<br>
Na rāgarāgī na virāgaratto,<br>
Tassīdha natthi paramuggahītanti.</p>
</blockquote>
<p class='endsection'>Suddhaṭṭhakasuttaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Aṭṭhakavagga</span><span class='hidden'>Suddhaṭṭhakasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
