<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp4.13' lang='pli'>
<header>
<ul>
<li class='division'><span class='var' id='note499' title='mahāviyūhasuttaṃ (bj, s1-3) | mahāviyūhasutta (pts1)' href='#note499' title='mahāviyūhasuttaṃ (bj, s1-3) | mahāviyūhasutta (pts1)'>Sutta Nipāta&#160;4.13</span></li>
</ul>
<h1>Mahābyūhasutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns902' href='#vns902'>SC Verse 902</a><a class='ref vnp' id='vnp895' href='#vnp895'>PTS Verse 895</a><a class='ref ms' id='ms18Sn_1075' href='#ms18Sn_1075'>Ms 18Sn_1075</a>“Ye kecime diṭṭhiparibbasānā,<br>
Idameva saccanti <span class='var' id='note501' title='vivādiyanti (si, pts1) | ca vādayanti (^mnd13#2 [Mahābyūhasuttaniddesa])' href='#note501' title='vivādiyanti (si, pts1) | ca vādayanti (^mnd13#2 [Mahābyūhasuttaniddesa])'>vivādayanti</span>;<br>
Sabbeva te nindamanvānayanti,<br>
Atho pasaṃsampi labhanti tattha”.</p>
<p><a class='ref sc' id='sc2' href='#sc2'>SC 2</a><a class='ref vns' id='vns903' href='#vns903'>SC Verse 903</a><a class='ref vnp' id='vnp896' href='#vnp896'>PTS Verse 896</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 175</a><a class='ref ms' id='ms18Sn_1076' href='#ms18Sn_1076'>Ms 18Sn_1076</a>“Appañhi etaṃ na alaṃ samāya,<a class='brnum' id='br2' href='#br2'></a><br>
Duve vivādassa phalāni brūmi;<br>
Etampi disvā na vivādayetha,<br>
Khemābhipassaṃ avivādabhūmiṃ”.</p>
<p><a class='ref sc' id='sc3' href='#sc3'>SC 3</a><a class='ref vns' id='vns904' href='#vns904'>SC Verse 904</a><a class='ref vnp' id='vnp897' href='#vnp897'>PTS Verse 897</a><a class='ref ms' id='ms18Sn_1077' href='#ms18Sn_1077'>Ms 18Sn_1077</a>“Yā kācimā sammutiyo puthujjā,<a class='brnum' id='br3' href='#br3'></a><br>
Sabbāva etā na upeti vidvā;<br>
Anūpayo so upayaṃ kimeyya,<br>
Diṭṭhe sute khantimakubbamāno”.</p>
<p><a class='ref sc' id='sc4' href='#sc4'>SC 4</a><a class='ref vns' id='vns905' href='#vns905'>SC Verse 905</a><a class='ref vnp' id='vnp898' href='#vnp898'>PTS Verse 898</a><a class='ref ms' id='ms18Sn_1078' href='#ms18Sn_1078'>Ms 18Sn_1078</a>“Sīluttamā saññamenāhu suddhiṃ,<a class='brnum' id='br4' href='#br4'></a><br>
Vataṃ samādāya upaṭṭhitāse;<br>
Idheva sikkhema athassa suddhiṃ,<br>
Bhavūpanītā kusalāvadānā.</p>
<p><a class='ref sc' id='sc5' href='#sc5'>SC 5</a><a class='ref vns' id='vns906' href='#vns906'>SC Verse 906</a><a class='ref vnp' id='vnp899' href='#vnp899'>PTS Verse 899</a><a class='ref ms' id='ms18Sn_1079' href='#ms18Sn_1079'>Ms 18Sn_1079</a>Sace cuto sīlavatato hoti,<a class='brnum' id='br5' href='#br5'></a><br>
<span class='var' id='note502' title='sa vedhati (bj, pts1)' href='#note502' title='sa vedhati (bj, pts1)'>Pavedhatī</span> kamma virādhayitvā;<br>
Pajappatī patthayatī ca suddhiṃ,<br>
Satthāva hīno pavasaṃ gharamhā.</p>
<p><a class='ref sc' id='sc6' href='#sc6'>SC 6</a><a class='ref vns' id='vns907' href='#vns907'>SC Verse 907</a><a class='ref vnp' id='vnp900' href='#vnp900'>PTS Verse 900</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 176</a><a class='ref ms' id='ms18Sn_1080' href='#ms18Sn_1080'>Ms 18Sn_1080</a>Sīlabbataṃ vāpi pahāya sabbaṃ,<a class='brnum' id='br6' href='#br6'></a><br>
Kammañca sāvajjanavajjametaṃ;<br>
Suddhiṃ asuddhinti apatthayāno,<br>
Virato care santimanuggahāya.</p>
<p><a class='ref sc' id='sc7' href='#sc7'>SC 7</a><a class='ref vns' id='vns908' href='#vns908'>SC Verse 908</a><a class='ref vnp' id='vnp901' href='#vnp901'>PTS Verse 901</a><a class='ref ms' id='ms18Sn_1081' href='#ms18Sn_1081'>Ms 18Sn_1081</a>Tamūpanissāya jigucchitaṃ vā,<a class='brnum' id='br7' href='#br7'></a><br>
Atha vāpi diṭṭhaṃ va sutaṃ mutaṃ vā;<br>
Uddhaṃsarā suddhimanutthunanti,<br>
Avītataṇhāse bhavābhavesu.</p>
<p><a class='ref sc' id='sc8' href='#sc8'>SC 8</a><a class='ref vns' id='vns909' href='#vns909'>SC Verse 909</a><a class='ref vnp' id='vnp902' href='#vnp902'>PTS Verse 902</a><a class='ref ms' id='ms18Sn_1082' href='#ms18Sn_1082'>Ms 18Sn_1082</a>Patthayamānassa hi jappitāni,<a class='brnum' id='br8' href='#br8'></a><br>
Pavedhitaṃ vāpi pakappitesu;<br>
Cutūpapāto idha yassa natthi,<br>
Sa kena vedheyya <span class='var' id='note503' title='kuhiṃca jappe (bj) | kuhiñci jappe (s1-3, mr) | kuhiñca jappe (pts1)' href='#note503' title='kuhiṃca jappe (bj) | kuhiñci jappe (s1-3, mr) | kuhiñca jappe (pts1)'>kuhiṃ va jappe</span>”.</p>
<p><a class='ref sc' id='sc9' href='#sc9'>SC 9</a><a class='ref vns' id='vns910' href='#vns910'>SC Verse 910</a><a class='ref vnp' id='vnp903' href='#vnp903'>PTS Verse 903</a><a class='ref ms' id='ms18Sn_1083' href='#ms18Sn_1083'>Ms 18Sn_1083</a>“Yamāhu dhammaṃ paramanti eke,<a class='brnum' id='br9' href='#br9'></a><br>
Tameva hīnanti panāhu aññe;<br>
Sacco nu vādo katamo imesaṃ,<br>
Sabbeva hīme kusalāvadānā”.</p>
<p><a class='ref sc' id='sc10' href='#sc10'>SC 10</a><a class='ref vns' id='vns911' href='#vns911'>SC Verse 911</a><a class='ref vnp' id='vnp904' href='#vnp904'>PTS Verse 904</a><a class='ref ms' id='ms18Sn_1084' href='#ms18Sn_1084'>Ms 18Sn_1084</a>“Sakañhi dhammaṃ paripuṇṇamāhu,<a class='brnum' id='br10' href='#br10'></a><br>
Aññassa dhammaṃ pana hīnamāhu;<br>
Evampi viggayha vivādayanti,<br>
Sakaṃ sakaṃ sammutimāhu saccaṃ.</p>
<p><a class='ref sc' id='sc11' href='#sc11'>SC 11</a><a class='ref vns' id='vns912' href='#vns912'>SC Verse 912</a><a class='ref vnp' id='vnp905' href='#vnp905'>PTS Verse 905</a><a class='ref ms' id='ms18Sn_1085' href='#ms18Sn_1085'>Ms 18Sn_1085</a>Parassa ce vambhayitena hīno,<a class='brnum' id='br11' href='#br11'></a><br>
Na koci dhammesu visesi assa;<br>
Puthū hi aññassa vadanti dhammaṃ,<br>
Nihīnato samhi daḷhaṃ vadānā.</p>
<p><a class='ref sc' id='sc12' href='#sc12'>SC 12</a><a class='ref vns' id='vns913' href='#vns913'>SC Verse 913</a><a class='ref vnp' id='vnp906' href='#vnp906'>PTS Verse 906</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 177</a><a class='ref ms' id='ms18Sn_1086' href='#ms18Sn_1086'>Ms 18Sn_1086</a>Saddhammapūjāpi nesaṃ tatheva,<a class='brnum' id='br12' href='#br12'></a><br>
Yathā pasaṃsanti sakāyanāni;<br>
<span class='var' id='note504' title='sabbe pavādā (s1-3)'>Sabbeva vādā</span> <span class='var' id='note505' title='tathivā (si, s1-3, pts1)' href='#note504' title='sabbe pavādā (s1-3)'>Sabbeva vādā</span> <span class='var' id='note505' title='tathivā (si, s1-3, pts1)'>tathiyā</span> bhaveyyuṃ,<br>
Suddhī hi nesaṃ paccattameva.</p>
<p><a class='ref sc' id='sc13' href='#sc13'>SC 13</a><a class='ref vns' id='vns914' href='#vns914'>SC Verse 914</a><a class='ref vnp' id='vnp907' href='#vnp907'>PTS Verse 907</a><a class='ref ms' id='ms18Sn_1087' href='#ms18Sn_1087'>Ms 18Sn_1087</a>Na brāhmaṇassa paraneyyamatthi,<a class='brnum' id='br13' href='#br13'></a><br>
Dhammesu niccheyya samuggahītaṃ;<br>
Tasmā vivādāni upātivatto,<br>
Na hi seṭṭhato passati dhammamaññaṃ.</p>
<p><a class='ref sc' id='sc14' href='#sc14'>SC 14</a><a class='ref vns' id='vns915' href='#vns915'>SC Verse 915</a><a class='ref vnp' id='vnp908' href='#vnp908'>PTS Verse 908</a><a class='ref ms' id='ms18Sn_1088' href='#ms18Sn_1088'>Ms 18Sn_1088</a>Jānāmi passāmi tatheva etaṃ,<a class='brnum' id='br14' href='#br14'></a><br>
Diṭṭhiyā eke paccenti suddhiṃ;<br>
Addakkhi ce kiñhi tumassa tena,<br>
Atisitvā aññena vadanti suddhiṃ.</p>
<p><a class='ref sc' id='sc15' href='#sc15'>SC 15</a><a class='ref vns' id='vns916' href='#vns916'>SC Verse 916</a><a class='ref vnp' id='vnp909' href='#vnp909'>PTS Verse 909</a><a class='ref ms' id='ms18Sn_1089' href='#ms18Sn_1089'>Ms 18Sn_1089</a>Passaṃ naro <span class='var' id='note506' title='dakkhiti (bj, pts1)'>dakkhati</span> nāmarūpaṃ,<a class='brnum' id='br15' href='#note506' title='dakkhiti (bj, pts1)'>dakkhati</span> nāmarūpaṃ,<a class='brnum' id='br15'></a><br>
Disvāna vā ñassati tānimeva;<br>
Kāmaṃ bahuṃ passatu appakaṃ vā,<br>
Na hi tena suddhiṃ kusalā vadanti.</p>
<p><a class='ref sc' id='sc16' href='#sc16'>SC 16</a><a class='ref vns' id='vns917' href='#vns917'>SC Verse 917</a><a class='ref vnp' id='vnp910' href='#vnp910'>PTS Verse 910</a><a class='ref ms' id='ms18Sn_1090' href='#ms18Sn_1090'>Ms 18Sn_1090</a>Nivissavādī na hi subbināyo,<a class='brnum' id='br16' href='#br16'></a><br>
Pakappitaṃ diṭṭhi purakkharāno;<br>
Yaṃ nissito tattha subhaṃ vadāno,<br>
Suddhiṃ vado tattha tathaddasā so.</p>
<p><a class='ref sc' id='sc17' href='#sc17'>SC 17</a><a class='ref vns' id='vns918' href='#vns918'>SC Verse 918</a><a class='ref vnp' id='vnp911' href='#vnp911'>PTS Verse 911</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 178</a><a class='ref ms' id='ms18Sn_1091' href='#ms18Sn_1091'>Ms 18Sn_1091</a>Na brāhmaṇo kappamupeti <span class='var' id='note507' title='saṅkhaṃ (bj, s1-3, pts1)'>saṅkhā</span>,<a class='brnum' id='br17' href='#note507' title='saṅkhaṃ (bj, s1-3, pts1)'>saṅkhā</span>,<a class='brnum' id='br17'></a><br>
Na diṭṭhisārī napi ñāṇabandhu;<br>
Ñatvā ca so <span class='var' id='note508' title='sammatiyo (bj, s1-3)' href='#note508' title='sammatiyo (bj, s1-3)'>sammutiyo</span> puthujjā,<br>
Upekkhatī uggahaṇanti maññe.</p>
<p><a class='ref sc' id='sc18' href='#sc18'>SC 18</a><a class='ref vns' id='vns919' href='#vns919'>SC Verse 919</a><a class='ref vnp' id='vnp912' href='#vnp912'>PTS Verse 912</a><a class='ref ms' id='ms18Sn_1092' href='#ms18Sn_1092'>Ms 18Sn_1092</a>Vissajja ganthāni munīdha loke,<a class='brnum' id='br18' href='#br18'></a><br>
Vivādajātesu na vaggasārī;<br>
Santo asantesu upekkhako so,<br>
Anuggaho uggahaṇanti maññe.</p>
<p><a class='ref sc' id='sc19' href='#sc19'>SC 19</a><a class='ref vns' id='vns920' href='#vns920'>SC Verse 920</a><a class='ref vnp' id='vnp913' href='#vnp913'>PTS Verse 913</a><a class='ref ms' id='ms18Sn_1093' href='#ms18Sn_1093'>Ms 18Sn_1093</a>Pubbāsave hitvā nave akubbaṃ,<a class='brnum' id='br19' href='#br19'></a><br>
Na chandagū nopi nivissavādī;<br>
Sa vippamutto diṭṭhigatehi dhīro,<br>
<span class='var' id='note509' title='na limpatī (s1-3) | na limpati (c1)' href='#note509' title='na limpatī (s1-3) | na limpati (c1)'>Na lippati</span> loke anattagarahī.</p>
<p><a class='ref sc' id='sc20' href='#sc20'>SC 20</a><a class='ref vns' id='vns921' href='#vns921'>SC Verse 921</a><a class='ref vnp' id='vnp914' href='#vnp914'>PTS Verse 914</a><a class='ref ms' id='ms18Sn_1094' href='#ms18Sn_1094'>Ms 18Sn_1094</a>Sa sabbadhammesu visenibhūto,<a class='brnum' id='br20' href='#br20'></a><br>
Yaṃ kiñci diṭṭhaṃ va sutaṃ mutaṃ vā;<br>
Sa pannabhāro muni vippamutto,<br>
Na kappiyo nūparato na patthiyo”ti.</p>
</blockquote>
<p class='endsection'>Mahābyūhasuttaṃ terasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Aṭṭhakavagga</span><span class='hidden'>Mahābyūhasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
