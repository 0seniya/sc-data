<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp4.11' lang='pli'>
<header>
<ul>
<li class='division'>Sutta Nipāta&#160;4.11</li>
</ul>
<h1>Kalahavivādasutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns869' href='#vns869'>SC Verse 869</a><a class='ref vnp' id='vnp862' href='#vnp862'>PTS Verse 862</a><a class='ref ms' id='ms18Sn_1040' href='#ms18Sn_1040'>Ms 18Sn_1040</a>“Kutopahūtā kalahā vivādā,<br>
Paridevasokā sahamaccharā ca;<br>
Mānātimānā sahapesuṇā ca,<br>
Kutopahūtā te tadiṅgha brūhi”.</p>
<p><a class='ref sc' id='sc2' href='#sc2'>SC 2</a><a class='ref vns' id='vns870' href='#vns870'>SC Verse 870</a><a class='ref vnp' id='vnp863' href='#vnp863'>PTS Verse 863</a><a class='ref ms' id='ms18Sn_1041' href='#ms18Sn_1041'>Ms 18Sn_1041</a>“Piyappahūtā kalahā vivādā,<a class='brnum' id='br2' href='#br2'></a><br>
Paridevasokā sahamaccharā ca;<br>
Mānātimānā sahapesuṇā ca,<br>
Maccherayuttā kalahā vivādā;<br>
Vivādajātesu ca pesuṇāni”.</p>
<p><a class='ref sc' id='sc3' href='#sc3'>SC 3</a><a class='ref vns' id='vns871' href='#vns871'>SC Verse 871</a><a class='ref vnp' id='vnp864' href='#vnp864'>PTS Verse 864</a><a class='ref pts-vp-pli' id='pts-vp-pli169' href='#pts-vp-pli169'>PTS vp Pali 169</a><a class='ref ms' id='ms18Sn_1042' href='#ms18Sn_1042'>Ms 18Sn_1042</a>“Piyā <span class='var' id='note477' title='piyā nu (s1, s2) | piyassu (mr)'>su</span> lokasmiṃ kutonidānā,<a class='brnum' id='br3' href='#note477' title='piyā nu (s1, s2) | piyassu (mr)'>su</span> lokasmiṃ kutonidānā,<a class='brnum' id='br3'></a><br>
Ye <span class='var' id='note478' title='ye vāpi (s1-3, pts1)' href='#note478' title='ye vāpi (s1-3, pts1)'>cāpi</span> lobhā vicaranti loke;<br>
Āsā ca niṭṭhā ca kutonidānā,<br>
Ye samparāyāya narassa honti”.</p>
<p><a class='ref sc' id='sc4' href='#sc4'>SC 4</a><a class='ref vns' id='vns872' href='#vns872'>SC Verse 872</a><a class='ref vnp' id='vnp865' href='#vnp865'>PTS Verse 865</a><a class='ref ms' id='ms18Sn_1043' href='#ms18Sn_1043'>Ms 18Sn_1043</a>“Chandānidānāni piyāni loke,<a class='brnum' id='br4' href='#br4'></a><br>
Ye cāpi lobhā vicaranti loke;<br>
Āsā ca niṭṭhā ca itonidānā,<br>
Ye samparāyāya narassa honti”.</p>
<p><a class='ref sc' id='sc5' href='#sc5'>SC 5</a><a class='ref vns' id='vns873' href='#vns873'>SC Verse 873</a><a class='ref vnp' id='vnp866' href='#vnp866'>PTS Verse 866</a><a class='ref ms' id='ms18Sn_1044' href='#ms18Sn_1044'>Ms 18Sn_1044</a>“Chando nu lokasmiṃ kutonidāno,<a class='brnum' id='br5' href='#br5'></a><br>
Vinicchayā <span class='var' id='note479' title='vāpi (bj, s1-3, pts1)' href='#note479' title='vāpi (bj, s1-3, pts1)'>cāpi</span> kutopahūtā;<br>
Kodho mosavajjañca kathaṃkathā ca,<br>
Ye <span class='var' id='note480' title='cāpi (^mnd11#33 [Kalahavivādasuttaniddesa])' href='#note480' title='cāpi (^mnd11#33 [Kalahavivādasuttaniddesa])'>vāpi</span> dhammā samaṇena vuttā”.</p>
<p><a class='ref sc' id='sc6' href='#sc6'>SC 6</a><a class='ref vns' id='vns874' href='#vns874'>SC Verse 874</a><a class='ref vnp' id='vnp867' href='#vnp867'>PTS Verse 867</a><a class='ref ms' id='ms18Sn_1045' href='#ms18Sn_1045'>Ms 18Sn_1045</a>“Sātaṃ asātanti yamāhu loke,<a class='brnum' id='br6' href='#br6'></a><br>
Tamūpanissāya pahoti chando;<br>
Rūpesu disvā vibhavaṃ bhavañca,<br>
Vinicchayaṃ <span class='var' id='note481' title='kurute (bahūsu)' href='#note481' title='kurute (bahūsu)'>kubbati</span> jantu loke.</p>
<p><a class='ref sc' id='sc7' href='#sc7'>SC 7</a><a class='ref vns' id='vns875' href='#vns875'>SC Verse 875</a><a class='ref vnp' id='vnp868' href='#vnp868'>PTS Verse 868</a><a class='ref ms' id='ms18Sn_1046' href='#ms18Sn_1046'>Ms 18Sn_1046</a>Kodho mosavajjañca kathaṅkathā ca,<a class='brnum' id='br7' href='#br7'></a><br>
Etepi dhammā dvayameva sante;<br>
Kathaṅkathī ñāṇapathāya sikkhe,<br>
Ñatvā pavuttā samaṇena dhammā”.</p>
<p><a class='ref sc' id='sc8' href='#sc8'>SC 8</a><a class='ref vns' id='vns876' href='#vns876'>SC Verse 876</a><a class='ref vnp' id='vnp869' href='#vnp869'>PTS Verse 869</a><a class='ref ms' id='ms18Sn_1047' href='#ms18Sn_1047'>Ms 18Sn_1047</a>“Sātaṃ asātañca kutonidānā,<a class='brnum' id='br8' href='#br8'></a><br>
Kismiṃ asante na bhavanti hete;<br>
Vibhavaṃ bhavañcāpi yametamatthaṃ,<br>
Etaṃ me pabrūhi yatonidānaṃ”.</p>
<p><a class='ref sc' id='sc9' href='#sc9'>SC 9</a><a class='ref vns' id='vns877' href='#vns877'>SC Verse 877</a><a class='ref vnp' id='vnp870' href='#vnp870'>PTS Verse 870</a><a class='ref pts-vp-pli' id='pts-vp-pli170' href='#pts-vp-pli170'>PTS vp Pali 170</a><a class='ref ms' id='ms18Sn_1048' href='#ms18Sn_1048'>Ms 18Sn_1048</a>“Phassanidānaṃ sātaṃ asātaṃ,<a class='brnum' id='br9' href='#br9'></a><br>
Phasse asante na bhavanti hete;<br>
Vibhavaṃ bhavañcāpi yametamatthaṃ,<br>
Etaṃ te pabrūmi itonidānaṃ”.</p>
<p><a class='ref sc' id='sc10' href='#sc10'>SC 10</a><a class='ref vns' id='vns878' href='#vns878'>SC Verse 878</a><a class='ref vnp' id='vnp871' href='#vnp871'>PTS Verse 871</a><a class='ref ms' id='ms18Sn_1049' href='#ms18Sn_1049'>Ms 18Sn_1049</a>“Phasso nu lokasmi kutonidāno,<a class='brnum' id='br10' href='#br10'></a><br>
Pariggahā cāpi kutopahūtā;<br>
Kismiṃ asante na mamattamatthi,<br>
Kismiṃ vibhūte na phusanti phassā”.</p>
<p><a class='ref sc' id='sc11' href='#sc11'>SC 11</a><a class='ref vns' id='vns879' href='#vns879'>SC Verse 879</a><a class='ref vnp' id='vnp872' href='#vnp872'>PTS Verse 872</a><a class='ref ms' id='ms18Sn_1050' href='#ms18Sn_1050'>Ms 18Sn_1050</a>“Nāmañca rūpañca paṭicca phasso,<a class='brnum' id='br11' href='#br11'></a><br>
Icchānidānāni pariggahāni;<br>
Icchāyasantyā na mamattamatthi,<br>
Rūpe vibhūte na phusanti phassā”.</p>
<p><a class='ref sc' id='sc12' href='#sc12'>SC 12</a><a class='ref vns' id='vns880' href='#vns880'>SC Verse 880</a><a class='ref vnp' id='vnp873' href='#vnp873'>PTS Verse 873</a><a class='ref ms' id='ms18Sn_1051' href='#ms18Sn_1051'>Ms 18Sn_1051</a>“Kathaṃ sametassa vibhoti rūpaṃ,<a class='brnum' id='br12' href='#br12'></a><br>
Sukhaṃ <span class='var' id='note482' title='dukhaṃ vāpi (bj, s1-3, pts1)' href='#note482' title='dukhaṃ vāpi (bj, s1-3, pts1)'>dukhañcāpi</span> kathaṃ vibhoti;<br>
Etaṃ me pabrūhi yathā vibhoti,<br>
Taṃ <span class='var' id='note483' title='jānissāmāti (bj, mr) | jāniyāma iti (s1-3, pts1)' href='#note483' title='jānissāmāti (bj, mr) | jāniyāma iti (s1-3, pts1)'>jāniyāmāti</span> me mano ahu”.</p>
<p><a class='ref sc' id='sc13' href='#sc13'>SC 13</a><a class='ref vns' id='vns881' href='#vns881'>SC Verse 881</a><a class='ref vnp' id='vnp874' href='#vnp874'>PTS Verse 874</a><a class='ref ms' id='ms18Sn_1052' href='#ms18Sn_1052'>Ms 18Sn_1052</a>“Na saññasaññī na visaññasaññī,<a class='brnum' id='br13' href='#br13'></a><br>
Nopi asaññī na vibhūtasaññī;<br>
Evaṃ sametassa vibhoti rūpaṃ,<br>
Saññānidānā hi papañcasaṅkhā”.</p>
<p><a class='ref sc' id='sc14' href='#sc14'>SC 14</a><a class='ref vns' id='vns882' href='#vns882'>SC Verse 882</a><a class='ref vnp' id='vnp875' href='#vnp875'>PTS Verse 875</a><a class='ref pts-vp-pli' id='pts-vp-pli171' href='#pts-vp-pli171'>PTS vp Pali 171</a><a class='ref ms' id='ms18Sn_1053' href='#ms18Sn_1053'>Ms 18Sn_1053</a>“Yaṃ taṃ apucchimha akittayī no,<a class='brnum' id='br14' href='#br14'></a><br>
Aññaṃ taṃ pucchāma tadiṅgha brūhi;<br>
Ettāvataggaṃ <span class='var' id='note484' title='no (s1-3, pts1)' href='#note484' title='no (s1-3, pts1)'>nu</span> vadanti heke,<br>
Yakkhassa suddhiṃ idha paṇḍitāse;<br>
Udāhu aññampi vadanti etto”.</p>
<p><a class='ref sc' id='sc15' href='#sc15'>SC 15</a><a class='ref vns' id='vns883' href='#vns883'>SC Verse 883</a><a class='ref vnp' id='vnp876' href='#vnp876'>PTS Verse 876</a><a class='ref ms' id='ms18Sn_1054' href='#ms18Sn_1054'>Ms 18Sn_1054</a>“Ettāvataggampi vadanti heke,<a class='brnum' id='br15' href='#br15'></a><br>
Yakkhassa suddhiṃ idha paṇḍitāse;<br>
Tesaṃ paneke samayaṃ vadanti,<br>
Anupādisese kusalā vadānā.</p>
<p><a class='ref sc' id='sc16' href='#sc16'>SC 16</a><a class='ref vns' id='vns884' href='#vns884'>SC Verse 884</a><a class='ref vnp' id='vnp877' href='#vnp877'>PTS Verse 877</a><a class='ref ms' id='ms18Sn_1055' href='#ms18Sn_1055'>Ms 18Sn_1055</a>Ete ca ñatvā upanissitāti,<a class='brnum' id='br16' href='#br16'></a><br>
Ñatvā munī nissaye so vimaṃsī;<br>
Ñatvā vimutto na vivādameti,<br>
Bhavābhavāya na sameti dhīro”ti.</p>
</blockquote>
<p class='endsection'>Kalahavivādasuttaṃ ekādasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Aṭṭhakavagga</span><span class='hidden'>Kalahavivādasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
