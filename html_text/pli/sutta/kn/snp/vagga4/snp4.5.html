<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp4.5' lang='pli'>
<header>
<ul>
<li class='division'>Sutta Nipāta&#160;4.5</li>
</ul>
<h1>Paramaṭṭhakasutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns803' href='#vns803'>SC Verse 803</a><a class='ref vnp' id='vnp796' href='#vnp796'>PTS Verse 796</a><a class='ref ms' id='ms18Sn_968' href='#ms18Sn_968'>Ms 18Sn_968</a>Paramanti diṭṭhīsu paribbasāno,<br>
Yaduttari kurute jantu loke;<br>
Hīnāti aññe tato sabbamāha,<br>
Tasmā vivādāni avītivatto.</p>
<p><a class='ref sc' id='sc2' href='#sc2'>SC 2</a><a class='ref vns' id='vns804' href='#vns804'>SC Verse 804</a><a class='ref vnp' id='vnp797' href='#vnp797'>PTS Verse 797</a><a class='ref ms' id='ms18Sn_969' href='#ms18Sn_969'>Ms 18Sn_969</a>Yadattanī passati ānisaṃsaṃ,<a class='brnum' id='br2' href='#br2'></a><br>
Diṭṭhe sute <span class='var' id='note433' title='sīlabbate (si, s1-3)'>sīlavate</span> mute vā;<br>
Tadeva so tattha samuggahāya,<br>
Nihīnato passati sabbamaññaṃ.</p>
<p><a class='ref sc' id='sc3' href='#sc3'>SC 3</a><a class='ref vns' id='vns805' href='#vns805'>SC Verse 805</a><a class='ref vnp' id='vnp798' href='#vnp798'>PTS Verse 798</a><a class='ref ms' id='ms18Sn_970' href='#ms18Sn_970'>Ms 18Sn_970</a>Taṃ vāpi ganthaṃ kusalā vadanti,<a class='brnum' id='br3' href='#br3'></a><br>
Yaṃ nissito passati hīnamaññaṃ;<br>
Tasmā hi diṭṭhaṃ va sutaṃ mutaṃ vā,<br>
Sīlabbataṃ bhikkhu na nissayeyya.</p>
<p><a class='ref sc' id='sc4' href='#sc4'>SC 4</a><a class='ref vns' id='vns806' href='#vns806'>SC Verse 806</a><a class='ref vnp' id='vnp799' href='#vnp799'>PTS Verse 799</a><a class='ref pts-vp-pli' id='pts-vp-pli157' href='#pts-vp-pli157'>PTS vp Pali 157</a><a class='ref ms' id='ms18Sn_971' href='#ms18Sn_971'>Ms 18Sn_971</a>Diṭṭhimpi lokasmiṃ na kappayeyya,<a class='brnum' id='br4' href='#br4'></a><br>
Ñāṇena vā sīlavatena vāpi;<br>
Samoti attānamanūpaneyya,<br>
Hīno na maññetha visesi vāpi.</p>
<p><a class='ref sc' id='sc5' href='#sc5'>SC 5</a><a class='ref vns' id='vns807' href='#vns807'>SC Verse 807</a><a class='ref vnp' id='vnp800' href='#vnp800'>PTS Verse 800</a><a class='ref ms' id='ms18Sn_972' href='#ms18Sn_972'>Ms 18Sn_972</a>Attaṃ pahāya anupādiyāno,<a class='brnum' id='br5' href='#br5'></a><br>
Ñāṇepi so nissayaṃ no karoti;<br>
Sa ve <span class='var' id='note434' title='viyuttesu (bj-a) | dviyattesu (mr)'>viyattesu</span> na vaggasārī,<br>
<span class='var' id='note435' title='diṭṭhimapi (mr)'>Diṭṭhimpi</span> so na pacceti kiñci.</p>
<p><a class='ref sc' id='sc6' href='#sc6'>SC 6</a><a class='ref vns' id='vns808' href='#vns808'>SC Verse 808</a><a class='ref vnp' id='vnp801' href='#vnp801'>PTS Verse 801</a><a class='ref ms' id='ms18Sn_973' href='#ms18Sn_973'>Ms 18Sn_973</a>Yassūbhayante paṇidhīdha natthi,<a class='brnum' id='br6' href='#br6'></a><br>
Bhavābhavāya idha vā huraṃ vā;<br>
Nivesanā tassa na santi keci,<br>
Dhammesu niccheyya samuggahītaṃ.</p>
<p><a class='ref sc' id='sc7' href='#sc7'>SC 7</a><a class='ref vns' id='vns809' href='#vns809'>SC Verse 809</a><a class='ref vnp' id='vnp802' href='#vnp802'>PTS Verse 802</a><a class='ref ms' id='ms18Sn_974' href='#ms18Sn_974'>Ms 18Sn_974</a>Tassīdha diṭṭhe va sute mute vā,<a class='brnum' id='br7' href='#br7'></a><br>
Pakappitā natthi aṇūpi saññā;<br>
Taṃ brāhmaṇaṃ diṭṭhimanādiyānaṃ,<br>
Kenīdha lokasmiṃ vikappayeyya.</p>
<p><a class='ref sc' id='sc8' href='#sc8'>SC 8</a><a class='ref vns' id='vns810' href='#vns810'>SC Verse 810</a><a class='ref vnp' id='vnp803' href='#vnp803'>PTS Verse 803</a><a class='ref pts-vp-pli' id='pts-vp-pli158' href='#pts-vp-pli158'>PTS vp Pali 158</a><a class='ref ms' id='ms18Sn_975' href='#ms18Sn_975'>Ms 18Sn_975</a>Na kappayanti na purekkharonti,<a class='brnum' id='br8' href='#br8'></a><br>
Dhammāpi tesaṃ na paṭicchitāse;<br>
Na brāhmaṇo sīlavatena neyyo,<br>
Pāraṅgato na pacceti tādīti.</p>
</blockquote>
<p class='endsection'>Paramaṭṭhakasuttaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Aṭṭhakavagga</span><span class='hidden'>Paramaṭṭhakasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
