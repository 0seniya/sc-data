<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp4.14' lang='pli'>
<header>
<ul>
<li class='division'>Sutta Nipāta&#160;4.14</li>
</ul>
<h1>Tuvaṭakasutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns922' href='#vns922'>SC Verse 922</a><a class='ref vnp' id='vnp915' href='#vnp915'>PTS Verse 915</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 179</a><a class='ref ms' id='ms18Sn_1096' href='#ms18Sn_1096'>Ms 18Sn_1096</a>“Pucchāmi taṃ <span class='var' id='note512' title='ādiccabandhuṃ (bj, s1-3, pts1)' href='#note512' title='ādiccabandhuṃ (bj, s1-3, pts1)'>ādiccabandhu</span>,<br>
Vivekaṃ santipadañca mahesi;<br>
Kathaṃ disvā nibbāti bhikkhu,<br>
Anupādiyāno lokasmiṃ kiñci”.</p>
<p><a class='ref sc' id='sc2' href='#sc2'>SC 2</a><a class='ref vns' id='vns923' href='#vns923'>SC Verse 923</a><a class='ref vnp' id='vnp916' href='#vnp916'>PTS Verse 916</a><a class='ref ms' id='ms18Sn_1097' href='#ms18Sn_1097'>Ms 18Sn_1097</a>“Mūlaṃ papañcasaṅkhāya,<a class='brnum' id='br2' href='#br2'></a><br>
<span class='speaker'>(iti bhagavā):</span><br>
Mantā asmīti <span class='var' id='note513' title='sabbamuparuddhe (s1-3, mr)' href='#note513' title='sabbamuparuddhe (s1-3, mr)'>sabbamuparundhe</span>;<br>
Yā kāci taṇhā ajjhattaṃ,<br>
Tāsaṃ <span class='var' id='note514' title='vinayāya (?)' href='#note514' title='vinayāya (?)'>vinayā</span> sadā sato sikkhe.</p>
<p><a class='ref sc' id='sc3' href='#sc3'>SC 3</a><a class='ref vns' id='vns924' href='#vns924'>SC Verse 924</a><a class='ref vnp' id='vnp917' href='#vnp917'>PTS Verse 917</a><a class='ref ms' id='ms18Sn_1098' href='#ms18Sn_1098'>Ms 18Sn_1098</a>Yaṃ kiñci dhammamabhijaññā,<a class='brnum' id='br3' href='#br3'></a><br>
Ajjhattaṃ atha vāpi bahiddhā;<br>
Na tena <span class='var' id='note515' title='mānaṃ (bj, mr)' href='#note515' title='mānaṃ (bj, mr)'>thāmaṃ</span> kubbetha,<br>
Na hi sā nibbuti sataṃ vuttā.</p>
<p><a class='ref sc' id='sc4' href='#sc4'>SC 4</a><a class='ref vns' id='vns925' href='#vns925'>SC Verse 925</a><a class='ref vnp' id='vnp918' href='#vnp918'>PTS Verse 918</a><a class='ref ms' id='ms18Sn_1099' href='#ms18Sn_1099'>Ms 18Sn_1099</a>Seyyo na tena maññeyya,<a class='brnum' id='br4' href='#br4'></a><br>
Nīceyyo atha vāpi sarikkho;<br>
<span class='var' id='note516' title='puṭṭho (s1-3, pts1, mr)' href='#note516' title='puṭṭho (s1-3, pts1, mr)'>Phuṭṭho</span> anekarūpehi,<br>
Nātumānaṃ vikappayaṃ tiṭṭhe.</p>
<p><a class='ref sc' id='sc5' href='#sc5'>SC 5</a><a class='ref vns' id='vns926' href='#vns926'>SC Verse 926</a><a class='ref vnp' id='vnp919' href='#vnp919'>PTS Verse 919</a><a class='ref ms' id='ms18Sn_1100' href='#ms18Sn_1100'>Ms 18Sn_1100</a>Ajjhattamevupasame,<a class='brnum' id='br5' href='#br5'></a><br>
Na aññato bhikkhu santimeseyya;<br>
Ajjhattaṃ upasantassa,<br>
Natthi attā kuto nirattā vā.</p>
<p><a class='ref sc' id='sc6' href='#sc6'>SC 6</a><a class='ref vns' id='vns927' href='#vns927'>SC Verse 927</a><a class='ref vnp' id='vnp920' href='#vnp920'>PTS Verse 920</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 180</a><a class='ref ms' id='ms18Sn_1101' href='#ms18Sn_1101'>Ms 18Sn_1101</a>Majjhe yathā samuddassa,<a class='brnum' id='br6' href='#br6'></a><br>
Ūmi no jāyatī ṭhito hoti;<br>
Evaṃ ṭhito anejassa,<br>
Ussadaṃ bhikkhu na kareyya kuhiñci”.</p>
<p><a class='ref sc' id='sc7' href='#sc7'>SC 7</a><a class='ref vns' id='vns928' href='#vns928'>SC Verse 928</a><a class='ref vnp' id='vnp921' href='#vnp921'>PTS Verse 921</a><a class='ref ms' id='ms18Sn_1102' href='#ms18Sn_1102'>Ms 18Sn_1102</a>“Akittayī vivaṭacakkhu,<a class='brnum' id='br7' href='#br7'></a><br>
Sakkhidhammaṃ parissayavinayaṃ;<br>
Paṭipadaṃ vadehi bhaddante,<br>
Pātimokkhaṃ atha vāpi samādhiṃ”.</p>
<p><a class='ref sc' id='sc8' href='#sc8'>SC 8</a><a class='ref vns' id='vns929' href='#vns929'>SC Verse 929</a><a class='ref vnp' id='vnp922' href='#vnp922'>PTS Verse 922</a><a class='ref ms' id='ms18Sn_1103' href='#ms18Sn_1103'>Ms 18Sn_1103</a>“Cakkhūhi neva lolassa,<a class='brnum' id='br8' href='#br8'></a><br>
Gāmakathāya āvaraye sotaṃ;<br>
Rase ca nānugijjheyya,<br>
Na ca mamāyetha kiñci lokasmiṃ.</p>
<p><a class='ref sc' id='sc9' href='#sc9'>SC 9</a><a class='ref vns' id='vns930' href='#vns930'>SC Verse 930</a><a class='ref vnp' id='vnp923' href='#vnp923'>PTS Verse 923</a><a class='ref ms' id='ms18Sn_1104' href='#ms18Sn_1104'>Ms 18Sn_1104</a>Phassena yadā phuṭṭhassa,<a class='brnum' id='br9' href='#br9'></a><br>
Paridevaṃ bhikkhu na kareyya kuhiñci;<br>
Bhavañca nābhijappeyya,<br>
Bheravesu ca na sampavedheyya.</p>
<p><a class='ref sc' id='sc10' href='#sc10'>SC 10</a><a class='ref vns' id='vns931' href='#vns931'>SC Verse 931</a><a class='ref vnp' id='vnp924' href='#vnp924'>PTS Verse 924</a><a class='ref ms' id='ms18Sn_1105' href='#ms18Sn_1105'>Ms 18Sn_1105</a>Annānamatho pānānaṃ,<a class='brnum' id='br10' href='#br10'></a><br>
<span class='var' id='note517' title='khādanīyānamathopi (^mnd14#119 [Tuvaṭakasuttaniddesa])' href='#note517' title='khādanīyānamathopi (^mnd14#119 [Tuvaṭakasuttaniddesa])'>Khādanīyānaṃ athopi</span> vatthānaṃ;<br>
Laddhā na sannidhiṃ kayirā,<br>
Na ca parittase tāni alabhamāno.</p>
<p><a class='ref sc' id='sc11' href='#sc11'>SC 11</a><a class='ref vns' id='vns932' href='#vns932'>SC Verse 932</a><a class='ref vnp' id='vnp925' href='#vnp925'>PTS Verse 925</a><a class='ref ms' id='ms18Sn_1106' href='#ms18Sn_1106'>Ms 18Sn_1106</a>Jhāyī na pādalolassa,<a class='brnum' id='br11' href='#br11'></a><br>
Virame kukkuccā nappamajjeyya;<br>
Athāsanesu sayanesu,<br>
Appasaddesu bhikkhu vihareyya.</p>
<p><a class='ref sc' id='sc12' href='#sc12'>SC 12</a><a class='ref vns' id='vns933' href='#vns933'>SC Verse 933</a><a class='ref vnp' id='vnp926' href='#vnp926'>PTS Verse 926</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 181</a><a class='ref ms' id='ms18Sn_1107' href='#ms18Sn_1107'>Ms 18Sn_1107</a>Niddaṃ na bahulīkareyya,<a class='brnum' id='br12' href='#br12'></a><br>
Jāgariyaṃ bhajeyya ātāpī;<br>
Tandiṃ māyaṃ hassaṃ khiḍḍaṃ,<br>
Methunaṃ vippajahe savibhūsaṃ.</p>
<p><a class='ref sc' id='sc13' href='#sc13'>SC 13</a><a class='ref vns' id='vns934' href='#vns934'>SC Verse 934</a><a class='ref vnp' id='vnp927' href='#vnp927'>PTS Verse 927</a><a class='ref ms' id='ms18Sn_1108' href='#ms18Sn_1108'>Ms 18Sn_1108</a>Āthabbaṇaṃ supinaṃ lakkhaṇaṃ,<a class='brnum' id='br13' href='#br13'></a><br>
No vidahe athopi nakkhattaṃ;<br>
Virutañca gabbhakaraṇaṃ,<br>
Tikicchaṃ māmako na seveyya.</p>
<p><a class='ref sc' id='sc14' href='#sc14'>SC 14</a><a class='ref vns' id='vns935' href='#vns935'>SC Verse 935</a><a class='ref vnp' id='vnp928' href='#vnp928'>PTS Verse 928</a><a class='ref ms' id='ms18Sn_1109' href='#ms18Sn_1109'>Ms 18Sn_1109</a>Nindāya nappavedheyya,<a class='brnum' id='br14' href='#br14'></a><br>
Na uṇṇameyya pasaṃsito bhikkhu;<br>
Lobhaṃ saha macchariyena,<br>
Kodhaṃ pesuṇiyañca panudeyya.</p>
<p><a class='ref sc' id='sc15' href='#sc15'>SC 15</a><a class='ref vns' id='vns936' href='#vns936'>SC Verse 936</a><a class='ref vnp' id='vnp929' href='#vnp929'>PTS Verse 929</a><a class='ref ms' id='ms18Sn_1110' href='#ms18Sn_1110'>Ms 18Sn_1110</a>Kayavikkaye na tiṭṭheyya,<a class='brnum' id='br15' href='#br15'></a><br>
Upavādaṃ bhikkhu na kareyya kuhiñci;<br>
Gāme ca nābhisajjeyya,<br>
Lābhakamyā janaṃ na lapayeyya.</p>
<p><a class='ref sc' id='sc16' href='#sc16'>SC 16</a><a class='ref vns' id='vns937' href='#vns937'>SC Verse 937</a><a class='ref vnp' id='vnp930' href='#vnp930'>PTS Verse 930</a><a class='ref ms' id='ms18Sn_1111' href='#ms18Sn_1111'>Ms 18Sn_1111</a>Na ca katthitā siyā bhikkhu,<a class='brnum' id='br16' href='#br16'></a><br>
Na ca vācaṃ payuttaṃ bhāseyya;<br>
Pāgabbhiyaṃ na sikkheyya,<br>
Kathaṃ viggāhikaṃ na kathayeyya.</p>
<p><a class='ref sc' id='sc17' href='#sc17'>SC 17</a><a class='ref vns' id='vns938' href='#vns938'>SC Verse 938</a><a class='ref vnp' id='vnp931' href='#vnp931'>PTS Verse 931</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 182</a><a class='ref ms' id='ms18Sn_1112' href='#ms18Sn_1112'>Ms 18Sn_1112</a>Mosavajje na <span class='var' id='note518' title='niyyetha (bj, s1-3 ^mnd14#201 [Tuvaṭakasuttaniddesa])'>nīyetha</span>,<a class='brnum' id='br17' href='#note518' title='niyyetha (bj, s1-3 ^mnd14#201 [Tuvaṭakasuttaniddesa])'>nīyetha</span>,<a class='brnum' id='br17'></a><br>
Sampajāno saṭhāni na kayirā;<br>
Atha jīvitena paññāya,<br>
Sīlabbatena nāññamatimaññe.</p>
<p><a class='ref sc' id='sc18' href='#sc18'>SC 18</a><a class='ref vns' id='vns939' href='#vns939'>SC Verse 939</a><a class='ref vnp' id='vnp932' href='#vnp932'>PTS Verse 932</a><a class='ref ms' id='ms18Sn_1113' href='#ms18Sn_1113'>Ms 18Sn_1113</a>Sutvā rusito bahuṃ vācaṃ,<a class='brnum' id='br18' href='#br18'></a><br>
<span class='var' id='note519' title='samaṇānaṃ puthuvacanānaṃ (bj, s1-3, pts1)' href='#note519' title='samaṇānaṃ puthuvacanānaṃ (bj, s1-3, pts1)'>Samaṇānaṃ vā puthujanānaṃ</span>;<br>
Pharusena ne na paṭivajjā,<br>
Na hi santo paṭisenikaronti.</p>
<p><a class='ref sc' id='sc19' href='#sc19'>SC 19</a><a class='ref vns' id='vns940' href='#vns940'>SC Verse 940</a><a class='ref vnp' id='vnp933' href='#vnp933'>PTS Verse 933</a><a class='ref ms' id='ms18Sn_1114' href='#ms18Sn_1114'>Ms 18Sn_1114</a>Etañca dhammamaññāya,<a class='brnum' id='br19' href='#br19'></a><br>
Vicinaṃ bhikkhu sadā sato sikkhe;<br>
Santīti nibbutiṃ ñatvā,<br>
Sāsane gotamassa <span class='var' id='note520' title='nappamajjeyya (bj, s1-3 ^mnd14#214 [Tuvaṭakasuttaniddesa])' href='#note520' title='nappamajjeyya (bj, s1-3 ^mnd14#214 [Tuvaṭakasuttaniddesa])'>na pamajjeyya</span>.</p>
<p><a class='ref sc' id='sc20' href='#sc20'>SC 20</a><a class='ref vns' id='vns941' href='#vns941'>SC Verse 941</a><a class='ref vnp' id='vnp934' href='#vnp934'>PTS Verse 934</a><a class='ref ms' id='ms18Sn_1115' href='#ms18Sn_1115'>Ms 18Sn_1115</a>Abhibhū hi so anabhibhūto,<a class='brnum' id='br20' href='#br20'></a><br>
Sakkhidhammamanītihamadassī;<br>
Tasmā hi tassa bhagavato sāsane,<br>
Appamatto sadā namassamanusikkhe”ti.</p>
</blockquote>
<p class='endsection'>Tuvaṭakasuttaṃ cuddasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Aṭṭhakavagga</span><span class='hidden'>Tuvaṭakasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
