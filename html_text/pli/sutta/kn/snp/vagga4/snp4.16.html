<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp4.16' lang='pli'>
<header>
<ul>
<li class='division'><span class='var' id='note529' title='sārīputtasuttaṃ (s3)' href='#note529' title='sārīputtasuttaṃ (s3)'>Sutta Nipāta&#160;4.16</span></li>
</ul>
<h1>Sāriputtasutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns962' href='#vns962'>SC Verse 962</a><a class='ref vnp' id='vnp955' href='#vnp955'>PTS Verse 955</a><a class='ref ms' id='ms18Sn_1138' href='#ms18Sn_1138'>Ms 18Sn_1138</a>“Na me diṭṭho ito pubbe,<br>
<span class='speaker'>(iccāyasmā sāriputto):</span><br>
Na suto uda kassaci;<br>
Evaṃ vagguvado satthā,<br>
Tusitā gaṇimāgato.</p>
<p><a class='ref sc' id='sc2' href='#sc2'>SC 2</a><a class='ref vns' id='vns963' href='#vns963'>SC Verse 963</a><a class='ref vnp' id='vnp956' href='#vnp956'>PTS Verse 956</a><a class='ref ms' id='ms18Sn_1139' href='#ms18Sn_1139'>Ms 18Sn_1139</a>Sadevakassa lokassa,<a class='brnum' id='br2' href='#br2'></a><br>
yathā dissati cakkhumā;<br>
Sabbaṃ tamaṃ vinodetvā,<br>
ekova ratimajjhagā.</p>
<p><a class='ref sc' id='sc3' href='#sc3'>SC 3</a><a class='ref vns' id='vns964' href='#vns964'>SC Verse 964</a><a class='ref vnp' id='vnp957' href='#vnp957'>PTS Verse 957</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 186</a><a class='ref ms' id='ms18Sn_1140' href='#ms18Sn_1140'>Ms 18Sn_1140</a>Taṃ buddhaṃ asitaṃ tādiṃ,<a class='brnum' id='br3' href='#br3'></a><br>
akuhaṃ gaṇimāgataṃ;<br>
Bahūnamidha baddhānaṃ,<br>
atthi pañhena āgamaṃ.</p>
<p><a class='ref sc' id='sc4' href='#sc4'>SC 4</a><a class='ref vns' id='vns965' href='#vns965'>SC Verse 965</a><a class='ref vnp' id='vnp958' href='#vnp958'>PTS Verse 958</a><a class='ref ms' id='ms18Sn_1141' href='#ms18Sn_1141'>Ms 18Sn_1141</a>Bhikkhuno vijigucchato,<a class='brnum' id='br4' href='#br4'></a><br>
bhajato rittamāsanaṃ;<br>
Rukkhamūlaṃ susānaṃ vā,<br>
pabbatānaṃ guhāsu vā.</p>
<p><a class='ref sc' id='sc5' href='#sc5'>SC 5</a><a class='ref vns' id='vns966' href='#vns966'>SC Verse 966</a><a class='ref vnp' id='vnp959' href='#vnp959'>PTS Verse 959</a><a class='ref ms' id='ms18Sn_1142' href='#ms18Sn_1142'>Ms 18Sn_1142</a>Uccāvacesu sayanesu,<a class='brnum' id='br5' href='#br5'></a><br>
kīvanto tattha bheravā;<br>
Yehi bhikkhu na vedheyya,<br>
nigghose sayanāsane.</p>
<p><a class='ref sc' id='sc6' href='#sc6'>SC 6</a><a class='ref vns' id='vns967' href='#vns967'>SC Verse 967</a><a class='ref vnp' id='vnp960' href='#vnp960'>PTS Verse 960</a><a class='ref ms' id='ms18Sn_1143' href='#ms18Sn_1143'>Ms 18Sn_1143</a>Katī parissayā loke,<a class='brnum' id='br6' href='#br6'></a><br>
gacchato agataṃ disaṃ;<br>
Ye bhikkhu abhisambhave,<br>
pantamhi sayanāsane.</p>
<p><a class='ref sc' id='sc7' href='#sc7'>SC 7</a><a class='ref vns' id='vns968' href='#vns968'>SC Verse 968</a><a class='ref vnp' id='vnp961' href='#vnp961'>PTS Verse 961</a><a class='ref ms' id='ms18Sn_1144' href='#ms18Sn_1144'>Ms 18Sn_1144</a>Kyāssa byappathayo assu,<a class='brnum' id='br7' href='#br7'></a><br>
kyāssassu idha gocarā;<br>
Kāni sīlabbatānāssu,<br>
pahitattassa bhikkhuno.</p>
<p><a class='ref sc' id='sc8' href='#sc8'>SC 8</a><a class='ref vns' id='vns969' href='#vns969'>SC Verse 969</a><a class='ref vnp' id='vnp962' href='#vnp962'>PTS Verse 962</a><a class='ref ms' id='ms18Sn_1145' href='#ms18Sn_1145'>Ms 18Sn_1145</a>Kaṃ so sikkhaṃ samādāya,<a class='brnum' id='br8' href='#br8'></a><br>
ekodi nipako sato;<br>
Kammāro rajatasseva,<br>
niddhame malamattano”.</p>
<p><a class='ref sc' id='sc9' href='#sc9'>SC 9</a><a class='ref vns' id='vns970' href='#vns970'>SC Verse 970</a><a class='ref vnp' id='vnp963' href='#vnp963'>PTS Verse 963</a><a class='ref ms' id='ms18Sn_1146' href='#ms18Sn_1146'>Ms 18Sn_1146</a>“Vijigucchamānassa yadidaṃ phāsu,<a class='brnum' id='br9' href='#br9'></a><br>
<span class='speaker'>(sāriputtāti bhagavā):</span><br>
Rittāsanaṃ sayanaṃ sevato ce;<br>
Sambodhikāmassa yathānudhammaṃ,<br>
Taṃ te pavakkhāmi yathā pajānaṃ.</p>
<p><a class='ref sc' id='sc10' href='#sc10'>SC 10</a><a class='ref vns' id='vns971' href='#vns971'>SC Verse 971</a><a class='ref vnp' id='vnp964' href='#vnp964'>PTS Verse 964</a><a class='ref ms' id='ms18Sn_1147' href='#ms18Sn_1147'>Ms 18Sn_1147</a>Pañcannaṃ dhīro bhayānaṃ na bhāye,<a class='brnum' id='br10' href='#br10'></a><br>
Bhikkhu sato sapariyantacārī;<br>
Ḍaṃsādhipātānaṃ sarīsapānaṃ,<br>
Manussaphassānaṃ catuppadānaṃ.</p>
<p><a class='ref sc' id='sc11' href='#sc11'>SC 11</a><a class='ref vns' id='vns972' href='#vns972'>SC Verse 972</a><a class='ref vnp' id='vnp965' href='#vnp965'>PTS Verse 965</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 187</a><a class='ref ms' id='ms18Sn_1148' href='#ms18Sn_1148'>Ms 18Sn_1148</a>Paradhammikānampi na santaseyya,<a class='brnum' id='br11' href='#br11'></a><br>
Disvāpi tesaṃ bahubheravāni;<br>
Athāparāni abhisambhaveyya,<br>
Parissayāni kusalānuesī.</p>
<p><a class='ref sc' id='sc12' href='#sc12'>SC 12</a><a class='ref vns' id='vns973' href='#vns973'>SC Verse 973</a><a class='ref vnp' id='vnp966' href='#vnp966'>PTS Verse 966</a><a class='ref ms' id='ms18Sn_1149' href='#ms18Sn_1149'>Ms 18Sn_1149</a>Ātaṅkaphassena khudāya phuṭṭho,<a class='brnum' id='br12' href='#br12'></a><br>
Sītaṃ <span class='var' id='note531' title='accuṇhaṃ (si, s1-3, pts1) | atuṇhaṃ (c1)' href='#note531' title='accuṇhaṃ (si, s1-3, pts1) | atuṇhaṃ (c1)'>athuṇhaṃ</span> adhivāsayeyya;<br>
So tehi phuṭṭho bahudhā anoko,<br>
Viriyaṃ parakkammadaḷhaṃ kareyya.</p>
<p><a class='ref sc' id='sc13' href='#sc13'>SC 13</a><a class='ref vns' id='vns974' href='#vns974'>SC Verse 974</a><a class='ref vnp' id='vnp967' href='#vnp967'>PTS Verse 967</a><a class='ref ms' id='ms18Sn_1150' href='#ms18Sn_1150'>Ms 18Sn_1150</a>Theyyaṃ <span class='var' id='note532' title='na kareyya (bj, s1-3, pts1, mr)'>na kāre</span> na musā bhaṇeyya,<a class='brnum' id='br13' href='#note532' title='na kareyya (bj, s1-3, pts1, mr)'>na kāre</span> na musā bhaṇeyya,<a class='brnum' id='br13'></a><br>
Mettāya phasse tasathāvarāni;<br>
Yadāvilattaṃ manaso vijaññā,<br>
Kaṇhassa pakkhoti vinodayeyya.</p>
<p><a class='ref sc' id='sc14' href='#sc14'>SC 14</a><a class='ref vns' id='vns975' href='#vns975'>SC Verse 975</a><a class='ref vnp' id='vnp968' href='#vnp968'>PTS Verse 968</a><a class='ref ms' id='ms18Sn_1151' href='#ms18Sn_1151'>Ms 18Sn_1151</a>Kodhātimānassa vasaṃ na gacche,<a class='brnum' id='br14' href='#br14'></a><br>
Mūlampi tesaṃ palikhañña tiṭṭhe;<br>
Athappiyaṃ vā pana appiyaṃ vā,<br>
Addhā bhavanto abhisambhaveyya.</p>
<p><a class='ref sc' id='sc15' href='#sc15'>SC 15</a><a class='ref vns' id='vns976' href='#vns976'>SC Verse 976</a><a class='ref vnp' id='vnp969' href='#vnp969'>PTS Verse 969</a><a class='ref ms' id='ms18Sn_1152' href='#ms18Sn_1152'>Ms 18Sn_1152</a>Paññaṃ purakkhatvā kalyāṇapīti,<a class='brnum' id='br15' href='#br15'></a><br>
Vikkhambhaye tāni parissayāni;<br>
Aratiṃ sahetha sayanamhi pante,<br>
Caturo sahetha paridevadhamme.</p>
<p><a class='ref sc' id='sc16' href='#sc16'>SC 16</a><a class='ref vns' id='vns977' href='#vns977'>SC Verse 977</a><a class='ref vnp' id='vnp970' href='#vnp970'>PTS Verse 970</a><a class='ref ms' id='ms18Sn_1153' href='#ms18Sn_1153'>Ms 18Sn_1153</a>Kiṃsū asissāmi <span class='var' id='note533' title='kuvaṃ vā (bj, s1-3) | kudha vā (mr)'>kuva vā</span> asissaṃ,<a class='brnum' id='br16' href='#note533' title='kuvaṃ vā (bj, s1-3) | kudha vā (mr)'>kuva vā</span> asissaṃ,<a class='brnum' id='br16'></a><br>
Dukkhaṃ vata settha kvajja sessaṃ;<br>
Ete vitakke paridevaneyye,<br>
Vinayetha sekho aniketacārī.</p>
<p><a class='ref sc' id='sc17' href='#sc17'>SC 17</a><a class='ref vns' id='vns978' href='#vns978'>SC Verse 978</a><a class='ref vnp' id='vnp971' href='#vnp971'>PTS Verse 971</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 188</a><a class='ref ms' id='ms18Sn_1154' href='#ms18Sn_1154'>Ms 18Sn_1154</a>Annañca laddhā vasanañca kāle,<a class='brnum' id='br17' href='#br17'></a><br>
Mattaṃ so jaññā idha tosanatthaṃ;<br>
So tesu gutto yatacāri gāme,<br>
Rusitopi vācaṃ pharusaṃ na vajjā.</p>
<p><a class='ref sc' id='sc18' href='#sc18'>SC 18</a><a class='ref vns' id='vns979' href='#vns979'>SC Verse 979</a><a class='ref vnp' id='vnp972' href='#vnp972'>PTS Verse 972</a><a class='ref ms' id='ms18Sn_1155' href='#ms18Sn_1155'>Ms 18Sn_1155</a>Okkhittacakkhu na ca pādalolo,<a class='brnum' id='br18' href='#br18'></a><br>
Jhānānuyutto bahujāgarassa;<br>
Upekkhamārabbha samāhitatto,<br>
Takkāsayaṃ kukkucciyūpachinde.</p>
<p><a class='ref sc' id='sc19' href='#sc19'>SC 19</a><a class='ref vns' id='vns980' href='#vns980'>SC Verse 980</a><a class='ref vnp' id='vnp973' href='#vnp973'>PTS Verse 973</a><a class='ref ms' id='ms18Sn_1156' href='#ms18Sn_1156'>Ms 18Sn_1156</a>Cudito vacībhi satimābhinande,<a class='brnum' id='br19' href='#br19'></a><br>
Sabrahmacārīsu khilaṃ pabhinde;<br>
Vācaṃ pamuñce kusalaṃ nātivelaṃ,<br>
Janavādadhammāya na cetayeyya.</p>
<p><a class='ref sc' id='sc20' href='#sc20'>SC 20</a><a class='ref vns' id='vns981' href='#vns981'>SC Verse 981</a><a class='ref vnp' id='vnp974' href='#vnp974'>PTS Verse 974</a><a class='ref ms' id='ms18Sn_1157' href='#ms18Sn_1157'>Ms 18Sn_1157</a>Athāparaṃ pañca rajāni loke,<a class='brnum' id='br20' href='#br20'></a><br>
Yesaṃ satīmā vinayāya sikkhe;<br>
Rūpesu saddesu atho rasesu,<br>
Gandhesu phassesu sahetha rāgaṃ.</p>
<p><a class='ref sc' id='sc21' href='#sc21'>SC 21</a><a class='ref vns' id='vns982' href='#vns982'>SC Verse 982</a><a class='ref vnp' id='vnp975' href='#vnp975'>PTS Verse 975</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 189</a><a class='ref ms' id='ms18Sn_1158' href='#ms18Sn_1158'>Ms 18Sn_1158</a>Etesu dhammesu vineyya chandaṃ,<a class='brnum' id='br21' href='#br21'></a><br>
Bhikkhu satimā suvimuttacitto;<br>
Kālena so sammā dhammaṃ parivīmaṃsamāno,<br>
Ekodibhūto vihane tamaṃ so”ti.</p>
</blockquote>
<p class='endsection'>Sāriputtasuttaṃ soḷasamaṃ.</p>
<p class='endsutta'>Aṭṭhakavaggo catuttho.</p>
<blockquote class='uddanagatha'>
<p><a class='ref sc' id='sc22' href='#sc22'>SC 22</a><a class='ref ms' id='ms18Sn_1162' href='#ms18Sn_1162'>Ms 18Sn_1162</a>Kāmaṃ guhañca duṭṭhā ca,<br>
suddhañca paramā jarā;<br>
Metteyyo ca pasūro ca,<br>
māgaṇḍi purābhedanaṃ.</p>
<p><a class='ref sc' id='sc23' href='#sc23'>SC 23</a><a class='ref ms' id='ms18Sn_1163' href='#ms18Sn_1163'>Ms 18Sn_1163</a>Kalahaṃ dve ca <span class='var' id='note535' title='vyūhāni (bj, pts1)' href='#note535' title='vyūhāni (bj, pts1)'>byūhāni</span>,<br>
punadeva tuvaṭṭakaṃ;<br>
Attadaṇḍavaraṃ suttaṃ,<br>
<span class='var' id='note536' title='therapañhena (bj, pts1) | sāriputtena (s1, s2) | sārīputtena (s3)' href='#note536' title='therapañhena (bj, pts1) | sāriputtena (s1, s2) | sārīputtena (s3)'>therapuṭṭhena</span> soḷasa;<br>
Iti etāni suttāni,<br>
sabbānaṭṭhakavaggikāti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Aṭṭhakavagga</span><span class='hidden'>Sāriputtasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
