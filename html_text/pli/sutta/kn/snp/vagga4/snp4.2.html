<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp4.2' lang='pli'>
<header>
<ul>
<li class='division'>Sutta Nipāta&#160;4.2</li>
</ul>
<h1>Guhaṭṭhakasutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns779' href='#vns779'>SC Verse 779</a><a class='ref vnp' id='vnp772' href='#vnp772'>PTS Verse 772</a><a class='ref pts-vp-pli' id='pts-vp-pli152' href='#pts-vp-pli152'></a><a class='ref ms' id='ms18Sn_941' href='#ms18Sn_941'>Ms 18Sn_941</a>Satto guhāyaṃ bahunābhichanno,<br>
Tiṭṭhaṃ naro mohanasmiṃ pagāḷho;<br>
Dūre vivekā hi tathāvidho so,<br>
Kāmā hi loke na hi suppahāyā.</p>
<p><a class='ref sc' id='sc2' href='#sc2'>SC 2</a><a class='ref vns' id='vns780' href='#vns780'>SC Verse 780</a><a class='ref vnp' id='vnp773' href='#vnp773'>PTS Verse 773</a><a class='ref ms' id='ms18Sn_942' href='#ms18Sn_942'>Ms 18Sn_942</a>Icchānidānā bhavasātabaddhā,<a class='brnum' id='br2' href='#br2'></a><br>
Te duppamuñcā na hi aññamokkhā;<br>
Pacchā pure vāpi apekkhamānā,<br>
Ime va kāme purime va jappaṃ.</p>
<p><a class='ref sc' id='sc3' href='#sc3'>SC 3</a><a class='ref vns' id='vns781' href='#vns781'>SC Verse 781</a><a class='ref vnp' id='vnp774' href='#vnp774'>PTS Verse 774</a><a class='ref ms' id='ms18Sn_943' href='#ms18Sn_943'>Ms 18Sn_943</a>Kāmesu giddhā pasutā pamūḷhā,<a class='brnum' id='br3' href='#br3'></a><br>
Avadāniyā te visame niviṭṭhā;<br>
Dukkhūpanītā paridevayanti,<br>
Kiṃsū bhavissāma ito cutāse.</p>
<p><a class='ref sc' id='sc4' href='#sc4'>SC 4</a><a class='ref vns' id='vns782' href='#vns782'>SC Verse 782</a><a class='ref vnp' id='vnp775' href='#vnp775'>PTS Verse 775</a><a class='ref ms' id='ms18Sn_944' href='#ms18Sn_944'>Ms 18Sn_944</a>Tasmā hi sikkhetha idheva jantu,<a class='brnum' id='br4' href='#br4'></a><br>
Yaṃ kiñci jaññā visamanti loke;<br>
Na tassa hetū visamaṃ careyya,<br>
Appañhidaṃ jīvitamāhu dhīrā.</p>
<p><a class='ref sc' id='sc5' href='#sc5'>SC 5</a><a class='ref vns' id='vns783' href='#vns783'>SC Verse 783</a><a class='ref vnp' id='vnp776' href='#vnp776'>PTS Verse 776</a><a class='ref ms' id='ms18Sn_945' href='#ms18Sn_945'>Ms 18Sn_945</a>Passāmi loke pariphandamānaṃ,<a class='brnum' id='br5' href='#br5'></a><br>
Pajaṃ imaṃ taṇhagataṃ bhavesu;<br>
Hīnā narā maccumukhe lapanti,<br>
Avītataṇhāse bhavābhavesu.</p>
<p><a class='ref sc' id='sc6' href='#sc6'>SC 6</a><a class='ref vns' id='vns784' href='#vns784'>SC Verse 784</a><a class='ref vnp' id='vnp777' href='#vnp777'>PTS Verse 777</a><a class='ref ms' id='ms18Sn_946' href='#ms18Sn_946'>Ms 18Sn_946</a>Mamāyite passatha phandamāne,<a class='brnum' id='br6' href='#br6'></a><br>
Maccheva appodake khīṇasote;<br>
Etampi disvā amamo careyya,<br>
Bhavesu āsattimakubbamāno.</p>
<p><a class='ref sc' id='sc7' href='#sc7'>SC 7</a><a class='ref vns' id='vns785' href='#vns785'>SC Verse 785</a><a class='ref vnp' id='vnp778' href='#vnp778'>PTS Verse 778</a><a class='ref ms' id='ms18Sn_947' href='#ms18Sn_947'>Ms 18Sn_947</a>Ubhosu antesu vineyya chandaṃ,<a class='brnum' id='br7' href='#br7'></a><br>
Phassaṃ pariññāya anānugiddho;<br>
Yadattagarahī tadakubbamāno,<br>
<span class='var' id='note424' title='na limpatī (s1-3, mr)' href='#note424' title='na limpatī (s1-3, mr)'>Na lippatī</span> diṭṭhasutesu dhīro.</p>
<p><a class='ref sc' id='sc8' href='#sc8'>SC 8</a><a class='ref vns' id='vns786' href='#vns786'>SC Verse 786</a><a class='ref vnp' id='vnp779' href='#vnp779'>PTS Verse 779</a><a class='ref pts-vp-pli' id='pts-vp-pli153' href='#pts-vp-pli153'></a><a class='ref ms' id='ms18Sn_948' href='#ms18Sn_948'>Ms 18Sn_948</a>Saññaṃ pariññā vitareyya oghaṃ,<a class='brnum' id='br8' href='#br8'></a><br>
Pariggahesu muni nopalitto;<br>
Abbūḷhasallo caramappamatto,<br>
<span class='var' id='note425' title='nāsiṃsatī (bj) | nāsiṃsati (s1-3, pts1)' href='#note425' title='nāsiṃsatī (bj) | nāsiṃsati (s1-3, pts1)'>Nāsīsatī</span> lokamimaṃ parañcāti.</p>
</blockquote>
<p class='endsection'>Guhaṭṭhakasuttaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Aṭṭhakavagga</span><span class='hidden'>Guhaṭṭhakasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
