<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp4.10' lang='pli'>
<header>
<ul>
<li class='division'>Sutta Nipāta&#160;4.10</li>
</ul>
<h1>Purābhedasutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns855' href='#vns855'>SC Verse 855</a><a class='ref vnp' id='vnp848' href='#vnp848'>PTS Verse 848</a><a class='ref ms' id='ms18Sn_1025' href='#ms18Sn_1025'>Ms 18Sn_1025</a>“Kathaṃdassī kathaṃsīlo,<br>
upasantoti vuccati;<br>
Taṃ me gotama pabrūhi,<br>
pucchito uttamaṃ naraṃ”.</p>
<p><a class='ref sc' id='sc2' href='#sc2'>SC 2</a><a class='ref vns' id='vns856' href='#vns856'>SC Verse 856</a><a class='ref vnp' id='vnp849' href='#vnp849'>PTS Verse 849</a><a class='ref ms' id='ms18Sn_1026' href='#ms18Sn_1026'>Ms 18Sn_1026</a>“Vītataṇho purā bhedā,<a class='brnum' id='br2' href='#br2'></a><br>
<span class='speaker'>(iti bhagavā):</span><br>
Pubbamantamanissito;<br>
Vemajjhe nupasaṅkheyyo,<br>
Tassa natthi purakkhataṃ.</p>
<p><a class='ref sc' id='sc3' href='#sc3'>SC 3</a><a class='ref vns' id='vns857' href='#vns857'>SC Verse 857</a><a class='ref vnp' id='vnp850' href='#vnp850'>PTS Verse 850</a><a class='ref pts-vp-pli' id='pts-vp-pli167' href='#pts-vp-pli167'>PTS vp Pali 167</a><a class='ref ms' id='ms18Sn_1027' href='#ms18Sn_1027'>Ms 18Sn_1027</a>Akkodhano asantāsī,<a class='brnum' id='br3' href='#br3'></a><br>
avikatthī akukkuco;<br>
<span class='var' id='note471' title='mantābhāṇī (s1-3)'>Mantabhāṇī</span> anuddhato,<br>
sa ve vācāyato muni.</p>
<p><a class='ref sc' id='sc4' href='#sc4'>SC 4</a><a class='ref vns' id='vns858' href='#vns858'>SC Verse 858</a><a class='ref vnp' id='vnp851' href='#vnp851'>PTS Verse 851</a><a class='ref ms' id='ms18Sn_1028' href='#ms18Sn_1028'>Ms 18Sn_1028</a>Nirāsatti anāgate,<a class='brnum' id='br4' href='#br4'></a><br>
atītaṃ nānusocati;<br>
Vivekadassī phassesu,<br>
diṭṭhīsu ca na <span class='var' id='note472' title='niyyati (si, s1-3, pts1)'>nīyati</span>.</p>
<p><a class='ref sc' id='sc5' href='#sc5'>SC 5</a><a class='ref vns' id='vns859' href='#vns859'>SC Verse 859</a><a class='ref vnp' id='vnp852' href='#vnp852'>PTS Verse 852</a><a class='ref ms' id='ms18Sn_1029' href='#ms18Sn_1029'>Ms 18Sn_1029</a>Patilīno akuhako,<a class='brnum' id='br5' href='#br5'></a><br>
apihālu amaccharī;<br>
Appagabbho ajeguccho,<br>
pesuṇeyye ca no yuto.</p>
<p><a class='ref sc' id='sc6' href='#sc6'>SC 6</a><a class='ref vns' id='vns860' href='#vns860'>SC Verse 860</a><a class='ref vnp' id='vnp853' href='#vnp853'>PTS Verse 853</a><a class='ref ms' id='ms18Sn_1030' href='#ms18Sn_1030'>Ms 18Sn_1030</a>Sātiyesu anassāvī,<a class='brnum' id='br6' href='#br6'></a><br>
atimāne ca no yuto;<br>
Saṇho ca <span class='var' id='note473' title='paṭibhāṇavā (s1-3)'>paṭibhānavā</span>,<br>
na saddho na virajjati.</p>
<p><a class='ref sc' id='sc7' href='#sc7'>SC 7</a><a class='ref vns' id='vns861' href='#vns861'>SC Verse 861</a><a class='ref vnp' id='vnp854' href='#vnp854'>PTS Verse 854</a><a class='ref ms' id='ms18Sn_1031' href='#ms18Sn_1031'>Ms 18Sn_1031</a>Lābhakamyā na sikkhati,<a class='brnum' id='br7' href='#br7'></a><br>
alābhe ca na kuppati;<br>
Aviruddho ca taṇhāya,<br>
rasesu nānugijjhati.</p>
<p><a class='ref sc' id='sc8' href='#sc8'>SC 8</a><a class='ref vns' id='vns862' href='#vns862'>SC Verse 862</a><a class='ref vnp' id='vnp855' href='#vnp855'>PTS Verse 855</a><a class='ref ms' id='ms18Sn_1032' href='#ms18Sn_1032'>Ms 18Sn_1032</a>Upekkhako sadā sato,<a class='brnum' id='br8' href='#br8'></a><br>
na loke maññate samaṃ;<br>
Na visesī na nīceyyo,<br>
tassa no santi ussadā.</p>
<p><a class='ref sc' id='sc9' href='#sc9'>SC 9</a><a class='ref vns' id='vns863' href='#vns863'>SC Verse 863</a><a class='ref vnp' id='vnp856' href='#vnp856'>PTS Verse 856</a><a class='ref ms' id='ms18Sn_1033' href='#ms18Sn_1033'>Ms 18Sn_1033</a>Yassa <span class='var' id='note474' title='nissayatā (bj, s1-3, pts1)'>nissayanā</span> natthi,<a class='brnum' id='br9'></a><br>
ñatvā dhammaṃ anissito;<br>
Bhavāya vibhavāya vā,<br>
taṇhā yassa na vijjati.</p>
<p><a class='ref sc' id='sc10' href='#sc10'>SC 10</a><a class='ref vns' id='vns864' href='#vns864'>SC Verse 864</a><a class='ref vnp' id='vnp857' href='#vnp857'>PTS Verse 857</a><a class='ref ms' id='ms18Sn_1034' href='#ms18Sn_1034'>Ms 18Sn_1034</a>Taṃ brūmi upasantoti,<a class='brnum' id='br10' href='#br10'></a><br>
Kāmesu anapekkhinaṃ;<br>
Ganthā tassa na vijjanti,<br>
Atarī so visattikaṃ.</p>
<p><a class='ref sc' id='sc11' href='#sc11'>SC 11</a><a class='ref vns' id='vns865' href='#vns865'>SC Verse 865</a><a class='ref vnp' id='vnp858' href='#vnp858'>PTS Verse 858</a><a class='ref pts-vp-pli' id='pts-vp-pli168' href='#pts-vp-pli168'>PTS vp Pali 168</a><a class='ref ms' id='ms18Sn_1035' href='#ms18Sn_1035'>Ms 18Sn_1035</a>Na tassa puttā pasavo,<a class='brnum' id='br11' href='#br11'></a><br>
Khettaṃ vatthuñca vijjati;<br>
Attā <span class='var' id='note475' title='attaṃ vāpi nirattaṃ vā (si, s1-3, pts1)'>vāpi nirattā vā</span>,<br>
Na tasmiṃ upalabbhati.</p>
<p><a class='ref sc' id='sc12' href='#sc12'>SC 12</a><a class='ref vns' id='vns866' href='#vns866'>SC Verse 866</a><a class='ref vnp' id='vnp859' href='#vnp859'>PTS Verse 859</a><a class='ref ms' id='ms18Sn_1036' href='#ms18Sn_1036'>Ms 18Sn_1036</a>Yena naṃ vajjuṃ puthujjanā,<a class='brnum' id='br12' href='#br12'></a><br>
Atho samaṇabrāhmaṇā;<br>
Taṃ tassa apurakkhataṃ,<br>
Tasmā vādesu nejati.</p>
<p><a class='ref sc' id='sc13' href='#sc13'>SC 13</a><a class='ref vns' id='vns867' href='#vns867'>SC Verse 867</a><a class='ref vnp' id='vnp860' href='#vnp860'>PTS Verse 860</a><a class='ref ms' id='ms18Sn_1037' href='#ms18Sn_1037'>Ms 18Sn_1037</a>Vītagedho amaccharī,<a class='brnum' id='br13' href='#br13'></a><br>
Na ussesu vadate muni;<br>
Na samesu na omesu,<br>
Kappaṃ neti akappiyo.</p>
<p><a class='ref sc' id='sc14' href='#sc14'>SC 14</a><a class='ref vns' id='vns868' href='#vns868'>SC Verse 868</a><a class='ref vnp' id='vnp861' href='#vnp861'>PTS Verse 861</a><a class='ref ms' id='ms18Sn_1038' href='#ms18Sn_1038'>Ms 18Sn_1038</a>Yassa loke sakaṃ natthi,<a class='brnum' id='br14' href='#br14'></a><br>
Asatā ca na socati;<br>
Dhammesu ca na gacchati,<br>
Sa ve santoti vuccatī”ti.</p>
</blockquote>
<p class='endsection'>Purābhedasuttaṃ dasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Aṭṭhakavagga</span><span class='hidden'>Purābhedasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
