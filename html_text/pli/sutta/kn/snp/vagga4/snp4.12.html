<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp4.12' lang='pli'>
<header>
<ul>
<li class='division'><span class='var' id='note485' title='cūlaviyūhasuttaṃ (bj) | cūḷaviyūhasutta (s1-3, pts1)'>Sutta Nipāta&#160;4.12</span></li>
</ul>
<h1>Cūḷabyūhasutta</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns885'>SC Verse 885</a><a class='ref vnp' id='vnp878'>PTS Verse 878</a><a class='ref ms' id='ms18Sn_1057'>Ms 18Sn_1057</a>“Sakaṃsakaṃdiṭṭhiparibbasānā,<br>
Viggayha nānā kusalā vadanti;<br>
Yo evaṃ jānāti sa vedi dhammaṃ,<br>
Idaṃ paṭikkosamakevalī so.</p>
<p><a class='ref sc' id='sc2'>SC 2</a><a class='ref vns' id='vns886'>SC Verse 886</a><a class='ref vnp' id='vnp879'>PTS Verse 879</a><a class='ref ms' id='ms18Sn_1058'>Ms 18Sn_1058</a>Evampi viggayha vivādayanti,<a class='brnum' id='br2'></a><br>
Bālo paro <span class='var' id='note487' title='akusaloti (si, s1-3, pts1)'>akkusaloti</span> cāhu;<br>
Sacco nu vādo katamo imesaṃ,<br>
Sabbeva hīme kusalāvadānā”.</p>
<p><a class='ref sc' id='sc3'>SC 3</a><a class='ref vns' id='vns887'>SC Verse 887</a><a class='ref vnp' id='vnp880'>PTS Verse 880</a><a class='pts' id='pts172'></a><a class='ref ms' id='ms18Sn_1059'>Ms 18Sn_1059</a>“Parassa ce dhammamanānujānaṃ,<a class='brnum' id='br3'></a><br>
<span class='var' id='note488' title='bālo mago (bj, s1-3, pts1, mr)'>Bālomako</span> hoti nihīnapañño;<br>
Sabbeva bālā sunihīnapaññā,<br>
Sabbevime diṭṭhiparibbasānā.</p>
<p><a class='ref sc' id='sc4'>SC 4</a><a class='ref vns' id='vns888'>SC Verse 888</a><a class='ref vnp' id='vnp881'>PTS Verse 881</a><a class='ref ms' id='ms18Sn_1060'>Ms 18Sn_1060</a>Sandiṭṭhiyā ceva na vīvadātā,<a class='brnum' id='br4'></a><br>
Saṃsuddhapaññā kusalā mutīmā;<br>
Na tesaṃ koci <span class='var' id='note489' title='koci nihīnapañño (bj, s1-3) | kocipi nihīnapañño (mr)'>parihīnapañño</span>,<br>
Diṭṭhī hi tesampi tathā samattā.</p>
<p><a class='ref sc' id='sc5'>SC 5</a><a class='ref vns' id='vns889'>SC Verse 889</a><a class='ref vnp' id='vnp882'>PTS Verse 882</a><a class='ref ms' id='ms18Sn_1061'>Ms 18Sn_1061</a>Na vāhametaṃ <span class='var' id='note490' title='tathivanti (s1-3, mr)'>tathiyanti</span> brūmi,<a class='brnum' id='br5'></a><br>
Yamāhu bālā mithu aññamaññaṃ;<br>
Sakaṃ sakaṃ diṭṭhimakaṃsu saccaṃ,<br>
Tasmā hi bāloti paraṃ dahanti”.</p>
<p><a class='ref sc' id='sc6'>SC 6</a><a class='ref vns' id='vns890'>SC Verse 890</a><a class='ref vnp' id='vnp883'>PTS Verse 883</a><a class='ref ms' id='ms18Sn_1062'>Ms 18Sn_1062</a>“Yamāhu saccaṃ tathiyanti eke,<a class='brnum' id='br6'></a><br>
Tamāhu <span class='var' id='note491' title='aññepi (s1-3 ^mnd12#37 [Cūḷabyūhasuttaniddesa]) | aññe ca (?)'>aññe</span> tucchaṃ musāti;<br>
Evampi vigayha vivādayanti,<br>
Kasmā na ekaṃ samaṇā vadanti”.</p>
<p><a class='ref sc' id='sc7'>SC 7</a><a class='ref vns' id='vns891'>SC Verse 891</a><a class='ref vnp' id='vnp884'>PTS Verse 884</a><a class='ref ms' id='ms18Sn_1063'>Ms 18Sn_1063</a>“Ekañhi saccaṃ na dutīyamatthi,<a class='brnum' id='br7'></a><br>
Yasmiṃ pajā no vivade pajānaṃ;<br>
Nānā <span class='var' id='note492' title='nānāto (mr)'>te</span> saccāni sayaṃ thunanti,<br>
Tasmā na ekaṃ samaṇā vadanti”.</p>
<p><a class='ref sc' id='sc8'>SC 8</a><a class='ref vns' id='vns892'>SC Verse 892</a><a class='ref vnp' id='vnp885'>PTS Verse 885</a><a class='pts' id='pts173'></a><a class='ref ms' id='ms18Sn_1064'>Ms 18Sn_1064</a>“Kasmā nu saccāni vadanti nānā,<a class='brnum' id='br8'></a><br>
Pavādiyāse kusalāvadānā;<br>
Saccāni sutāni bahūni nānā,<br>
Udāhu te takkamanussaranti”.</p>
<p><a class='ref sc' id='sc9'>SC 9</a><a class='ref vns' id='vns893'>SC Verse 893</a><a class='ref vnp' id='vnp886'>PTS Verse 886</a><a class='ref ms' id='ms18Sn_1065'>Ms 18Sn_1065</a>“Na heva saccāni bahūni nānā,<a class='brnum' id='br9'></a><br>
Aññatra saññāya niccāni loke;<br>
Takkañca diṭṭhīsu pakappayitvā,<br>
Saccaṃ musāti dvayadhammamāhu.</p>
<p><a class='ref sc' id='sc10'>SC 10</a><a class='ref vns' id='vns894'>SC Verse 894</a><a class='ref vnp' id='vnp887'>PTS Verse 887</a><a class='ref ms' id='ms18Sn_1066'>Ms 18Sn_1066</a>Diṭṭhe sute sīlavate mute vā,<a class='brnum' id='br10'></a><br>
Ete ca nissāya vimānadassī;<br>
Vinicchaye ṭhatvā pahassamāno,<br>
Bālo paro akkusaloti cāha.</p>
<p><a class='ref sc' id='sc11'>SC 11</a><a class='ref vns' id='vns895'>SC Verse 895</a><a class='ref vnp' id='vnp888'>PTS Verse 888</a><a class='ref ms' id='ms18Sn_1067'>Ms 18Sn_1067</a>Yeneva bāloti paraṃ dahāti,<a class='brnum' id='br11'></a><br>
Tenātumānaṃ kusaloti cāha;<br>
Sayamattanā so kusalāvadāno,<br>
Aññaṃ vimāneti tadeva pāva.</p>
<p><a class='ref sc' id='sc12'>SC 12</a><a class='ref vns' id='vns896'>SC Verse 896</a><a class='ref vnp' id='vnp889'>PTS Verse 889</a><a class='ref ms' id='ms18Sn_1068'>Ms 18Sn_1068</a><span class='var' id='note493' title='atīsaraṃditthiyā (pts1) | atisāradiṭṭhiyāva (c1, c2)'>Atisāradiṭṭhiyā</span> so samatto,<a class='brnum' id='br12'></a><br>
Mānena matto paripuṇṇamānī;<br>
Sayameva sāmaṃ manasābhisitto,<br>
Diṭṭhī hi sā tassa tathā samattā.</p>
<p><a class='ref sc' id='sc13'>SC 13</a><a class='ref vns' id='vns897'>SC Verse 897</a><a class='ref vnp' id='vnp890'>PTS Verse 890</a><a class='ref ms' id='ms18Sn_1069'>Ms 18Sn_1069</a>Parassa ce hi vacasā nihīno,<a class='brnum' id='br13'></a><br>
Tumo sahā hoti nihīnapañño;<br>
Atha ce sayaṃ vedagū hoti dhīro,<br>
Na koci bālo samaṇesu atthi.</p>
<p><a class='ref sc' id='sc14'>SC 14</a><a class='ref vns' id='vns898'>SC Verse 898</a><a class='ref vnp' id='vnp891'>PTS Verse 891</a><a class='pts' id='pts174'></a><a class='ref ms' id='ms18Sn_1070'>Ms 18Sn_1070</a>Aññaṃ ito yābhivadanti dhammaṃ,<a class='brnum' id='br14'></a><br>
Aparaddhā <span class='var' id='note494' title='suddhimakevali te (bj) | suddhimakevalīno (si, pts1)'>suddhimakevalī te</span>;<br>
Evampi titthyā puthuso vadanti,<br>
Sandiṭṭhirāgena hi <span class='var' id='note495' title='tyābhirattā (s1-3, mr)'>tebhirattā</span>.</p>
<p><a class='ref sc' id='sc15'>SC 15</a><a class='ref vns' id='vns899'>SC Verse 899</a><a class='ref vnp' id='vnp892'>PTS Verse 892</a><a class='ref ms' id='ms18Sn_1071'>Ms 18Sn_1071</a>Idheva suddhiṃ iti vādayanti,<a class='brnum' id='br15'></a><br>
Nāññesu dhammesu visuddhimāhu;<br>
Evampi titthyā puthuso niviṭṭhā,<br>
Sakāyane tattha daḷhaṃ vadānā.</p>
<p><a class='ref sc' id='sc16'>SC 16</a><a class='ref vns' id='vns900'>SC Verse 900</a><a class='ref vnp' id='vnp893'>PTS Verse 893</a><a class='ref ms' id='ms18Sn_1072'>Ms 18Sn_1072</a>Sakāyane vāpi daḷhaṃ vadāno,<a class='brnum' id='br16'></a><br>
Kamettha bāloti paraṃ daheyya;<br>
Sayaṃva so <span class='var' id='note496' title='medhagaṃ āvaheyya (bj, s1-3) | medhakaṃ āvaheyya (pts1)'>medhagamāvaheyya</span>,<br>
Paraṃ vadaṃ bālamasuddhidhammaṃ.</p>
<p><a class='ref sc' id='sc17'>SC 17</a><a class='ref vns' id='vns901'>SC Verse 901</a><a class='ref vnp' id='vnp894'>PTS Verse 894</a><a class='ref ms' id='ms18Sn_1073'>Ms 18Sn_1073</a>Vinicchaye ṭhatvā sayaṃ pamāya,<a class='brnum' id='br17'></a><br>
<span class='var' id='note497' title='uddhaṃ so (bj, s1-3, pts1)'>Uddhaṃsa</span> lokasmiṃ vivādameti;<br>
Hitvāna sabbāni vinicchayāni,<br>
Na medhagaṃ kubbati jantu loke”ti.</p>
</blockquote>
<p class='endsection'>Cūḷabyūhasuttaṃ dvādasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Aṭṭhakavagga</span><span class='hidden'>Cūḷabyūhasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
