<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp4.7' lang='pli'>
<header>
<ul>
<li class='division'>Sutta Nipāta&#160;4.7</li>
</ul>
<h1>Tissametteyyasutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns821' href='#vns821'>SC Verse 821</a><a class='ref vnp' id='vnp814' href='#vnp814'>PTS Verse 814</a><a class='ref ms' id='ms18Sn_988' href='#ms18Sn_988'>Ms 18Sn_988</a>“Methunamanuyuttassa,<br>
<span class='speaker'>(iccāyasmā tisso metteyyo):</span><br>
Vighātaṃ brūhi mārisa;<br>
Sutvāna tava sāsanaṃ,<br>
Viveke sikkhissāmase”.</p>
<p><a class='ref sc' id='sc2' href='#sc2'>SC 2</a><a class='ref vns' id='vns822' href='#vns822'>SC Verse 822</a><a class='ref vnp' id='vnp815' href='#vnp815'>PTS Verse 815</a><a class='ref ms' id='ms18Sn_989' href='#ms18Sn_989'>Ms 18Sn_989</a>“Methunamanuyuttassa,<a class='brnum' id='br2' href='#br2'></a><br>
<span class='speaker'>(metteyyāti bhagavā):</span><br>
Mussate vāpi sāsanaṃ;<br>
Micchā ca paṭipajjati,<br>
Etaṃ tasmiṃ anāriyaṃ.</p>
<p><a class='ref sc' id='sc3' href='#sc3'>SC 3</a><a class='ref vns' id='vns823' href='#vns823'>SC Verse 823</a><a class='ref vnp' id='vnp816' href='#vnp816'>PTS Verse 816</a><a class='ref ms' id='ms18Sn_990' href='#ms18Sn_990'>Ms 18Sn_990</a>Eko pubbe caritvāna,<a class='brnum' id='br3' href='#br3'></a><br>
methunaṃ yo nisevati;<br>
Yānaṃ bhantaṃva taṃ loke,<br>
hīnamāhu puthujjanaṃ.</p>
<p><a class='ref sc' id='sc4' href='#sc4'>SC 4</a><a class='ref vns' id='vns824' href='#vns824'>SC Verse 824</a><a class='ref vnp' id='vnp817' href='#vnp817'>PTS Verse 817</a><a class='ref ms' id='ms18Sn_991' href='#ms18Sn_991'>Ms 18Sn_991</a>Yaso kitti ca yā pubbe,<a class='brnum' id='br4' href='#br4'></a><br>
hāyate vāpi tassa sā;<br>
Etampi disvā sikkhetha,<br>
methunaṃ vippahātave.</p>
<p><a class='ref sc' id='sc5' href='#sc5'>SC 5</a><a class='ref vns' id='vns825' href='#vns825'>SC Verse 825</a><a class='ref vnp' id='vnp818' href='#vnp818'>PTS Verse 818</a><a class='ref ms' id='ms18Sn_992' href='#ms18Sn_992'>Ms 18Sn_992</a>Saṅkappehi pareto so,<a class='brnum' id='br5' href='#br5'></a><br>
kapaṇo viya jhāyati;<br>
Sutvā paresaṃ nigghosaṃ,<br>
maṅku hoti tathāvidho.</p>
<p><a class='ref sc' id='sc6' href='#sc6'>SC 6</a><a class='ref vns' id='vns826' href='#vns826'>SC Verse 826</a><a class='ref vnp' id='vnp819' href='#vnp819'>PTS Verse 819</a><a class='ref ms' id='ms18Sn_993' href='#ms18Sn_993'>Ms 18Sn_993</a>Atha satthāni kurute,<a class='brnum' id='br6' href='#br6'></a><br>
paravādehi codito;<br>
Esa khvassa mahāgedho,<br>
mosavajjaṃ pagāhati.</p>
<p><a class='ref sc' id='sc7' href='#sc7'>SC 7</a><a class='ref vns' id='vns827' href='#vns827'>SC Verse 827</a><a class='ref vnp' id='vnp820' href='#vnp820'>PTS Verse 820</a><a class='ref ms' id='ms18Sn_994' href='#ms18Sn_994'>Ms 18Sn_994</a>Paṇḍitoti samaññāto,<a class='brnum' id='br7' href='#br7'></a><br>
ekacariyaṃ adhiṭṭhito;<br>
<span class='var' id='note449' title='sa cāpi (^mnd7#52 [Tissametteyyasuttaniddesa])' href='#note449' title='sa cāpi (^mnd7#52 [Tissametteyyasuttaniddesa])'>Athāpi</span> methune yutto,<br>
mandova parikissati.</p>
<p><a class='ref sc' id='sc8' href='#sc8'>SC 8</a><a class='ref vns' id='vns828' href='#vns828'>SC Verse 828</a><a class='ref vnp' id='vnp821' href='#vnp821'>PTS Verse 821</a><a class='ref pts-vp-pli' id='pts-vp-pli161' href='#pts-vp-pli161'></a><a class='ref ms' id='ms18Sn_995' href='#ms18Sn_995'>Ms 18Sn_995</a>Etamādīnavaṃ ñatvā,<a class='brnum' id='br8' href='#br8'></a><br>
Muni pubbāpare idha;<br>
Ekacariyaṃ daḷhaṃ kayirā,<br>
Na nisevetha methunaṃ.</p>
<p><a class='ref sc' id='sc9' href='#sc9'>SC 9</a><a class='ref vns' id='vns829' href='#vns829'>SC Verse 829</a><a class='ref vnp' id='vnp822' href='#vnp822'>PTS Verse 822</a><a class='ref ms' id='ms18Sn_996' href='#ms18Sn_996'>Ms 18Sn_996</a>Vivekaññeva sikkhetha,<a class='brnum' id='br9' href='#br9'></a><br>
etaṃ ariyānamuttamaṃ;<br>
Na tena seṭṭho maññetha,<br>
sa ve nibbānasantike.</p>
<p><a class='ref sc' id='sc10' href='#sc10'>SC 10</a><a class='ref vns' id='vns830' href='#vns830'>SC Verse 830</a><a class='ref vnp' id='vnp823' href='#vnp823'>PTS Verse 823</a><a class='ref ms' id='ms18Sn_997' href='#ms18Sn_997'>Ms 18Sn_997</a>Rittassa munino carato,<a class='brnum' id='br10' href='#br10'></a><br>
Kāmesu anapekkhino;<br>
Oghatiṇṇassa pihayanti,<br>
Kāmesu <span class='var' id='note450' title='gathitā (bj)' href='#note450' title='gathitā (bj)'>gadhitā</span> pajā”ti.</p>
</blockquote>
<p class='endsection'>Tissametteyyasuttaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Aṭṭhakavagga</span><span class='hidden'>Tissametteyyasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
