<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp4.3' lang='pli'>
<header>
<ul>
<li class='division'>Sutta Nipāta&#160;4.3</li>
</ul>
<h1>Duṭṭhaṭṭhakasutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns787' href='#vns787'>SC Verse 787</a><a class='ref vnp' id='vnp780' href='#vnp780'>PTS Verse 780</a><a class='ref ms' id='ms18Sn_950' href='#ms18Sn_950'>Ms 18Sn_950</a>Vadanti ve duṭṭhamanāpi eke,<br>
Athopi ve saccamanā vadanti;<br>
Vādañca jātaṃ muni no upeti,<br>
Tasmā munī natthi khilo kuhiñci.</p>
<p><a class='ref sc' id='sc2' href='#sc2'>SC 2</a><a class='ref vns' id='vns788' href='#vns788'>SC Verse 788</a><a class='ref vnp' id='vnp781' href='#vnp781'>PTS Verse 781</a><a class='ref ms' id='ms18Sn_951' href='#ms18Sn_951'>Ms 18Sn_951</a>Sakañhi diṭṭhiṃ kathamaccayeyya,<a class='brnum' id='br2' href='#br2'></a><br>
Chandānunīto ruciyā niviṭṭho;<br>
Sayaṃ samattāni pakubbamāno,<br>
Yathā hi jāneyya tathā vadeyya.</p>
<p><a class='ref sc' id='sc3' href='#sc3'>SC 3</a><a class='ref vns' id='vns789' href='#vns789'>SC Verse 789</a><a class='ref vnp' id='vnp782' href='#vnp782'>PTS Verse 782</a><a class='ref ms' id='ms18Sn_952' href='#ms18Sn_952'>Ms 18Sn_952</a>Yo attano sīlavatāni jantu,<a class='brnum' id='br3' href='#br3'></a><br>
Anānupuṭṭhova <span class='var' id='note426' title='parassa (si, mr)'>paresa</span> <span class='var' id='note427' title='pāvā (bj, s1-3, pts1)' href='#note426' title='parassa (si, mr)'>paresa</span> <span class='var' id='note427' title='pāvā (bj, s1-3, pts1)'>pāva</span>;<br>
Anariyadhammaṃ kusalā tamāhu,<br>
Yo ātumānaṃ sayameva pāva.</p>
<p><a class='ref sc' id='sc4' href='#sc4'>SC 4</a><a class='ref vns' id='vns790' href='#vns790'>SC Verse 790</a><a class='ref vnp' id='vnp783' href='#vnp783'>PTS Verse 783</a><a class='ref ms' id='ms18Sn_953' href='#ms18Sn_953'>Ms 18Sn_953</a>Santo ca bhikkhu abhinibbutatto,<a class='brnum' id='br4' href='#br4'></a><br>
Itihanti sīlesu akatthamāno;<br>
Tamariyadhammaṃ kusalā vadanti,<br>
Yassussadā natthi kuhiñci loke.</p>
<p><a class='ref sc' id='sc5' href='#sc5'>SC 5</a><a class='ref vns' id='vns791' href='#vns791'>SC Verse 791</a><a class='ref vnp' id='vnp784' href='#vnp784'>PTS Verse 784</a><a class='pts' id='pts154' href='#pts154'></a><a class='ref ms' id='ms18Sn_954' href='#ms18Sn_954'>Ms 18Sn_954</a>Pakappitā saṅkhatā yassa dhammā,<a class='brnum' id='br5' href='#br5'></a><br>
Purakkhatā santi avīvadātā;<br>
Yadattani passati ānisaṃsaṃ,<br>
Taṃ nissito kuppapaṭiccasantiṃ.</p>
<p><a class='ref sc' id='sc6' href='#sc6'>SC 6</a><a class='ref vns' id='vns792' href='#vns792'>SC Verse 792</a><a class='ref vnp' id='vnp785' href='#vnp785'>PTS Verse 785</a><a class='ref ms' id='ms18Sn_955' href='#ms18Sn_955'>Ms 18Sn_955</a>Diṭṭhīnivesā na hi svātivattā,<a class='brnum' id='br6' href='#br6'></a><br>
Dhammesu niccheyya samuggahītaṃ;<br>
Tasmā naro tesu nivesanesu,<br>
Nirassatī ādiyatī ca dhammaṃ.</p>
<p><a class='ref sc' id='sc7' href='#sc7'>SC 7</a><a class='ref vns' id='vns793' href='#vns793'>SC Verse 793</a><a class='ref vnp' id='vnp786' href='#vnp786'>PTS Verse 786</a><a class='ref ms' id='ms18Sn_956' href='#ms18Sn_956'>Ms 18Sn_956</a>Dhonassa hi natthi kuhiñci loke,<a class='brnum' id='br7' href='#br7'></a><br>
Pakappitā diṭṭhi bhavābhavesu;<br>
Māyañca mānañca pahāya dhono,<br>
Sa kena gaccheyya anūpayo so.</p>
<p><a class='ref sc' id='sc8' href='#sc8'>SC 8</a><a class='ref vns' id='vns794' href='#vns794'>SC Verse 794</a><a class='ref vnp' id='vnp787' href='#vnp787'>PTS Verse 787</a><a class='ref ms' id='ms18Sn_957' href='#ms18Sn_957'>Ms 18Sn_957</a>Upayo hi dhammesu upeti vādaṃ,<a class='brnum' id='br8' href='#br8'></a><br>
Anūpayaṃ kena kathaṃ vadeyya;<br>
Attā <span class='var' id='note428' title='attaṃ nirattaṃ (bahūsu)' href='#note428' title='attaṃ nirattaṃ (bahūsu)'>nirattā</span> na hi tassa atthi,<br>
Adhosi so diṭṭhimidheva sabbanti.</p>
</blockquote>
<p class='endsection'>Duṭṭhaṭṭhakasuttaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Aṭṭhakavagga</span><span class='hidden'>Duṭṭhaṭṭhakasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
