<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp4.6' lang='pli'>
<header>
<ul>
<li class='division'>Sutta Nipāta&#160;4.6</li>
</ul>
<h1>Jarāsutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns811' href='#vns811'>SC Verse 811</a><a class='ref vnp' id='vnp804' href='#vnp804'>PTS Verse 804</a><a class='ref ms' id='ms18Sn_977' href='#ms18Sn_977'>Ms 18Sn_977</a>Appaṃ vata jīvitaṃ idaṃ,<br>
Oraṃ vassasatāpi <span class='var' id='note437' title='mīyati (bj-a)'>miyyati</span>;<br>
Yo cepi aticca jīvati,<br>
Atha kho so jarasāpi miyyati.</p>
<p><a class='ref sc' id='sc2' href='#sc2'>SC 2</a><a class='ref vns' id='vns812' href='#vns812'>SC Verse 812</a><a class='ref vnp' id='vnp805' href='#vnp805'>PTS Verse 805</a><a class='ref ms' id='ms18Sn_978' href='#ms18Sn_978'>Ms 18Sn_978</a>Socanti janā mamāyite,<a class='brnum' id='br2' href='#br2'></a><br>
<span class='var' id='note438' title='na hi santā (bj) | na hī santi (katthaci)'>Na hi santi</span> niccā pariggahā;<br>
<span class='var' id='note439' title='vinābhāvaṃ santamevidaṃ (bj ^snp1.3#321 [Khaggavisāṇasutta])'>Vinābhāvasantamevidaṃ</span>,<br>
Iti disvā nāgāramāvase.</p>
<p><a class='ref sc' id='sc3' href='#sc3'>SC 3</a><a class='ref vns' id='vns813' href='#vns813'>SC Verse 813</a><a class='ref vnp' id='vnp806' href='#vnp806'>PTS Verse 806</a><a class='ref ms' id='ms18Sn_979' href='#ms18Sn_979'>Ms 18Sn_979</a>Maraṇenapi taṃ <span class='var' id='note440' title='pahiyyati (s1-3, mr)'>pahīyati</span>,<a class='brnum' id='br3'></a><br>
Yaṃ puriso <span class='var' id='note441' title='mamayidanti (si, s1-3, pts1) | mamāyanti (mr)'>mamidanti</span> maññati;<br>
<span class='var' id='note442' title='etaṃ disvāna (bj) | etampi viditva (?)'>Etampi viditvā</span> paṇḍito,<br>
Na mamattāya nametha māmako.</p>
<p><a class='ref sc' id='sc4' href='#sc4'>SC 4</a><a class='ref vns' id='vns814' href='#vns814'>SC Verse 814</a><a class='ref vnp' id='vnp807' href='#vnp807'>PTS Verse 807</a><a class='ref pts-vp-pli' id='pts-vp-pli159' href='#pts-vp-pli159'>PTS vp Pali 159</a><a class='ref ms' id='ms18Sn_980' href='#ms18Sn_980'>Ms 18Sn_980</a>Supinena yathāpi saṅgataṃ,<a class='brnum' id='br4' href='#br4'></a><br>
Paṭibuddho puriso na passati;<br>
Evampi piyāyitaṃ janaṃ,<br>
Petaṃ kālaṅkataṃ na passati.</p>
<p><a class='ref sc' id='sc5' href='#sc5'>SC 5</a><a class='ref vns' id='vns815' href='#vns815'>SC Verse 815</a><a class='ref vnp' id='vnp808' href='#vnp808'>PTS Verse 808</a><a class='ref ms' id='ms18Sn_981' href='#ms18Sn_981'>Ms 18Sn_981</a>Diṭṭhāpi sutāpi te janā,<a class='brnum' id='br5' href='#br5'></a><br>
Yesaṃ nāmamidaṃ pavuccati;<br>
<span class='var' id='note444' title='nāmamevāvasissati (bj, s1-3, pts1)'>Nāmaṃyevāvasissati</span>,<br>
Akkheyyaṃ petassa jantuno.</p>
<p><a class='ref sc' id='sc6' href='#sc6'>SC 6</a><a class='ref vns' id='vns816' href='#vns816'>SC Verse 816</a><a class='ref vnp' id='vnp809' href='#vnp809'>PTS Verse 809</a><a class='ref ms' id='ms18Sn_982' href='#ms18Sn_982'>Ms 18Sn_982</a><span class='var' id='note445' title='sokaparidevamaccharaṃ (bj, s1-3, pts1) | sokaṃ paridevamaccharaṃ (?)'>Sokapparidevamaccharaṃ</span>,<a class='brnum' id='br6'></a><br>
Na jahanti giddhā mamāyite;<br>
Tasmā munayo pariggahaṃ,<br>
Hitvā acariṃsu khemadassino.</p>
<p><a class='ref sc' id='sc7' href='#sc7'>SC 7</a><a class='ref vns' id='vns817' href='#vns817'>SC Verse 817</a><a class='ref vnp' id='vnp810' href='#vnp810'>PTS Verse 810</a><a class='ref ms' id='ms18Sn_983' href='#ms18Sn_983'>Ms 18Sn_983</a>Patilīnacarassa bhikkhuno,<a class='brnum' id='br7' href='#br7'></a><br>
Bhajamānassa vivittamāsanaṃ;<br>
Sāmaggiyamāhu tassa taṃ,<br>
Yo attānaṃ bhavane na dassaye.</p>
<p><a class='ref sc' id='sc8' href='#sc8'>SC 8</a><a class='ref vns' id='vns818' href='#vns818'>SC Verse 818</a><a class='ref vnp' id='vnp811' href='#vnp811'>PTS Verse 811</a><a class='ref ms' id='ms18Sn_984' href='#ms18Sn_984'>Ms 18Sn_984</a>Sabbattha munī anissito,<a class='brnum' id='br8' href='#br8'></a><br>
Na piyaṃ kubbati nopi appiyaṃ;<br>
Tasmiṃ paridevamaccharaṃ,<br>
Paṇṇe vāri yathā na <span class='var' id='note446' title='lippati (bj, pts1)'>limpati</span>.</p>
<p><a class='ref sc' id='sc9' href='#sc9'>SC 9</a><a class='ref vns' id='vns819' href='#vns819'>SC Verse 819</a><a class='ref vnp' id='vnp812' href='#vnp812'>PTS Verse 812</a><a class='ref ms' id='ms18Sn_985' href='#ms18Sn_985'>Ms 18Sn_985</a>Udabindu yathāpi pokkhare,<a class='brnum' id='br9' href='#br9'></a><br>
Padume vāri yathā na limpati;<br>
Evaṃ muni nopalimpati,<br>
Yadidaṃ diṭṭhasutaṃ mutesu vā.</p>
<p><a class='ref sc' id='sc10' href='#sc10'>SC 10</a><a class='ref vns' id='vns820' href='#vns820'>SC Verse 820</a><a class='ref vnp' id='vnp813' href='#vnp813'>PTS Verse 813</a><a class='ref pts-vp-pli' id='pts-vp-pli160' href='#pts-vp-pli160'>PTS vp Pali 160</a><a class='ref ms' id='ms18Sn_986' href='#ms18Sn_986'>Ms 18Sn_986</a>Dhono na hi tena maññati,<a class='brnum' id='br10' href='#br10'></a><br>
Yadidaṃ diṭṭhasutaṃ mutesu vā;<br>
Nāññena visuddhimicchati,<br>
Na hi so rajjati no virajjatīti.</p>
</blockquote>
<p class='endsection'>Jarāsuttaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Aṭṭhakavagga</span><span class='hidden'>Jarāsutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
