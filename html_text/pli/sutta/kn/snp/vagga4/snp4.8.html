<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp4.8' lang='pli'>
<header>
<ul>
<li class='division'>Sutta Nipāta&#160;4.8</li>
</ul>
<h1>Pasūrasutta</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns831' href='#vns831'>SC Verse 831</a><a class='ref vnp' id='vnp824' href='#vnp824'>PTS Verse 824</a><a class='ref ms' id='ms18Sn_999' href='#ms18Sn_999'>Ms 18Sn_999</a>Idheva suddhī iti <span class='var' id='note452' title='vādiyanti (bj, pts1) | vādisanti (si)' href='#note452' title='vādiyanti (bj, pts1) | vādisanti (si)'>vādayanti</span>,<br>
Nāññesu dhammesu visuddhimāhu;<br>
Yaṃ nissitā tattha subhaṃ vadānā,<br>
Paccekasaccesu puthū niviṭṭhā.</p>
<p><a class='ref sc' id='sc2' href='#sc2'>SC 2</a><a class='ref vns' id='vns832' href='#vns832'>SC Verse 832</a><a class='ref vnp' id='vnp825' href='#vnp825'>PTS Verse 825</a><a class='ref ms' id='ms18Sn_1000' href='#ms18Sn_1000'>Ms 18Sn_1000</a>Te vādakāmā parisaṃ vigayha,<a class='brnum' id='br2' href='#br2'></a><br>
Bālaṃ dahantī mithu aññamaññaṃ;<br>
Vadanti te aññasitā kathojjaṃ,<br>
Pasaṃsakāmā kusalā vadānā.</p>
<p><a class='ref sc' id='sc3' href='#sc3'>SC 3</a><a class='ref vns' id='vns833' href='#vns833'>SC Verse 833</a><a class='ref vnp' id='vnp826' href='#vnp826'>PTS Verse 826</a><a class='ref ms' id='ms18Sn_1001' href='#ms18Sn_1001'>Ms 18Sn_1001</a>Yutto kathāyaṃ parisāya majjhe,<a class='brnum' id='br3' href='#br3'></a><br>
Pasaṃsamicchaṃ vinighāti hoti;<br>
Apāhatasmiṃ pana maṅku hoti,<br>
Nindāya so kuppati randhamesī.</p>
<p><a class='ref sc' id='sc4' href='#sc4'>SC 4</a><a class='ref vns' id='vns834' href='#vns834'>SC Verse 834</a><a class='ref vnp' id='vnp827' href='#vnp827'>PTS Verse 827</a><a class='ref pts-vp-pli' id='pts-vp-pli162' href='#pts-vp-pli162'>PTS vp Pali 162</a><a class='ref ms' id='ms18Sn_1002' href='#ms18Sn_1002'>Ms 18Sn_1002</a>Yamassa vādaṃ parihīnamāhu,<a class='brnum' id='br4' href='#br4'></a><br>
Apāhataṃ pañhavimaṃsakāse;<br>
Paridevati socati hīnavādo,<br>
Upaccagā manti anutthunāti.</p>
<p><a class='ref sc' id='sc5' href='#sc5'>SC 5</a><a class='ref vns' id='vns835' href='#vns835'>SC Verse 835</a><a class='ref vnp' id='vnp828' href='#vnp828'>PTS Verse 828</a><a class='ref ms' id='ms18Sn_1003' href='#ms18Sn_1003'>Ms 18Sn_1003</a>Ete vivādā samaṇesu jātā,<a class='brnum' id='br5' href='#br5'></a><br>
Etesu ugghātinighāti hoti;<br>
Etampi disvā virame kathojjaṃ,<br>
Na haññadatthatthi pasaṃsalābhā.</p>
<p><a class='ref sc' id='sc6' href='#sc6'>SC 6</a><a class='ref vns' id='vns836' href='#vns836'>SC Verse 836</a><a class='ref vnp' id='vnp829' href='#vnp829'>PTS Verse 829</a><a class='ref ms' id='ms18Sn_1004' href='#ms18Sn_1004'>Ms 18Sn_1004</a>Pasaṃsito vā pana tattha hoti,<a class='brnum' id='br6' href='#br6'></a><br>
Akkhāya vādaṃ parisāya majjhe;<br>
So hassatī <span class='var' id='note453' title='unnamaticca (bj) | uṇṇamatic (pts1) | uṇṇamatī (c1, c2)' href='#note453' title='unnamaticca (bj) | uṇṇamatic (pts1) | uṇṇamatī (c1, c2)'>unnamatī ca</span> tena,<br>
Pappuyya tamatthaṃ yathā mano ahu.</p>
<p><a class='ref sc' id='sc7' href='#sc7'>SC 7</a><a class='ref vns' id='vns837' href='#vns837'>SC Verse 837</a><a class='ref vnp' id='vnp830' href='#vnp830'>PTS Verse 830</a><a class='ref ms' id='ms18Sn_1005' href='#ms18Sn_1005'>Ms 18Sn_1005</a>Yā <span class='var' id='note454' title='uṇṇati (pts1) | uṇṇatī (c1, c2)'>unnatī</span> sāssa vighātabhūmi,<a class='brnum' id='br7' href='#note454' title='uṇṇati (pts1) | uṇṇatī (c1, c2)'>unnatī</span> sāssa vighātabhūmi,<a class='brnum' id='br7'></a><br>
Mānātimānaṃ vadate paneso;<br>
Etampi disvā na vivādayetha,<br>
Na hi tena suddhiṃ kusalā vadanti.</p>
<p><a class='ref sc' id='sc8' href='#sc8'>SC 8</a><a class='ref vns' id='vns838' href='#vns838'>SC Verse 838</a><a class='ref vnp' id='vnp831' href='#vnp831'>PTS Verse 831</a><a class='ref ms' id='ms18Sn_1006' href='#ms18Sn_1006'>Ms 18Sn_1006</a>Sūro yathā rājakhādāya puṭṭho,<a class='brnum' id='br8' href='#br8'></a><br>
Abhigajjameti paṭisūramicchaṃ;<br>
Yeneva so tena palehi sūra,<br>
Pubbeva natthi yadidaṃ yudhāya.</p>
<p><a class='ref sc' id='sc9' href='#sc9'>SC 9</a><a class='ref vns' id='vns839' href='#vns839'>SC Verse 839</a><a class='ref vnp' id='vnp832' href='#vnp832'>PTS Verse 832</a><a class='ref pts-vp-pli' id='pts-vp-pli163' href='#pts-vp-pli163'>PTS vp Pali 163</a><a class='ref ms' id='ms18Sn_1007' href='#ms18Sn_1007'>Ms 18Sn_1007</a>Ye diṭṭhimuggayha <span class='var' id='note455' title='vivādiyanti (si, pts1)'>vivādayanti</span>,<a class='brnum' id='br9' href='#note455' title='vivādiyanti (si, pts1)'>vivādayanti</span>,<a class='brnum' id='br9'></a><br>
Idameva saccanti ca vādayanti;<br>
Te tvaṃ vadassū na hi tedha atthi,<br>
Vādamhi jāte paṭisenikattā.</p>
<p><a class='ref sc' id='sc10' href='#sc10'>SC 10</a><a class='ref vns' id='vns840' href='#vns840'>SC Verse 840</a><a class='ref vnp' id='vnp833' href='#vnp833'>PTS Verse 833</a><a class='ref ms' id='ms18Sn_1008' href='#ms18Sn_1008'>Ms 18Sn_1008</a>Visenikatvā pana ye caranti,<a class='brnum' id='br10' href='#br10'></a><br>
Diṭṭhīhi diṭṭhiṃ avirujjhamānā;<br>
Tesu tvaṃ kiṃ labhetho pasūra,<br>
Yesīdha natthī paramuggahītaṃ.</p>
<p><a class='ref sc' id='sc11' href='#sc11'>SC 11</a><a class='ref vns' id='vns841' href='#vns841'>SC Verse 841</a><a class='ref vnp' id='vnp834' href='#vnp834'>PTS Verse 834</a><a class='ref ms' id='ms18Sn_1009' href='#ms18Sn_1009'>Ms 18Sn_1009</a>Atha tvaṃ pavitakkamāgamā,<a class='brnum' id='br11' href='#br11'></a><br>
Manasā diṭṭhigatāni cintayanto;<br>
Dhonena yugaṃ samāgamā,<br>
Na hi tvaṃ sakkhasi sampayātaveti.</p>
</blockquote>
<p class='endsection'>Pasūrasuttaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Aṭṭhakavagga</span><span class='hidden'>Pasūrasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
