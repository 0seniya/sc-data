<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap127' lang='pli'>
<header>
<ul>
<li class='division'>Therāpadāna</li>
<li>Sereyyavagga</li>
</ul>
<h1>5. Sammukhāthavikattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_2102'>Ms 20Ap1_2102</a><a class='ref msdiv' id='msdiv41'>Msdiv 41</a>“Jāyamāne vipassimhi,<br>
nimittaṃ byākariṃ ahaṃ;<br>
‘<span class='var' id='note562' title='nibbāpayañca (bj, s2, s3, pts1) | nibbāpayanto (?)'>Nibbāpayiñca</span> janataṃ,<br>
buddho loke bhavissati.</p>
<p><a class='ref sc' id='sc2'>SC 2</a><a class='ref ms' id='ms20Ap1_2103'>Ms 20Ap1_2103</a><a class='ref msdiv' id='msdiv42'>Msdiv 42</a>Yasmiñca jāyamānasmiṃ,<br>
dasasahassi kampati;<br>
So dāni bhagavā satthā,<br>
dhammaṃ deseti cakkhumā.</p>
<p><a class='ref sc' id='sc3'>SC 3</a><a class='ref ms' id='ms20Ap1_2104'>Ms 20Ap1_2104</a><a class='ref msdiv' id='msdiv43'>Msdiv 43</a>Yasmiñca jāyamānasmiṃ,<br>
āloko vipulo ahu;<br>
So dāni bhagavā satthā,<br>
dhammaṃ deseti cakkhumā.</p>
<p><a class='ref sc' id='sc4'>SC 4</a><a class='ref ms' id='ms20Ap1_2105'>Ms 20Ap1_2105</a><a class='ref msdiv' id='msdiv44'>Msdiv 44</a>Yasmiñca jāyamānasmiṃ,<br>
saritāyo na <span class='var' id='note563' title='sandisuṃ (bj, s2, s3, pts1)'>sandayuṃ</span>;<br>
So dāni bhagavā satthā,<br>
dhammaṃ deseti cakkhumā.</p>
<p><a class='ref sc' id='sc5'>SC 5</a><a class='ref ms' id='ms20Ap1_2106'>Ms 20Ap1_2106</a><a class='ref msdiv' id='msdiv45'>Msdiv 45</a>Yasmiñca jāyamānasmiṃ,<br>
avīcaggi na pajjali;<br>
So dāni bhagavā satthā,<br>
dhammaṃ deseti cakkhumā.</p>
<p><a class='ref sc' id='sc6'>SC 6</a><a class='ref ms' id='ms20Ap1_2107'>Ms 20Ap1_2107</a><a class='ref msdiv' id='msdiv46'>Msdiv 46</a>Yasmiñca jāyamānasmiṃ,<br>
pakkhisaṅgho na sañcari;<br>
So dāni bhagavā satthā,<br>
dhammaṃ deseti cakkhumā.</p>
<p><a class='ref sc' id='sc7'>SC 7</a><a class='ref ms' id='ms20Ap1_2108'>Ms 20Ap1_2108</a><a class='ref msdiv' id='msdiv47'>Msdiv 47</a>Yasmiñca jāyamānasmiṃ,<br>
vātakkhandho na vāyati;<br>
So dāni bhagavā satthā,<br>
dhammaṃ deseti cakkhumā.</p>
<p><a class='ref sc' id='sc8'>SC 8</a><a class='ref ms' id='ms20Ap1_2109'>Ms 20Ap1_2109</a><a class='ref msdiv' id='msdiv48'>Msdiv 48</a>Yasmiñca jāyamānasmiṃ,<br>
sabbaratanāni <span class='var' id='note564' title='jotisuṃ (bj, s2, s3, pts1)'>jotayuṃ</span>;<br>
So dāni bhagavā satthā,<br>
dhammaṃ deseti cakkhumā.</p>
<p><a class='ref sc' id='sc9'>SC 9</a><a class='ref ms' id='ms20Ap1_2110'>Ms 20Ap1_2110</a><a class='ref msdiv' id='msdiv49'>Msdiv 49</a>Yasmiñca jāyamānasmiṃ,<br>
sattāsuṃ padavikkamā;<br>
So dāni bhagavā satthā,<br>
dhammaṃ deseti cakkhumā.</p>
<p><a class='ref sc' id='sc10'>SC 10</a><a class='pts' id='pts1.159'></a><a class='ref ms' id='ms20Ap1_2111'>Ms 20Ap1_2111</a><a class='ref msdiv' id='msdiv50'>Msdiv 50</a>Jātamatto ca sambuddho,<br>
disā sabbā vilokayi;<br>
Vācāsabhimudīresi,<br>
esā buddhāna dhammatā’.</p>
<p><a class='ref sc' id='sc11'>SC 11</a><a class='ref ms' id='ms20Ap1_2112'>Ms 20Ap1_2112</a><a class='ref msdiv' id='msdiv51'>Msdiv 51</a>Saṃvejayitvā janataṃ,<br>
thavitvā lokanāyakaṃ;<br>
Sambuddhaṃ abhivādetvā,<br>
pakkāmiṃ pācināmukho.</p>
<p><a class='ref sc' id='sc12'>SC 12</a><a class='ref ms' id='ms20Ap1_2113'>Ms 20Ap1_2113</a><a class='ref msdiv' id='msdiv52'>Msdiv 52</a>Ekanavutito kappe,<br>
yaṃ buddhamabhithomayiṃ;<br>
Duggatiṃ nābhijānāmi,<br>
thomanāya idaṃ phalaṃ.</p>
<p><a class='ref sc' id='sc13'>SC 13</a><a class='ref ms' id='ms20Ap1_2114'>Ms 20Ap1_2114</a><a class='ref msdiv' id='msdiv53'>Msdiv 53</a>Ito navutikappamhi,<br>
sammukhāthavikavhayo;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc14'>SC 14</a><a class='ref ms' id='ms20Ap1_2115'>Ms 20Ap1_2115</a><a class='ref msdiv' id='msdiv54'>Msdiv 54</a><span class='var' id='note565' title='paṭhavidundubhināma (bj, pts1) | paṭhavīduddasi nāma (mr)'>Pathavīdundubhi nāma</span>,<br>
ekūnanavutimhito;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc15'>SC 15</a><a class='ref ms' id='ms20Ap1_2116'>Ms 20Ap1_2116</a><a class='ref msdiv' id='msdiv55'>Msdiv 55</a>Aṭṭhāsītimhito kappe,<br>
obhāso nāma khattiyo;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc16'>SC 16</a><a class='ref ms' id='ms20Ap1_2117'>Ms 20Ap1_2117</a><a class='ref msdiv' id='msdiv56'>Msdiv 56</a>Sattāsītimhito kappe,<br>
saritacchedanavhayo;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc17'>SC 17</a><a class='ref ms' id='ms20Ap1_2118'>Ms 20Ap1_2118</a><a class='ref msdiv' id='msdiv57'>Msdiv 57</a>Agginibbāpano nāma,<br>
kappānaṃ chaḷasītiyā;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc18'>SC 18</a><a class='ref ms' id='ms20Ap1_2119'>Ms 20Ap1_2119</a><a class='ref msdiv' id='msdiv58'>Msdiv 58</a>Gatipacchedano nāma,<br>
kappānaṃ pañcasītiyā;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc19'>SC 19</a><a class='ref ms' id='ms20Ap1_2120'>Ms 20Ap1_2120</a><a class='ref msdiv' id='msdiv59'>Msdiv 59</a>Rājā vātasamo nāma,<br>
kappānaṃ cullasītiyā;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc20'>SC 20</a><a class='ref ms' id='ms20Ap1_2121'>Ms 20Ap1_2121</a><a class='ref msdiv' id='msdiv60'>Msdiv 60</a>Ratanapajjalo nāma,<br>
kappānaṃ teasītiyā;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc21'>SC 21</a><a class='ref ms' id='ms20Ap1_2122'>Ms 20Ap1_2122</a><a class='ref msdiv' id='msdiv61'>Msdiv 61</a>Padavikkamano nāma,<br>
kappānaṃ dveasītiyā;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc22'>SC 22</a><a class='ref ms' id='ms20Ap1_2123'>Ms 20Ap1_2123</a><a class='ref msdiv' id='msdiv62'>Msdiv 62</a>Rājā vilokano nāma,<br>
kappānaṃ ekasītiyā;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc23'>SC 23</a><a class='ref ms' id='ms20Ap1_2124'>Ms 20Ap1_2124</a><a class='ref msdiv' id='msdiv63'>Msdiv 63</a>Girasāroti nāmena,<br>
kappesītimhi khattiyo;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc24'>SC 24</a><a class='ref ms' id='ms20Ap1_2125'>Ms 20Ap1_2125</a><a class='ref msdiv' id='msdiv64'>Msdiv 64</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc25'>SC 25</a><a class='ref ms' id='ms20Ap1_2126'>Ms 20Ap1_2126</a>Itthaṃ sudaṃ āyasmā sammukhāthaviko thero imā gāthāyo abhāsitthāti.</p>
<p class='endsutta'><a class='ref sc' id='sc26'>SC 26</a><a class='ref ms' id='ms20Ap1_2127'>Ms 20Ap1_2127</a>Sammukhāthavikattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
