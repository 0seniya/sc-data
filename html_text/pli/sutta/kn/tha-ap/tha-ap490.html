<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap490' lang='pli'>
<header>
<ul>
<li class='division'>Therāpadāna</li>
<li>Paṃsukūlavagga</li>
</ul>
<h1>8. Taraṇiyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_6347' href='#ms20Ap1_6347'>Ms 20Ap1_6347</a><a class='ref msdiv' id='msdiv148' href='#msdiv148'>Msdiv 148</a>“Atthadassī tu bhagavā,<br>
sayambhū lokanāyako;<br>
<span class='var' id='note1529' title='vitakānadiyā (bj) | cinatā nadiyā (pts1)'>Vinatā nadiyā</span> <span class='var' id='note1530' title='tīre (s2, s3, pts1, mr)' href='#note1529' title='vitakānadiyā (bj) | cinatā nadiyā (pts1)'>Vinatā nadiyā</span> <span class='var' id='note1530' title='tīre (s2, s3, pts1, mr)'>tīraṃ</span>,<br>
upāgacchi tathāgato.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_6348' href='#ms20Ap1_6348'>Ms 20Ap1_6348</a><a class='ref msdiv' id='msdiv149' href='#msdiv149'>Msdiv 149</a>Udakā abhinikkhamma,<br>
kacchapo vārigocaro;<br>
Buddhaṃ tāretukāmohaṃ,<br>
upesiṃ lokanāyakaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_6349' href='#ms20Ap1_6349'>Ms 20Ap1_6349</a><a class='ref msdiv' id='msdiv150' href='#msdiv150'>Msdiv 150</a>‘Abhirūhatu maṃ buddho,<br>
atthadassī mahāmuni;<br>
Ahaṃ taṃ tārayissāmi,<br>
dukkhassantakaro tuvaṃ’.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_6350' href='#ms20Ap1_6350'>Ms 20Ap1_6350</a><a class='ref msdiv' id='msdiv151' href='#msdiv151'>Msdiv 151</a>Mama saṅkappamaññāya,<br>
atthadassī mahāyaso;<br>
Abhirūhitvā me piṭṭhiṃ,<br>
aṭṭhāsi lokanāyako.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_6351' href='#ms20Ap1_6351'>Ms 20Ap1_6351</a><a class='ref msdiv' id='msdiv152' href='#msdiv152'>Msdiv 152</a>Yato sarāmi attānaṃ,<br>
yato pattosmi viññutaṃ;<br>
Sukhaṃ me tādisaṃ natthi,<br>
phuṭṭhe pādatale yathā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_6352' href='#ms20Ap1_6352'>Ms 20Ap1_6352</a><a class='ref msdiv' id='msdiv153' href='#msdiv153'>Msdiv 153</a>Uttaritvāna sambuddho,<br>
atthadassī mahāyaso;<br>
Naditīramhi ṭhatvāna,<br>
imā gāthā abhāsatha.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli2.429' href='#pts-vp-pli2.429'></a><a class='ref ms' id='ms20Ap1_6353' href='#ms20Ap1_6353'>Ms 20Ap1_6353</a><a class='ref msdiv' id='msdiv154' href='#msdiv154'>Msdiv 154</a>‘Yāvatā vattate cittaṃ,<br>
gaṅgāsotaṃ tarāmahaṃ;<br>
Ayañca kacchapo rājā,<br>
tāresi mama paññavā.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_6354' href='#ms20Ap1_6354'>Ms 20Ap1_6354</a><a class='ref msdiv' id='msdiv155' href='#msdiv155'>Msdiv 155</a>Iminā buddhataraṇena,<br>
mettacittavatāya ca;<br>
Aṭṭhārase kappasate,<br>
devaloke ramissati.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_6355' href='#ms20Ap1_6355'>Ms 20Ap1_6355</a><a class='ref msdiv' id='msdiv156' href='#msdiv156'>Msdiv 156</a>Devalokā idhāgantvā,<br>
sukkamūlena codito;<br>
Ekāsane nisīditvā,<br>
kaṅkhāsotaṃ tarissati.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_6356' href='#ms20Ap1_6356'>Ms 20Ap1_6356</a><a class='ref msdiv' id='msdiv157' href='#msdiv157'>Msdiv 157</a>Yathāpi bhaddake khette,<br>
bījaṃ appampi ropitaṃ;<br>
Sammādhāre <span class='var' id='note1531' title='pavacchante (bj, c1) | pavassante (si, s2, s3, pts1)' href='#note1531' title='pavacchante (bj, c1) | pavassante (si, s2, s3, pts1)'>pavecchante</span>,<br>
phalaṃ toseti <span class='var' id='note1532' title='kassake (s2, s3, pts1)' href='#note1532' title='kassake (s2, s3, pts1)'>kassakaṃ</span>’.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_6357' href='#ms20Ap1_6357'>Ms 20Ap1_6357</a><a class='ref msdiv' id='msdiv158' href='#msdiv158'>Msdiv 158</a>Tathevidaṃ buddhakhettaṃ,<br>
sammāsambuddhadesitaṃ;<br>
Sammādhāre pavecchante,<br>
phalaṃ maṃ tosayissati.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_6358' href='#ms20Ap1_6358'>Ms 20Ap1_6358</a><a class='ref msdiv' id='msdiv159' href='#msdiv159'>Msdiv 159</a>Padhānapahitattomhi,<br>
upasanto nirūpadhi;<br>
Sabbāsave pariññāya,<br>
viharāmi anāsavo.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_6359' href='#ms20Ap1_6359'>Ms 20Ap1_6359</a><a class='ref msdiv' id='msdiv160' href='#msdiv160'>Msdiv 160</a>Aṭṭhārase kappasate,<br>
yaṃ kammamakariṃ tadā;<br>
Duggatiṃ nābhijānāmi,<br>
taraṇāya idaṃ phalaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_6360' href='#ms20Ap1_6360'>Ms 20Ap1_6360</a><a class='ref msdiv' id='msdiv161' href='#msdiv161'>Msdiv 161</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_6361' href='#ms20Ap1_6361'>Ms 20Ap1_6361</a><a class='ref msdiv' id='msdiv162' href='#msdiv162'>Msdiv 162</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_6362' href='#ms20Ap1_6362'>Ms 20Ap1_6362</a><a class='ref msdiv' id='msdiv163' href='#msdiv163'>Msdiv 163</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_6363' href='#ms20Ap1_6363'>Ms 20Ap1_6363</a>Itthaṃ sudaṃ āyasmā taraṇiyo thero imā gāthāyo abhāsitthāti.</p>
<p class='endsutta'><a class='ref sc' id='sc18' href='#sc18'>SC 18</a><a class='ref ms' id='ms20Ap1_6364' href='#ms20Ap1_6364'>Ms 20Ap1_6364</a>Taraṇiyattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
