<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap196' lang='pli'>
<header>
<ul>
<li class='division'>Therāpadāna</li>
<li>Tamālapupphiyavagga</li>
</ul>
<h1>4. Asokapūjakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.199' href='#pts-vp-pli1.199'></a><a class='ref ms' id='ms20Ap1_2688' href='#ms20Ap1_2688'>Ms 20Ap1_2688</a><a class='ref msdiv' id='msdiv17' href='#msdiv17'>Msdiv 17</a>“<span class='var' id='note691' title='tīvarāyaṃ (bj) | tipurāyaṃ (s2, s3)' href='#note691' title='tīvarāyaṃ (bj) | tipurāyaṃ (s2, s3)'>Tivarāyaṃ</span> pure ramme,<br>
rājuyyānaṃ ahu tadā;<br>
Uyyānapālo tatthāsiṃ,<br>
rañño baddhacaro ahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2689' href='#ms20Ap1_2689'>Ms 20Ap1_2689</a><a class='ref msdiv' id='msdiv18' href='#msdiv18'>Msdiv 18</a>Padumo nāma nāmena,<br>
sayambhū sappabho ahu;<br>
<span class='var' id='note692' title='nisinno (mr)' href='#note692' title='nisinno (mr)'>Nisinnaṃ</span> puṇḍarīkamhi,<br>
chāyā na jahi taṃ muniṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2690' href='#ms20Ap1_2690'>Ms 20Ap1_2690</a><a class='ref msdiv' id='msdiv19' href='#msdiv19'>Msdiv 19</a>Asokaṃ pupphitaṃ disvā,<br>
piṇḍibhāraṃ sudassanaṃ;<br>
Buddhassa abhiropesiṃ,<br>
jalajuttamanāmino.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2691' href='#ms20Ap1_2691'>Ms 20Ap1_2691</a><a class='ref msdiv' id='msdiv20' href='#msdiv20'>Msdiv 20</a>Catunnavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2692' href='#ms20Ap1_2692'>Ms 20Ap1_2692</a><a class='ref msdiv' id='msdiv21' href='#msdiv21'>Msdiv 21</a>Sattatiṃsamhito kappe,<br>
soḷasa <span class='var' id='note693' title='aruṇañjahā (bj, pts1)' href='#note693' title='aruṇañjahā (bj, pts1)'>araṇañjahā</span>;<br>
Sattaratanasampannā,<br>
cakkavattī mahabbalā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2693' href='#ms20Ap1_2693'>Ms 20Ap1_2693</a><a class='ref msdiv' id='msdiv22' href='#msdiv22'>Msdiv 22</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2694' href='#ms20Ap1_2694'>Ms 20Ap1_2694</a>Itthaṃ sudaṃ āyasmā asokapūjako thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_2695' href='#ms20Ap1_2695'>Ms 20Ap1_2695</a>Asokapūjakattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
