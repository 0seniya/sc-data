<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap50' lang='pli'>
<header>
<ul>
<li class='division'>Therāpadāna</li>
<li>Upālivagga</li>
</ul>
<h1><span class='var' id='note364' title='caṅkamadāyakattherāpadānaṃ (bj, s2, s3, pts1)'>8 Caṅkamanadāyakattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_1315' href='#ms20Ap1_1315'>Ms 20Ap1_1315</a><a class='ref msdiv' id='msdiv93' href='#msdiv93'>Msdiv 93</a>“Atthadassissa munino,<br>
lokajeṭṭhassa tādino;<br>
Iṭṭhakāhi cinitvāna,<br>
caṅkamaṃ kārayiṃ ahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1316' href='#ms20Ap1_1316'>Ms 20Ap1_1316</a><a class='ref msdiv' id='msdiv94' href='#msdiv94'>Msdiv 94</a>Uccato pañcaratanaṃ,<br>
caṅkamaṃ sādhumāpitaṃ;<br>
Āyāmato hatthasataṃ,<br>
bhāvanīyyaṃ manoramaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1317' href='#ms20Ap1_1317'>Ms 20Ap1_1317</a><a class='ref msdiv' id='msdiv95' href='#msdiv95'>Msdiv 95</a>Paṭiggahesi bhagavā,<br>
atthadassī naruttamo;<br>
Hatthena pulinaṃ gayha,<br>
imā gāthā abhāsatha.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1318' href='#ms20Ap1_1318'>Ms 20Ap1_1318</a><a class='ref msdiv' id='msdiv96' href='#msdiv96'>Msdiv 96</a>‘Iminā pulinadānena,<br>
caṅkamaṃ sukatena ca;<br>
Sattaratanasampannaṃ,<br>
pulinaṃ anubhossati.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1319' href='#ms20Ap1_1319'>Ms 20Ap1_1319</a><a class='ref msdiv' id='msdiv97' href='#msdiv97'>Msdiv 97</a>Tīṇi kappāni devesu,<br>
devarajjaṃ karissati;<br>
Anubhossati sampattiṃ,<br>
accharāhi purakkhato.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1320' href='#ms20Ap1_1320'>Ms 20Ap1_1320</a><a class='ref msdiv' id='msdiv98' href='#msdiv98'>Msdiv 98</a>Manussalokamāgantvā,<br>
rājā raṭṭhe bhavissati;<br>
Tikkhattuṃ cakkavattī ca,<br>
mahiyā so bhavissati’.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1321' href='#ms20Ap1_1321'>Ms 20Ap1_1321</a><a class='ref msdiv' id='msdiv99' href='#msdiv99'>Msdiv 99</a>Aṭṭhārase kappasate,<br>
yaṃ kammamakariṃ tadā;<br>
Duggatiṃ nābhijānāmi,<br>
caṅkamassa idaṃ phalaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_1322' href='#ms20Ap1_1322'>Ms 20Ap1_1322</a><a class='ref msdiv' id='msdiv100' href='#msdiv100'>Msdiv 100</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_1323' href='#ms20Ap1_1323'>Ms 20Ap1_1323</a>Itthaṃ sudaṃ āyasmā <span class='var' id='note365' title='caṅkamadāyako (bj, s2, s3, pts1)'>caṅkamanadāyako</span> thero imā gāthāyo abhāsitthāti.</p>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms20Ap1_1324' href='#ms20Ap1_1324'>Ms 20Ap1_1324</a>Caṅkamanadāyakattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
