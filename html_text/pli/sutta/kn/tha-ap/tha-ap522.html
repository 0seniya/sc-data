<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap522' lang='pli'>
<header>
<ul>
<li class='division'>Therāpadāna</li>
<li>Phaladāyakavagga</li>
</ul>
<h1><span class='var' id='note1605' title='padumadhārakattherāpadānaṃ (bj) | padumadhāriyattherāpadānaṃ (s2, s3, pts1)'>10 Padumadhārikattheraapadāna</span></h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_6786'>Ms 20Ap1_6786</a><a class='ref msdiv' id='msdiv78'>Msdiv 78</a>“Himavantassāvidūre,<br>
romaso nāma pabbato;<br>
Buddhopi sambhavo nāma,<br>
abbhokāse vasī tadā.</p>
<p><a class='ref sc' id='sc2'>SC 2</a><a class='ref ms' id='ms20Ap1_6787'>Ms 20Ap1_6787</a><a class='ref msdiv' id='msdiv79'>Msdiv 79</a>Bhavanā nikkhamitvāna,<br>
padumaṃ dhārayiṃ ahaṃ;<br>
Ekāhaṃ dhārayitvāna,<br>
bhavanaṃ punarāgamiṃ.</p>
<p><a class='ref sc' id='sc3'>SC 3</a><a class='pts' id='pts2.454'></a><a class='ref ms' id='ms20Ap1_6788'>Ms 20Ap1_6788</a><a class='ref msdiv' id='msdiv80'>Msdiv 80</a>Ekatiṃse ito kappe,<br>
yaṃ buddhamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_6789'>Ms 20Ap1_6789</a><a class='ref msdiv' id='msdiv81'>Msdiv 81</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc5'>SC 5</a><a class='ref ms' id='ms20Ap1_6790'>Ms 20Ap1_6790</a><a class='ref msdiv' id='msdiv82'>Msdiv 82</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc6'>SC 6</a><a class='ref ms' id='ms20Ap1_6791'>Ms 20Ap1_6791</a><a class='ref msdiv' id='msdiv83'>Msdiv 83</a>Paṭisambhidā catasso,<br>
… pe …<br>
kataṃ buddhassa sāsanaṃ”. (5449)</p>
</blockquote>
<p><a class='ref sc' id='sc7'>SC 7</a><a class='ref ms' id='ms20Ap1_6792'>Ms 20Ap1_6792</a>Itthaṃ sudaṃ āyasmā <span class='var' id='note1606' title='padumadhārako (bj) | padumadhāriyo (s2, s3, pts1)'>padumadhāriko</span> thero imā gāthāyo abhāsitthāti.</p>
<p class='endsutta'><a class='ref sc' id='sc8'>SC 8</a><a class='ref ms' id='ms20Ap1_6793'>Ms 20Ap1_6793</a>Padumadhārikattherassāpadānaṃ dasamaṃ.</p>
<p class='endsection'><a class='ref sc' id='sc9'>SC 9</a><a class='ref ms' id='ms20Ap1_6794'>Ms 20Ap1_6794</a>Phaladāyakavaggo dvepaññāsamo.</p>
<p class='uddana-intro'><a class='ref sc' id='sc10'>SC 10</a><a class='ref ms' id='ms20Ap1_6795'>Ms 20Ap1_6795</a>Tassuddānaṃ</p>
<blockquote class='uddanagatha'>
<p><a class='ref sc' id='sc11'>SC 11</a><a class='ref ms' id='ms20Ap1_6796'>Ms 20Ap1_6796</a>Kurañciyaṃ kapitthañca,<br>
kosambamatha ketakaṃ;<br>
Nāgapupphajjunañceva,<br>
kuṭajī ghosasaññako.</p>
<p><a class='ref sc' id='sc12'>SC 12</a><a class='ref ms' id='ms20Ap1_6797'>Ms 20Ap1_6797</a>Thero ca sabbaphalado,<br>
tathā padumadhāriko;<br>
Asīti cettha gāthāyo,<br>
tisso gāthā taduttari.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
