<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap317' lang='pli'>
<header>
<ul>
<li class='division'>Therāpadāna</li>
<li>Ārakkhadāyakavagga</li>
</ul>
<h1>5. Pupphāsanadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_3533' href='#ms20Ap1_3533'>Ms 20Ap1_3533</a><a class='ref msdiv' id='msdiv20' href='#msdiv20'>Msdiv 20</a>“Suvaṇṇavaṇṇaṃ sambuddhaṃ,<br>
<span class='var' id='note875' title='sataraṃsiṃva (bj) | sataraṃsīva (s2, s3, pts1)' href='#note875' title='sataraṃsiṃva (bj) | sataraṃsīva (s2, s3, pts1)'>Pītaraṃsiṃva</span> bhāṇumaṃ;<br>
Avidūrena gacchantaṃ,<br>
Siddhatthaṃ aparājitaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3534' href='#ms20Ap1_3534'>Ms 20Ap1_3534</a><a class='ref msdiv' id='msdiv21' href='#msdiv21'>Msdiv 21</a>Tassa paccuggamitvāna,<br>
pavesetvāna assamaṃ;<br>
Pupphāsanaṃ mayā dinnaṃ,<br>
vippasannena cetasā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_3535' href='#ms20Ap1_3535'>Ms 20Ap1_3535</a><a class='ref msdiv' id='msdiv22' href='#msdiv22'>Msdiv 22</a>Añjaliṃ paggahetvāna,<br>
vedajāto tadā ahaṃ;<br>
Buddhe cittaṃ pasādetvā,<br>
taṃ kammaṃ pariṇāmayiṃ.</p>
<p><a class='ref sc' id='sc4' href='#sc4'>SC 4</a><a class='pts' id='pts1.255' href='#pts1.255'></a><a class='ref ms' id='ms20Ap1_3536' href='#ms20Ap1_3536'>Ms 20Ap1_3536</a><a class='ref msdiv' id='msdiv23' href='#msdiv23'>Msdiv 23</a>Yaṃ me atthi kataṃ puññaṃ,<br>
sayambhumhaparājite;<br>
Sabbena tena kusalena,<br>
vimalo homi sāsane.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_3537' href='#ms20Ap1_3537'>Ms 20Ap1_3537</a><a class='ref msdiv' id='msdiv24' href='#msdiv24'>Msdiv 24</a>Catunnavutito kappe,<br>
pupphāsanamadaṃ tadā;<br>
Duggatiṃ nābhijānāmi,<br>
pupphāsanassidaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_3538' href='#ms20Ap1_3538'>Ms 20Ap1_3538</a><a class='ref msdiv' id='msdiv25' href='#msdiv25'>Msdiv 25</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_3539' href='#ms20Ap1_3539'>Ms 20Ap1_3539</a>Itthaṃ sudaṃ āyasmā pupphāsanadāyako thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_3540' href='#ms20Ap1_3540'>Ms 20Ap1_3540</a>Pupphāsanadāyakattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
