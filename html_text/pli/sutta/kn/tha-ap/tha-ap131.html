<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap131' lang='pli'>
<header>
<ul>
<li class='division'>Therāpadāna</li>
<li>Sereyyavagga</li>
</ul>
<h1><span class='var' id='note571' title='gandhapupphiyattherāpadānaṃ (bj, s2, s3)'>9 Gaṇṭhipupphiyattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_2160' href='#ms20Ap1_2160'>Ms 20Ap1_2160</a><a class='ref msdiv' id='msdiv91' href='#msdiv91'>Msdiv 91</a>“Suvaṇṇavaṇṇo sambuddho,<br>
vipassī dakkhiṇāraho;<br>
Purakkhato sāvakehi,<br>
ārāmā abhinikkhami.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2161' href='#ms20Ap1_2161'>Ms 20Ap1_2161</a><a class='ref msdiv' id='msdiv92' href='#msdiv92'>Msdiv 92</a>Disvānahaṃ buddhaseṭṭhaṃ,<br>
sabbaññuṃ tamanāsakaṃ;<br>
Pasannacitto sumano,<br>
<span class='var' id='note572' title='gandhapupphaṃ (bj) | gatamaggaṃ (s2, s3, mr)'>gaṇṭhipupphaṃ</span> apūjayiṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2162' href='#ms20Ap1_2162'>Ms 20Ap1_2162</a><a class='ref msdiv' id='msdiv93' href='#msdiv93'>Msdiv 93</a>Tena cittappasādena,<br>
dvipadindassa tādino;<br>
Haṭṭho haṭṭhena cittena,<br>
puna vandiṃ tathāgataṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2163' href='#ms20Ap1_2163'>Ms 20Ap1_2163</a><a class='ref msdiv' id='msdiv94' href='#msdiv94'>Msdiv 94</a>Ekanavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2164' href='#ms20Ap1_2164'>Ms 20Ap1_2164</a><a class='ref msdiv' id='msdiv95' href='#msdiv95'>Msdiv 95</a>Ekatālīsito kappe,<br>
caraṇo nāma khattiyo;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2165' href='#ms20Ap1_2165'>Ms 20Ap1_2165</a><a class='ref msdiv' id='msdiv96' href='#msdiv96'>Msdiv 96</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2166' href='#ms20Ap1_2166'>Ms 20Ap1_2166</a>Itthaṃ sudaṃ āyasmā <span class='var' id='note573' title='gandhapupphiyo (bj, s2, s3, mr)'>gaṇṭhipupphiyo</span> thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_2167' href='#ms20Ap1_2167'>Ms 20Ap1_2167</a>Gaṇṭhipupphiyattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
