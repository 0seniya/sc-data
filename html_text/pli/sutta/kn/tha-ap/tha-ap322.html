<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap322' lang='pli'>
<header>
<ul>
<li class='division'>Therāpadāna</li>
<li>Ārakkhadāyakavagga</li>
</ul>
<h1>10. Kumudamāliyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_3577' href='#ms20Ap1_3577'>Ms 20Ap1_3577</a><a class='ref msdiv' id='msdiv54' href='#msdiv54'>Msdiv 54</a>“Usabhaṃ pavaraṃ vīraṃ,<br>
mahesiṃ vijitāvinaṃ;<br>
Vipassinaṃ mahāvīraṃ,<br>
abhijātaṃva kesariṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3578' href='#ms20Ap1_3578'>Ms 20Ap1_3578</a><a class='ref msdiv' id='msdiv55' href='#msdiv55'>Msdiv 55</a>Rathiyaṃ paṭipajjantaṃ,<br>
āhutīnaṃ paṭiggahaṃ;<br>
Gahetvā kumudaṃ mālaṃ,<br>
buddhaseṭṭhaṃ samokiriṃ.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.258' href='#pts-vp-pli1.258'></a><a class='ref ms' id='ms20Ap1_3579' href='#ms20Ap1_3579'>Ms 20Ap1_3579</a><a class='ref msdiv' id='msdiv56' href='#msdiv56'>Msdiv 56</a>Ekanavutito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3580' href='#ms20Ap1_3580'>Ms 20Ap1_3580</a><a class='ref msdiv' id='msdiv57' href='#msdiv57'>Msdiv 57</a>Paṭisambhidā catasso,<br>
… pe …<br>
kataṃ buddhassa sāsanaṃ”. (2820)</p>
</blockquote>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_3581' href='#ms20Ap1_3581'>Ms 20Ap1_3581</a>Itthaṃ sudaṃ āyasmā kumudamāliyo thero imā gāthāyo abhāsitthāti.</p>
<p class='endsutta'><a class='ref sc' id='sc6' href='#sc6'>SC 6</a><a class='ref ms' id='ms20Ap1_3582' href='#ms20Ap1_3582'>Ms 20Ap1_3582</a>Kumudamāliyattherassāpadānaṃ dasamaṃ.</p>
<p class='endsection'><a class='ref sc' id='sc7' href='#sc7'>SC 7</a><a class='ref ms' id='ms20Ap1_3583' href='#ms20Ap1_3583'>Ms 20Ap1_3583</a>Ārakkhadāyakavaggo <span class='var' id='note886' title='battiṃsatimo (bj, pts1) | battiṃso (s2, s3)' href='#note886' title='battiṃsatimo (bj, pts1) | battiṃso (s2, s3)'>bāttiṃsatimo</span>.</p>
<p class='uddana-intro'><a class='ref sc' id='sc8' href='#sc8'>SC 8</a><a class='ref ms' id='ms20Ap1_3584' href='#ms20Ap1_3584'>Ms 20Ap1_3584</a>Tassuddānaṃ</p>
<blockquote class='uddanagatha'>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_3585' href='#ms20Ap1_3585'>Ms 20Ap1_3585</a>Ārakkhado bhojanado,<br>
gatasaññī padumiyo;<br>
Pupphāsanī santhaviko,<br>
saddasaññī tiraṃsiyo;<br>
Kandaliko kumudī ca,<br>
sattapaññāsa gāthakāti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
