<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap27' lang='pli'>
<header>
<ul>
<li class='division'>Therāpadāna</li>
<li>Subhūtivagga</li>
</ul>
<h1>5. Annasaṃsāvakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.78' href='#pts-vp-pli1.78'></a><a class='ref ms' id='ms20Ap1_1022' href='#ms20Ap1_1022'>Ms 20Ap1_1022</a><a class='ref msdiv' id='msdiv155' href='#msdiv155'>Msdiv 155</a>“Suvaṇṇavaṇṇaṃ sambuddhaṃ,<br>
Gacchantaṃ antarāpaṇe;<br>
Kañcanagghiyasaṃkāsaṃ,<br>
Bāttiṃsavaralakkhaṇaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1023' href='#ms20Ap1_1023'>Ms 20Ap1_1023</a><a class='ref msdiv' id='msdiv156' href='#msdiv156'>Msdiv 156</a>Siddhatthaṃ lokapajjotaṃ,<br>
appameyyaṃ anopamaṃ;<br>
Alatthaṃ paramaṃ pītiṃ,<br>
disvā dantaṃ jutindharaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1024' href='#ms20Ap1_1024'>Ms 20Ap1_1024</a><a class='ref msdiv' id='msdiv157' href='#msdiv157'>Msdiv 157</a>Sambuddhaṃ abhināmetvā,<br>
bhojayiṃ taṃ mahāmuniṃ;<br>
<span class='var' id='note278' title='muni kāruṇiko (s2, s3, pts1)'>Mahākāruṇiko</span> <span class='var' id='note279' title='nātho (bj, pts1)' href='#note278' title='muni kāruṇiko (s2, s3, pts1)'>Mahākāruṇiko</span> <span class='var' id='note279' title='nātho (bj, pts1)'>loke</span>,<br>
anumodi mamaṃ tadā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1025' href='#ms20Ap1_1025'>Ms 20Ap1_1025</a><a class='ref msdiv' id='msdiv158' href='#msdiv158'>Msdiv 158</a>Tasmiṃ mahākāruṇike,<br>
paramassāsakārake;<br>
Buddhe cittaṃ pasādetvā,<br>
kappaṃ saggamhi modahaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1026' href='#ms20Ap1_1026'>Ms 20Ap1_1026</a><a class='ref msdiv' id='msdiv159' href='#msdiv159'>Msdiv 159</a>Catunnavutito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
bhikkhādānassidaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1027' href='#ms20Ap1_1027'>Ms 20Ap1_1027</a><a class='ref msdiv' id='msdiv160' href='#msdiv160'>Msdiv 160</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1028' href='#ms20Ap1_1028'>Ms 20Ap1_1028</a>Itthaṃ sudaṃ āyasmā annasaṃsāvako thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_1029' href='#ms20Ap1_1029'>Ms 20Ap1_1029</a>Annasaṃsāvakattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
