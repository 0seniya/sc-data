<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap19' lang='pli'>
<header>
<ul>
<li class='division'>Therāpadāna</li>
<li>Sīhāsaniyavagga</li>
</ul>
<h1><span class='var' id='note215' title='upasenattherāpadānaṃ (bj)' href='#note215' title='upasenattherāpadānaṃ (bj)'>7 Upasenavaṅgantaputtattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.62' href='#pts-vp-pli1.62'></a><a class='ref ms' id='ms20Ap1_793' href='#ms20Ap1_793'>Ms 20Ap1_793</a><a class='ref msdiv' id='msdiv86' href='#msdiv86'>Msdiv 86</a>“Padumuttaraṃ bhagavantaṃ,<br>
lokajeṭṭhaṃ narāsabhaṃ;<br>
Pabbhāramhi nisīdantaṃ,<br>
upagacchiṃ naruttamaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_794' href='#ms20Ap1_794'>Ms 20Ap1_794</a><a class='ref msdiv' id='msdiv87' href='#msdiv87'>Msdiv 87</a><span class='var' id='note216' title='kaṇikāraṃ pupphitaṃ (bj, s2, s3, pts1)' href='#note216' title='kaṇikāraṃ pupphitaṃ (bj, s2, s3, pts1)'>Kaṇikārapupphaṃ</span> disvā,<br>
vaṇṭe chetvānahaṃ tadā;<br>
Alaṅkaritvā chattamhi,<br>
buddhassa abhiropayiṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_795' href='#ms20Ap1_795'>Ms 20Ap1_795</a><a class='ref msdiv' id='msdiv88' href='#msdiv88'>Msdiv 88</a>Piṇḍapātañca pādāsiṃ,<br>
paramannaṃ subhojanaṃ;<br>
Buddhena navame tattha,<br>
samaṇe aṭṭha bhojayiṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_796' href='#ms20Ap1_796'>Ms 20Ap1_796</a><a class='ref msdiv' id='msdiv89' href='#msdiv89'>Msdiv 89</a>Anumodi mahāvīro,<br>
sayambhū aggapuggalo;<br>
Iminā chattadānena,<br>
paramannapavecchanā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_797' href='#ms20Ap1_797'>Ms 20Ap1_797</a><a class='ref msdiv' id='msdiv90' href='#msdiv90'>Msdiv 90</a>Tena cittappasādena,<br>
sampattimanubhossasi;<br>
Chattiṃsakkhattuṃ devindo,<br>
devarajjaṃ karissati.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_798' href='#ms20Ap1_798'>Ms 20Ap1_798</a><a class='ref msdiv' id='msdiv91' href='#msdiv91'>Msdiv 91</a>Ekavīsatikkhattuñca,<br>
cakkavattī bhavissati;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_799' href='#ms20Ap1_799'>Ms 20Ap1_799</a><a class='ref msdiv' id='msdiv92' href='#msdiv92'>Msdiv 92</a>Satasahassito kappe,<br>
okkākakulasambhavo;<br>
Gotamo nāma gottena,<br>
<span class='var' id='note217' title='eso buddho bhavissati (s2, s3) | esa buddho bhavissati. (pts1, mr)' href='#note217' title='eso buddho bhavissati (s2, s3) | esa buddho bhavissati. (pts1, mr)'>satthā loke bhavissati</span>.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_800' href='#ms20Ap1_800'>Ms 20Ap1_800</a><a class='ref msdiv' id='msdiv93' href='#msdiv93'>Msdiv 93</a>Sāsane dibbamānamhi,<br>
manussattaṃ gamissati;<br>
Tassa dhammesu dāyādo,<br>
oraso dhammanimmito.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_801' href='#ms20Ap1_801'>Ms 20Ap1_801</a><a class='ref msdiv' id='msdiv94' href='#msdiv94'>Msdiv 94</a>Upasenoti nāmena,<br>
hessati satthu sāvako;<br>
<span class='var' id='note218' title=' idaṃ pādadvayaṃ sī , syā2, syā3, pā1 potthakesu natthi, theragāthāaṭṭhakathāyameva' href='#note218' title=' idaṃ pādadvayaṃ sī , syā2, syā3, pā1 potthakesu natthi, theragāthāaṭṭhakathāyameva'>Samantapāsādikattā,<br>
aggaṭṭhāne ṭhapessati</span>.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_802' href='#ms20Ap1_802'>Ms 20Ap1_802</a><a class='ref msdiv' id='msdiv95' href='#msdiv95'>Msdiv 95</a>Carimaṃ vattate mayhaṃ,<br>
bhavā sabbe samūhatā;<br>
Dhāremi antimaṃ dehaṃ,<br>
jetvā māraṃ <span class='var' id='note220' title='savāhanaṃ (bj, s2, s3, pts1, c1)' href='#note220' title='savāhanaṃ (bj, s2, s3, pts1, c1)'>savāhiniṃ</span>.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_803' href='#ms20Ap1_803'>Ms 20Ap1_803</a><a class='ref msdiv' id='msdiv96' href='#msdiv96'>Msdiv 96</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_804' href='#ms20Ap1_804'>Ms 20Ap1_804</a>Itthaṃ sudaṃ āyasmā upaseno vaṅgantaputto thero imā gāthāyo abhāsitthāti.</p>
<p class='endsutta'><a class='ref sc' id='sc13' href='#sc13'>SC 13</a><a class='ref ms' id='ms20Ap1_805' href='#ms20Ap1_805'>Ms 20Ap1_805</a>Upasenavaṅgantaputtattherassāpadānaṃ sattamaṃ.<br>
Tatiyabhāṇavāraṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
