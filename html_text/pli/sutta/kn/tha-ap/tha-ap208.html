<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap208' lang='pli'>
<header>
<ul>
<li class='division'>Therāpadāna</li>
<li>Kaṇikārapupphiyavagga</li>
</ul>
<h1>6. Udakadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_2784' href='#ms20Ap1_2784'>Ms 20Ap1_2784</a><a class='ref msdiv' id='msdiv25' href='#msdiv25'>Msdiv 25</a>“Bhuñjantaṃ samaṇaṃ disvā,<br>
vippasannamanāvilaṃ;<br>
Ghaṭenodakamādāya,<br>
siddhatthassa adāsahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2785' href='#ms20Ap1_2785'>Ms 20Ap1_2785</a><a class='ref msdiv' id='msdiv26' href='#msdiv26'>Msdiv 26</a>Nimmalo homahaṃ ajja,<br>
vimalo khīṇasaṃsayo;<br>
Bhave nibbattamānamhi,<br>
phalaṃ nibbattate <span class='var' id='note711' title='subhaṃ (bj)' href='#note711' title='subhaṃ (bj)'>mama</span>.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2786' href='#ms20Ap1_2786'>Ms 20Ap1_2786</a><a class='ref msdiv' id='msdiv27' href='#msdiv27'>Msdiv 27</a>Catunnavutito kappe,<br>
udakaṃ <span class='var' id='note712' title='yaṃ tadā adaṃ (bj, pts1) | adadiṃ tadā (s2, s3)' href='#note712' title='yaṃ tadā adaṃ (bj, pts1) | adadiṃ tadā (s2, s3)'>yamadāsahaṃ</span>;<br>
Duggatiṃ nābhijānāmi,<br>
dakadānassidaṃ phalaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2787' href='#ms20Ap1_2787'>Ms 20Ap1_2787</a><a class='ref msdiv' id='msdiv28' href='#msdiv28'>Msdiv 28</a>Ekasaṭṭhimhito kappe,<br>
ekova vimalo ahu;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2788' href='#ms20Ap1_2788'>Ms 20Ap1_2788</a><a class='ref msdiv' id='msdiv29' href='#msdiv29'>Msdiv 29</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2789' href='#ms20Ap1_2789'>Ms 20Ap1_2789</a>Itthaṃ sudaṃ āyasmā udakadāyako thero imā gāthāyo abhāsitthāti.</p>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms20Ap1_2790' href='#ms20Ap1_2790'>Ms 20Ap1_2790</a>Udakadāyakattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
