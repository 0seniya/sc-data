<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap443' lang='pli'>
<header>
<ul>
<li class='division'>Therāpadāna</li>
<li>Vibhītakavagga</li>
</ul>
<h1><span class='var' id='note1405' title='vibhīṭakamiñjiyattherāpadānaṃ (bj, pts1) | vibhedakabījiyattherāpadānaṃ (s2, s3)'>1 Vibhītakamiñjiyattheraapadāna</span></h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_5775'>Ms 20Ap1_5775</a><a class='ref msdiv' id='msdiv1'>Msdiv 1</a>“Kakusandho mahāvīro,<br>
sabbadhammāna pāragū;<br>
Gaṇamhā vūpakaṭṭho so,<br>
agamāsi vanantaraṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_5776'>Ms 20Ap1_5776</a><a class='ref msdiv' id='msdiv2'>Msdiv 2</a>Bījamiñjaṃ gahetvāna,<br>
latāya āvuṇiṃ ahaṃ;<br>
Bhagavā tamhi samaye,<br>
jhāyate pabbatantare.</p>
<p><a class='ref sc' id='sc3'>SC 3</a><a class='ref ms' id='ms20Ap1_5777'>Ms 20Ap1_5777</a><a class='ref msdiv' id='msdiv3'>Msdiv 3</a>Disvānahaṃ devadevaṃ,<br>
vippasannena cetasā;<br>
Dakkhiṇeyyassa vīrassa,<br>
bījamiñjamadāsahaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_5778'>Ms 20Ap1_5778</a><a class='ref msdiv' id='msdiv4'>Msdiv 4</a>Imasmiṃyeva kappamhi,<br>
yaṃ <span class='var' id='note1406' title='phalaṃ adadiṃ (bj) | vījamadadiṃ (s2, s3) | phalamadadiṃ (pts1)'>miñjamadadiṃ</span> tadā;<br>
Duggatiṃ nābhijānāmi,<br>
bījamiñjassidaṃ phalaṃ.</p>
<p><a class='ref sc' id='sc5'>SC 5</a><a class='ref ms' id='ms20Ap1_5779'>Ms 20Ap1_5779</a><a class='ref msdiv' id='msdiv5'>Msdiv 5</a>Kilesā jhāpitā mayhaṃ,<br>
bhavā sabbe samūhatā;<br>
Nāgova bandhanaṃ chetvā,<br>
viharāmi anāsavo.</p>
<p><a class='ref sc' id='sc6'>SC 6</a><a class='ref ms' id='ms20Ap1_5780'>Ms 20Ap1_5780</a><a class='ref msdiv' id='msdiv6'>Msdiv 6</a>Svāgataṃ vata me āsi,<br>
mama buddhassa santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class='ref sc' id='sc7'>SC 7</a><a class='ref ms' id='ms20Ap1_5781'>Ms 20Ap1_5781</a><a class='ref msdiv' id='msdiv7'>Msdiv 7</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc8'>SC 8</a><a class='ref ms' id='ms20Ap1_5782'>Ms 20Ap1_5782</a>Itthaṃ sudaṃ āyasmā <span class='var' id='note1407' title='vibhīṭakamiñjiyo (bj, pts1) | vibhedakabījiyo (s2, s3, mr)'>vibhītakamiñjiyo</span> thero imā gāthāyo abhāsitthāti.</p>
<p class='endsutta'><a class='ref sc' id='sc9'>SC 9</a><a class='ref ms' id='ms20Ap1_5783'>Ms 20Ap1_5783</a>Vibhītakamiñjiyattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
