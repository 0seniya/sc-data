<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap94' lang='pli'>
<header>
<ul>
<li class='division'>Therāpadāna</li>
<li>Sudhāvagga</li>
</ul>
<h1><span class='var' id='note479' title='sucintitattherāpadānaṃ (bj, pts1) | supīṭhiyattherāpadānaṃ (s2, s3)'>2 Sucintikattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_1774' href='#ms20Ap1_1774'>Ms 20Ap1_1774</a><a class='ref msdiv' id='msdiv8' href='#msdiv8'>Msdiv 8</a>“Tissassa lokanāthassa,<br>
suddhapīṭhamadāsahaṃ;<br>
Haṭṭho haṭṭhena cittena,<br>
buddhassādiccabandhuno.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1775' href='#ms20Ap1_1775'>Ms 20Ap1_1775</a><a class='ref msdiv' id='msdiv9' href='#msdiv9'>Msdiv 9</a><span class='var' id='note480' title='aṭṭhatiṃse (bj, s2, s3, pts1)'>Aṭṭhārase</span> ito kappe,<br>
rājā āsiṃ mahāruci;<br>
Bhogo ca vipulo āsi,<br>
sayanañca anappakaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1776' href='#ms20Ap1_1776'>Ms 20Ap1_1776</a><a class='ref msdiv' id='msdiv10' href='#msdiv10'>Msdiv 10</a>Pīṭhaṃ buddhassa datvāna,<br>
vippasannena cetasā;<br>
Anubhomi sakaṃ kammaṃ,<br>
pubbe sukatamattano.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli1.134' href='#pts-vp-pli1.134'>PTS vp Pali 1.134</a><a class='ref ms' id='ms20Ap1_1777' href='#ms20Ap1_1777'>Ms 20Ap1_1777</a><a class='ref msdiv' id='msdiv11' href='#msdiv11'>Msdiv 11</a>Dvenavute ito kappe,<br>
yaṃ pīṭhamadadiṃ tadā;<br>
Duggatiṃ nābhijānāmi,<br>
pīṭhadānassidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1778' href='#ms20Ap1_1778'>Ms 20Ap1_1778</a><a class='ref msdiv' id='msdiv12' href='#msdiv12'>Msdiv 12</a>Aṭṭhatiṃse ito kappe,<br>
tayo te cakkavattino;<br>
Ruci uparuci ceva,<br>
mahāruci tatiyako.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1779' href='#ms20Ap1_1779'>Ms 20Ap1_1779</a><a class='ref msdiv' id='msdiv13' href='#msdiv13'>Msdiv 13</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1780' href='#ms20Ap1_1780'>Ms 20Ap1_1780</a>Itthaṃ sudaṃ āyasmā <span class='var' id='note481' title='sucintito (bj, pts1) | supīṭhiyo (s2, s3)'>sucintiko</span> thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_1781' href='#ms20Ap1_1781'>Ms 20Ap1_1781</a>Sucintikattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
