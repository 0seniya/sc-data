<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap79' lang='pli'>
<header>
<ul>
<li class='division'>Therāpadāna</li>
<li>Nāgasamālavagga</li>
</ul>
<h1>7. Sūcidāyakattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_1630'>Ms 20Ap1_1630</a><a class='ref msdiv' id='msdiv30'>Msdiv 30</a>“Tiṃsakappasahassamhi,<br>
sambuddho lokanāyako;<br>
Sumedho nāma nāmena,<br>
bāttiṃsavaralakkhaṇo.</p>
<p><a class='ref sc' id='sc2'>SC 2</a><a class='ref ms' id='ms20Ap1_1631'>Ms 20Ap1_1631</a><a class='ref msdiv' id='msdiv31'>Msdiv 31</a>Tassa kañcanavaṇṇassa,<br>
dvipadindassa tādino;<br>
Pañca sūcī mayā dinnā,<br>
sibbanatthāya cīvaraṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_1632'>Ms 20Ap1_1632</a><a class='ref msdiv' id='msdiv32'>Msdiv 32</a>Teneva sūcidānena,<br>
nipuṇatthavipassakaṃ;<br>
Tikkhaṃ lahuñca phāsuñca,<br>
ñāṇaṃ me udapajjatha.</p>
<p><a class='ref sc' id='sc4'>SC 4</a><a class='ref ms' id='ms20Ap1_1633'>Ms 20Ap1_1633</a><a class='ref msdiv' id='msdiv33'>Msdiv 33</a>Kilesā jhāpitā mayhaṃ,<br>
bhavā sabbe samūhatā;<br>
Dhāremi antimaṃ dehaṃ,<br>
sammāsambuddhasāsane.</p>
<p><a class='ref sc' id='sc5'>SC 5</a><a class='ref ms' id='ms20Ap1_1634'>Ms 20Ap1_1634</a><a class='ref msdiv' id='msdiv34'>Msdiv 34</a>Dvipadādhipatī nāma,<br>
rājāno caturo ahuṃ;<br>
Sattaratanasampannā,<br>
cakkavattī mahabbalā.</p>
<p><a class='ref sc' id='sc6'>SC 6</a><a class='ref ms' id='ms20Ap1_1635'>Ms 20Ap1_1635</a><a class='ref msdiv' id='msdiv35'>Msdiv 35</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7'>SC 7</a><a class='ref ms' id='ms20Ap1_1636'>Ms 20Ap1_1636</a>Itthaṃ sudaṃ āyasmā sūcidāyako thero imā gāthāyo abhāsitthāti.</p>
<p class='endsutta'><a class='ref sc' id='sc8'>SC 8</a><a class='ref ms' id='ms20Ap1_1637'>Ms 20Ap1_1637</a>Sūcidāyakattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
