<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap233' lang='pli'>
<header>
<ul>
<li class='division'>Therāpadāna</li>
<li>Udakāsanavagga</li>
</ul>
<h1>1. Udakāsanadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.218' href='#pts-vp-pli1.218'>PTS vp Pali 1.218</a><a class='ref ms' id='ms20Ap1_2973' href='#ms20Ap1_2973'>Ms 20Ap1_2973</a><a class='ref msdiv' id='msdiv1' href='#msdiv1'>Msdiv 1</a>“Ārāmadvārā nikkhamma,<br>
phalakaṃ santhariṃ ahaṃ;<br>
Udakañca upaṭṭhāsiṃ,<br>
uttamatthassa pattiyā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2974' href='#ms20Ap1_2974'>Ms 20Ap1_2974</a><a class='ref msdiv' id='msdiv2' href='#msdiv2'>Msdiv 2</a>Ekattiṃse ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
āsane codake phalaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2975' href='#ms20Ap1_2975'>Ms 20Ap1_2975</a><a class='ref msdiv' id='msdiv3' href='#msdiv3'>Msdiv 3</a>Ito pannarase kappe,<br>
abhisāmasamavhayo;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2976' href='#ms20Ap1_2976'>Ms 20Ap1_2976</a><a class='ref msdiv' id='msdiv4' href='#msdiv4'>Msdiv 4</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2977' href='#ms20Ap1_2977'>Ms 20Ap1_2977</a>Itthaṃ sudaṃ āyasmā udakāsanadāyako thero imā gāthāyo abhāsitthāti.</p>
<p class='endsutta'><a class='ref sc' id='sc6' href='#sc6'>SC 6</a><a class='ref ms' id='ms20Ap1_2978' href='#ms20Ap1_2978'>Ms 20Ap1_2978</a>Udakāsanadāyakattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
