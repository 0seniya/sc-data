<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap117' lang='pli'>
<header>
<ul>
<li class='division'>Therāpadāna</li>
<li>Mahāparivāravagga</li>
</ul>
<h1>5. Suvaṇṇapupphiyattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_1988'>Ms 20Ap1_1988</a><a class='ref msdiv' id='msdiv40'>Msdiv 40</a>“Vipassī nāma bhagavā,<br>
lokajeṭṭho narāsabho;<br>
Nisinno janakāyassa,<br>
desesi amataṃ padaṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_1989'>Ms 20Ap1_1989</a><a class='ref msdiv' id='msdiv41'>Msdiv 41</a>Tassāhaṃ dhammaṃ sutvāna,<br>
dvipadindassa tādino;<br>
Soṇṇapupphāni cattāri,<br>
buddhassa abhiropayiṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_1990'>Ms 20Ap1_1990</a><a class='ref msdiv' id='msdiv42'>Msdiv 42</a>Suvaṇṇacchadanaṃ āsi,<br>
yāvatā parisā tadā;<br>
Buddhābhā ca suvaṇṇābhā,<br>
āloko vipulo ahu.</p>
<p><a class='ref sc' id='sc4'>SC 4</a><a class='ref ms' id='ms20Ap1_1991'>Ms 20Ap1_1991</a><a class='ref msdiv' id='msdiv43'>Msdiv 43</a>Udaggacitto sumano,<br>
vedajāto katañjalī;<br>
Vittisañjanano tesaṃ,<br>
diṭṭhadhammasukhāvaho.</p>
<p><a class='ref sc' id='sc5'>SC 5</a><a class='ref ms' id='ms20Ap1_1992'>Ms 20Ap1_1992</a><a class='ref msdiv' id='msdiv44'>Msdiv 44</a>Āyācitvāna sambuddhaṃ,<br>
vanditvāna ca subbataṃ;<br>
Pāmojjaṃ janayitvāna,<br>
sakaṃ bhavanupāgamiṃ.</p>
<p><a class='ref sc' id='sc6'>SC 6</a><a class='ref ms' id='ms20Ap1_1993'>Ms 20Ap1_1993</a><a class='ref msdiv' id='msdiv45'>Msdiv 45</a>Bhavane upaviṭṭhohaṃ,<br>
buddhaseṭṭhaṃ anussariṃ;<br>
Tena cittappasādena,<br>
tusitaṃ upapajjahaṃ.</p>
<p><a class='ref sc' id='sc7'>SC 7</a><a class='ref ms' id='ms20Ap1_1994'>Ms 20Ap1_1994</a><a class='ref msdiv' id='msdiv46'>Msdiv 46</a>Ekanavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc8'>SC 8</a><a class='ref ms' id='ms20Ap1_1995'>Ms 20Ap1_1995</a><a class='ref msdiv' id='msdiv47'>Msdiv 47</a>Soḷasāsiṃsu rājāno,<br>
nemisammatanāmakā;<br>
Tetālīse ito kappe,<br>
cakkavattī mahabbalā.</p>
<p><a class='ref sc' id='sc9'>SC 9</a><a class='ref ms' id='ms20Ap1_1996'>Ms 20Ap1_1996</a><a class='ref msdiv' id='msdiv48'>Msdiv 48</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc10'>SC 10</a><a class='ref ms' id='ms20Ap1_1997'>Ms 20Ap1_1997</a>Itthaṃ sudaṃ āyasmā suvaṇṇapupphiyo thero imā gāthāyo abhāsitthāti.</p>
<p class='endsutta'><a class='ref sc' id='sc11'>SC 11</a><a class='ref ms' id='ms20Ap1_1998'>Ms 20Ap1_1998</a>Suvaṇṇapupphiyattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
