<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap121' lang='pli'>
<header>
<ul>
<li class='division'>Therāpadāna</li>
<li>Mahāparivāravagga</li>
</ul>
<h1>9. Paccupaṭṭhānasaññakattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_2028'>Ms 20Ap1_2028</a><a class='ref msdiv' id='msdiv72' href='#sc1'>SC 1</a><a class='ref ms' id='ms20Ap1_2028'>Ms 20Ap1_2028</a><a class='ref msdiv' id='msdiv72'>Msdiv 72</a>“Atthadassimhi sugate,<br>
nibbute samanantarā;<br>
Yakkhayoniṃ upapajjiṃ,<br>
yasaṃ patto cahaṃ tadā.</p>
<p><a class='ref sc' id='sc2'>SC 2</a><a class='ref ms' id='ms20Ap1_2029'>Ms 20Ap1_2029</a><a class='ref msdiv' id='msdiv73' href='#sc2'>SC 2</a><a class='ref ms' id='ms20Ap1_2029'>Ms 20Ap1_2029</a><a class='ref msdiv' id='msdiv73'>Msdiv 73</a>Dulladdhaṃ vata me āsi,<br>
duppabhātaṃ duruṭṭhitaṃ;<br>
Yaṃ me bhoge vijjamāne,<br>
parinibbāyi cakkhumā.</p>
<p><a class='ref sc' id='sc3'>SC 3</a><a class='ref ms' id='ms20Ap1_2030'>Ms 20Ap1_2030</a><a class='ref msdiv' id='msdiv74' href='#sc3'>SC 3</a><a class='ref ms' id='ms20Ap1_2030'>Ms 20Ap1_2030</a><a class='ref msdiv' id='msdiv74'>Msdiv 74</a>Mama saṅkappamaññāya,<br>
sāgaro nāma sāvako;<br>
Mamuddharitukāmo so,<br>
āgacchi mama santikaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_2031'>Ms 20Ap1_2031</a><a class='ref msdiv' id='msdiv75' href='#sc4'>SC 4</a><a class='ref ms' id='ms20Ap1_2031'>Ms 20Ap1_2031</a><a class='ref msdiv' id='msdiv75'>Msdiv 75</a>Kiṃ nu socasi mā bhāyi,<br>
cara dhammaṃ sumedhasa;<br>
Anuppadinnā buddhena,<br>
sabbesaṃ bījasampadā.</p>
<p><a class='ref sc' id='sc5'>SC 5</a><a class='ref ms' id='ms20Ap1_2032'>Ms 20Ap1_2032</a><a class='ref msdiv' id='msdiv76' href='#sc5'>SC 5</a><a class='ref ms' id='ms20Ap1_2032'>Ms 20Ap1_2032</a><a class='ref msdiv' id='msdiv76'>Msdiv 76</a>Yo ce pūjeyya sambuddhaṃ,<br>
tiṭṭhantaṃ lokanāyakaṃ;<br>
Dhātuṃ sāsapamattampi,<br>
nibbutassāpi pūjaye.</p>
<p><a class='ref sc' id='sc6'>SC 6</a><a class='ref ms' id='ms20Ap1_2033'>Ms 20Ap1_2033</a><a class='ref msdiv' id='msdiv77' href='#sc6'>SC 6</a><a class='ref ms' id='ms20Ap1_2033'>Ms 20Ap1_2033</a><a class='ref msdiv' id='msdiv77'>Msdiv 77</a>Same cittappasādamhi,<br>
samaṃ puññaṃ mahaggataṃ;<br>
Tasmā thūpaṃ karitvāna,<br>
pūjehi jinadhātuyo.</p>
<p><a class='ref sc' id='sc7'>SC 7</a><a class='ref ms' id='ms20Ap1_2034'>Ms 20Ap1_2034</a><a class='ref msdiv' id='msdiv78' href='#sc7'>SC 7</a><a class='ref ms' id='ms20Ap1_2034'>Ms 20Ap1_2034</a><a class='ref msdiv' id='msdiv78'>Msdiv 78</a>Sāgarassa vaco sutvā,<br>
buddhathūpaṃ akāsahaṃ;<br>
Pañcavasse paricariṃ,<br>
munino thūpamuttamaṃ.</p>
<p><a class='ref sc' id='sc8'>SC 8</a><a class='ref ms' id='ms20Ap1_2035'>Ms 20Ap1_2035</a><a class='ref msdiv' id='msdiv79' href='#sc8'>SC 8</a><a class='ref ms' id='ms20Ap1_2035'>Ms 20Ap1_2035</a><a class='ref msdiv' id='msdiv79'>Msdiv 79</a>Tena kammena dvipadinda,<br>
lokajeṭṭha narāsabha;<br>
Sampattiṃ anubhotvāna,<br>
arahattamapāpuṇiṃ.</p>
<p><a class='ref sc' id='sc9'>SC 9</a><a class='ref ms' id='ms20Ap1_2036'>Ms 20Ap1_2036</a><a class='ref msdiv' id='msdiv80' href='#sc9'>SC 9</a><a class='ref ms' id='ms20Ap1_2036'>Ms 20Ap1_2036</a><a class='ref msdiv' id='msdiv80'>Msdiv 80</a>Bhūripaññā ca cattāro,<br>
sattakappasate ito;<br>
Sattaratanasampannā,<br>
cakkavattī mahabbalā.</p>
<p><a class='ref sc' id='sc10'>SC 10</a><a class='ref ms' id='ms20Ap1_2037'>Ms 20Ap1_2037</a><a class='ref msdiv' id='msdiv81' href='#sc10'>SC 10</a><a class='ref ms' id='ms20Ap1_2037'>Ms 20Ap1_2037</a><a class='ref msdiv' id='msdiv81'>Msdiv 81</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc11'>SC 11</a><a class='ref ms' id='ms20Ap1_2038' href='#sc11'>SC 11</a><a class='ref ms' id='ms20Ap1_2038'>Ms 20Ap1_2038</a>Itthaṃ sudaṃ āyasmā paccupaṭṭhānasaññako thero imā gāthāyo abhāsitthāti.</p>
<p class='endsutta'><a class='ref sc' id='sc12'>SC 12</a><a class='ref ms' id='ms20Ap1_2039' href='#sc12'>SC 12</a><a class='ref ms' id='ms20Ap1_2039'>Ms 20Ap1_2039</a>Paccupaṭṭhānasaññakattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
