<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap316' lang='pli'>
<header>
<ul>
<li class='division'>Therāpadāna</li>
<li>Ārakkhadāyakavagga</li>
</ul>
<h1>4. Sattapadumiyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_3525' href='#ms20Ap1_3525'>Ms 20Ap1_3525</a><a class='ref msdiv' id='msdiv14' href='#msdiv14'>Msdiv 14</a>“Nadīkūle vasāmahaṃ,<br>
nesādo nāma brāhmaṇo;<br>
Satapattehi pupphehi,<br>
sammajjitvāna assamaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3526' href='#ms20Ap1_3526'>Ms 20Ap1_3526</a><a class='ref msdiv' id='msdiv15' href='#msdiv15'>Msdiv 15</a>Suvaṇṇavaṇṇaṃ sambuddhaṃ,<br>
Siddhatthaṃ lokanāyakaṃ;<br>
Disvā <span class='var' id='note874' title='vanena (bj, s2, s3, mr) | va vane (pts1)' href='#note874' title='vanena (bj, s2, s3, mr) | va vane (pts1)'>nabhena</span> gacchantaṃ,<br>
Hāso me udapajjatha.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_3527' href='#ms20Ap1_3527'>Ms 20Ap1_3527</a><a class='ref msdiv' id='msdiv16' href='#msdiv16'>Msdiv 16</a>Paccuggantvāna sambuddhaṃ,<br>
lokajeṭṭhaṃ narāsabhaṃ;<br>
Assamaṃ atināmetvā,<br>
jalajaggehi okiriṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3528' href='#ms20Ap1_3528'>Ms 20Ap1_3528</a><a class='ref msdiv' id='msdiv17' href='#msdiv17'>Msdiv 17</a>Catunnavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_3529' href='#ms20Ap1_3529'>Ms 20Ap1_3529</a><a class='ref msdiv' id='msdiv18' href='#msdiv18'>Msdiv 18</a>Ito te sattame kappe,<br>
caturo pādapāvarā;<br>
Sattaratanasampannā,<br>
cakkavattī mahabbalā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_3530' href='#ms20Ap1_3530'>Ms 20Ap1_3530</a><a class='ref msdiv' id='msdiv19' href='#msdiv19'>Msdiv 19</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_3531' href='#ms20Ap1_3531'>Ms 20Ap1_3531</a>Itthaṃ sudaṃ āyasmā sattapadumiyo thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_3532' href='#ms20Ap1_3532'>Ms 20Ap1_3532</a>Sattapadumiyattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
