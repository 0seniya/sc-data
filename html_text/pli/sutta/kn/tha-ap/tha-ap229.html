<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap229' lang='pli'>
<header>
<ul>
<li class='division'>Therāpadāna</li>
<li>Ālambaṇadāyakavagga</li>
</ul>
<h1>7. Sovaṇṇavaṭaṃsakiyattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_2944'>Ms 20Ap1_2944</a><a class='ref msdiv' id='msdiv34'>Msdiv 34</a>“Uyyānabhūmiṃ niyyanto,<br>
addasaṃ lokanāyakaṃ;<br>
Vaṭaṃsakaṃ gahetvāna,<br>
sovaṇṇaṃ sādhunimmitaṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_2945'>Ms 20Ap1_2945</a><a class='ref msdiv' id='msdiv35'>Msdiv 35</a>Sīghaṃ tato samāruyha,<br>
hatthikkhandhagato ahaṃ;<br>
Buddhassa abhiropesiṃ,<br>
sikhino lokabandhuno.</p>
<p><a class='ref sc' id='sc3'>SC 3</a><a class='ref ms' id='ms20Ap1_2946'>Ms 20Ap1_2946</a><a class='ref msdiv' id='msdiv36'>Msdiv 36</a>Ekattiṃse ito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
pupphapūjāyidaṃ phalaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_2947'>Ms 20Ap1_2947</a><a class='ref msdiv' id='msdiv37'>Msdiv 37</a>Sattavīse ito kappe,<br>
eko āsiṃ janādhipo;<br>
Mahāpatāpanāmena,<br>
cakkavattī mahabbalo.</p>
<p><a class='ref sc' id='sc5'>SC 5</a><a class='ref ms' id='ms20Ap1_2948'>Ms 20Ap1_2948</a><a class='ref msdiv' id='msdiv38'>Msdiv 38</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc6'>SC 6</a><a class='ref ms' id='ms20Ap1_2949'>Ms 20Ap1_2949</a>Itthaṃ sudaṃ āyasmā sovaṇṇavaṭaṃsakiyo thero imā gāthāyo abhāsitthāti.</p>
<p class='endsutta'><a class='ref sc' id='sc7'>SC 7</a><a class='ref ms' id='ms20Ap1_2950'>Ms 20Ap1_2950</a>Sovaṇṇavaṭaṃsakiyattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
