<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap338' lang='pli'>
<header>
<ul>
<li class='division'>Therāpadāna</li>
<li>Gandhodakavagga</li>
</ul>
<h1>6. Pabhaṅkarattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_3777' href='#ms20Ap1_3777'>Ms 20Ap1_3777</a><a class='ref msdiv' id='msdiv53' href='#msdiv53'>Msdiv 53</a>“Padumuttarabhagavato,<br>
lokajeṭṭhassa tādino;<br>
Vipine cetiyaṃ āsi,<br>
vāḷamigasamākule.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3778' href='#ms20Ap1_3778'>Ms 20Ap1_3778</a><a class='ref msdiv' id='msdiv54' href='#msdiv54'>Msdiv 54</a>Na koci visahi gantuṃ,<br>
cetiyaṃ abhivandituṃ;<br>
Tiṇakaṭṭhalatonaddhaṃ,<br>
paluggaṃ āsi cetiyaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_3779' href='#ms20Ap1_3779'>Ms 20Ap1_3779</a><a class='ref msdiv' id='msdiv55' href='#msdiv55'>Msdiv 55</a>Vanakammiko tadā āsiṃ,<br>
<span class='var' id='note925' title='pitupetāmahenahaṃ (bj, pts1) | pitāpetāmahenahaṃ (s2, s3)' href='#note925' title='pitupetāmahenahaṃ (bj, pts1) | pitāpetāmahenahaṃ (s2, s3)'>pitumātumatenahaṃ</span>;<br>
Addasaṃ vipine thūpaṃ,<br>
luggaṃ tiṇalatākulaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3780' href='#ms20Ap1_3780'>Ms 20Ap1_3780</a><a class='ref msdiv' id='msdiv56' href='#msdiv56'>Msdiv 56</a>Disvānāhaṃ buddhathūpaṃ,<br>
garucittaṃ upaṭṭhahiṃ;<br>
Buddhaseṭṭhassa thūpoyaṃ,<br>
paluggo acchatī vane.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_3781' href='#ms20Ap1_3781'>Ms 20Ap1_3781</a><a class='ref msdiv' id='msdiv57' href='#msdiv57'>Msdiv 57</a>Nacchannaṃ nappatirūpaṃ,<br>
jānantassa guṇāguṇaṃ;<br>
Buddhathūpaṃ asodhetvā,<br>
aññaṃ kammaṃ payojaye.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_3782' href='#ms20Ap1_3782'>Ms 20Ap1_3782</a><a class='ref msdiv' id='msdiv58' href='#msdiv58'>Msdiv 58</a>Tiṇakaṭṭhañca valliñca,<br>
sodhayitvāna cetiye;<br>
Vanditvā <span class='var' id='note926' title='aṭṭha ṭhānāni (mr)' href='#note926' title='aṭṭha ṭhānāni (mr)'>aṭṭha vārāni</span>,<br>
paṭikuṭiko agacchahaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_3783' href='#ms20Ap1_3783'>Ms 20Ap1_3783</a><a class='ref msdiv' id='msdiv59' href='#msdiv59'>Msdiv 59</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_3784' href='#ms20Ap1_3784'>Ms 20Ap1_3784</a><a class='ref msdiv' id='msdiv60' href='#msdiv60'>Msdiv 60</a>Tattha me sukataṃ byamhaṃ,<br>
sovaṇṇaṃ sapabhassaraṃ;<br>
Saṭṭhiyojanamubbiddhaṃ,<br>
tiṃsayojanavitthataṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_3785' href='#ms20Ap1_3785'>Ms 20Ap1_3785</a><a class='ref msdiv' id='msdiv61' href='#msdiv61'>Msdiv 61</a>Tisatāni ca vārāni,<br>
devarajjamakārayiṃ;<br>
Pañcavīsatikkhattuñca,<br>
cakkavattī ahosahaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_3786' href='#ms20Ap1_3786'>Ms 20Ap1_3786</a><a class='ref msdiv' id='msdiv62' href='#msdiv62'>Msdiv 62</a>Bhavābhave saṃsaranto,<br>
mahābhogaṃ labhāmahaṃ;<br>
Bhoge me ūnatā natthi,<br>
sodhanāya idaṃ phalaṃ.</p>
<p><a class='ref sc' id='sc11' href='#sc11'>SC 11</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.270</a><a class='ref ms' id='ms20Ap1_3787' href='#ms20Ap1_3787'>Ms 20Ap1_3787</a><a class='ref msdiv' id='msdiv63' href='#msdiv63'>Msdiv 63</a>Sivikā hatthikhandhena,<br>
vipine gacchato mama;<br>
Yaṃ yaṃ disāhaṃ gacchāmi,<br>
saraṇaṃ <span class='var' id='note927' title='sampajjate (bj, s2, s3, pts1) | sijjhate (mr)' href='#note927' title='sampajjate (bj, s2, s3, pts1) | sijjhate (mr)'>sampate</span> vanaṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_3788' href='#ms20Ap1_3788'>Ms 20Ap1_3788</a><a class='ref msdiv' id='msdiv64' href='#msdiv64'>Msdiv 64</a>Khāṇuṃ vā kaṇṭakaṃ vāpi,<br>
nāhaṃ passāmi cakkhunā;<br>
Puññakammena saṃyutto,<br>
sayamevāpanīyare.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_3789' href='#ms20Ap1_3789'>Ms 20Ap1_3789</a><a class='ref msdiv' id='msdiv65' href='#msdiv65'>Msdiv 65</a>Kuṭṭhaṃ gaṇḍo kilāso ca,<br>
apamāro vitacchikā;<br>
Daddu <span class='var' id='note928' title='kaṇḍu (s2, s3, pts1)' href='#note928' title='kaṇḍu (s2, s3, pts1)'>kacchu</span> ca me natthi,<br>
sodhanāya idaṃ phalaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_3790' href='#ms20Ap1_3790'>Ms 20Ap1_3790</a><a class='ref msdiv' id='msdiv66' href='#msdiv66'>Msdiv 66</a>Aññampi me acchariyaṃ,<br>
<span class='var' id='note929' title='buddhathūpamhi sodhite (bj, s2, s3)' href='#note929' title='buddhathūpamhi sodhite (bj, s2, s3)'>buddhathūpassa sodhane</span>;<br>
Nābhijānāmi me kāye,<br>
jātaṃ piḷakabindukaṃ.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_3791' href='#ms20Ap1_3791'>Ms 20Ap1_3791</a><a class='ref msdiv' id='msdiv67' href='#msdiv67'>Msdiv 67</a>Aññampi me acchariyaṃ,<br>
buddhathūpamhi <span class='var' id='note930' title='sabbatthapi evameva dissati, tathā' href='#note930' title='sabbatthapi evameva dissati, tathā'>sodhite</span>;<br>
Duve bhave saṃsarāmi,<br>
devatte atha mānuse.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_3792' href='#ms20Ap1_3792'>Ms 20Ap1_3792</a><a class='ref msdiv' id='msdiv68' href='#msdiv68'>Msdiv 68</a>Aññampi me acchariyaṃ,<br>
buddhathūpamhi sodhite;<br>
Suvaṇṇavaṇṇo sabbattha,<br>
sappabhāso bhavāmahaṃ.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_3793' href='#ms20Ap1_3793'>Ms 20Ap1_3793</a><a class='ref msdiv' id='msdiv69' href='#msdiv69'>Msdiv 69</a>Aññampi me acchariyaṃ,<br>
buddhathūpamhi sodhite;<br>
Amanāpaṃ vivajjati,<br>
manāpaṃ upatiṭṭhati.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_3794' href='#ms20Ap1_3794'>Ms 20Ap1_3794</a><a class='ref msdiv' id='msdiv70' href='#msdiv70'>Msdiv 70</a>Aññampi me acchariyaṃ,<br>
buddhathūpamhi sodhite;<br>
Visuddhaṃ hoti me cittaṃ,<br>
ekaggaṃ susamāhitaṃ.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_3795' href='#ms20Ap1_3795'>Ms 20Ap1_3795</a><a class='ref msdiv' id='msdiv71' href='#msdiv71'>Msdiv 71</a>Aññampi me acchariyaṃ,<br>
buddhathūpamhi sodhite;<br>
Ekāsane nisīditvā,<br>
arahattamapāpuṇiṃ.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_3796' href='#ms20Ap1_3796'>Ms 20Ap1_3796</a><a class='ref msdiv' id='msdiv72' href='#msdiv72'>Msdiv 72</a>Satasahassito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
sodhanāya idaṃ phalaṃ.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_3797' href='#ms20Ap1_3797'>Ms 20Ap1_3797</a><a class='ref msdiv' id='msdiv73' href='#msdiv73'>Msdiv 73</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_3798' href='#ms20Ap1_3798'>Ms 20Ap1_3798</a>Itthaṃ sudaṃ āyasmā pabhaṅkaro thero imā gāthāyo abhāsitthāti.</p>
<p class='endsutta'><a class='ref sc' id='sc23' href='#sc23'>SC 23</a><a class='ref ms' id='ms20Ap1_3799' href='#ms20Ap1_3799'>Ms 20Ap1_3799</a>Pabhaṅkarattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
