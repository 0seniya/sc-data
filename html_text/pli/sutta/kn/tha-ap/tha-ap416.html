<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap416' lang='pli'>
<header>
<ul>
<li class='division'>Therāpadāna</li>
<li>Bhaddālivagga</li>
</ul>
<h1>4. Madhumaṃsadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_5361' href='#ms20Ap1_5361'>Ms 20Ap1_5361</a><a class='ref msdiv' id='msdiv106' href='#msdiv106'>Msdiv 106</a>“Nagare bandhumatiyā,<br>
sūkariko ahosahaṃ;<br>
<span class='var' id='note1325' title='ukkoṭaṃ randhayitvāna (c1)' href='#note1325' title='ukkoṭaṃ randhayitvāna (c1)'>Ukkoṭakaṃ randhayitvā</span>,<br>
<span class='var' id='note1326' title='madhusappimhi (pts1) | madhuṃ maṃsamhi (mr)' href='#note1326' title='madhusappimhi (pts1) | madhuṃ maṃsamhi (mr)'>madhumaṃsamhi</span> okiriṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_5362' href='#ms20Ap1_5362'>Ms 20Ap1_5362</a><a class='ref msdiv' id='msdiv107' href='#msdiv107'>Msdiv 107</a>Sannipātaṃ ahaṃ gantvā,<br>
ekaṃ pattaṃ gahesahaṃ;<br>
Pūrayitvāna taṃ pattaṃ,<br>
bhikkhusaṃghassadāsahaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_5363' href='#ms20Ap1_5363'>Ms 20Ap1_5363</a><a class='ref msdiv' id='msdiv108' href='#msdiv108'>Msdiv 108</a>Yottha therataro bhikkhu,<br>
niyyādesi mamaṃ tadā;<br>
Iminā pattapūrena,<br>
labhassu vipulaṃ sukhaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_5364' href='#ms20Ap1_5364'>Ms 20Ap1_5364</a><a class='ref msdiv' id='msdiv109' href='#msdiv109'>Msdiv 109</a>Duve sampattiyo bhutvā,<br>
sukkamūlena codito;<br>
Pacchime vattamānamhi,<br>
kilese jhāpayissati.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_5365' href='#ms20Ap1_5365'>Ms 20Ap1_5365</a><a class='ref msdiv' id='msdiv110' href='#msdiv110'>Msdiv 110</a>Tattha cittaṃ pasādetvā,<br>
tāvatiṃsamagacchahaṃ;<br>
Tattha bhutvā pivitvā ca,<br>
labhāmi vipulaṃ sukhaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_5366' href='#ms20Ap1_5366'>Ms 20Ap1_5366</a><a class='ref msdiv' id='msdiv111' href='#msdiv111'>Msdiv 111</a>Maṇḍape rukkhamūle vā,<br>
pubbakammaṃ anussariṃ;<br>
Annapānābhivasso me,<br>
abhivassati tāvade.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_5367' href='#ms20Ap1_5367'>Ms 20Ap1_5367</a><a class='ref msdiv' id='msdiv112' href='#msdiv112'>Msdiv 112</a>Idaṃ pacchimakaṃ mayhaṃ,<br>
carimo vattate bhavo;<br>
Idhāpi annapānaṃ me,<br>
vassate sabbakālikaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_5368' href='#ms20Ap1_5368'>Ms 20Ap1_5368</a><a class='ref msdiv' id='msdiv113' href='#msdiv113'>Msdiv 113</a>Teneva <span class='var' id='note1327' title='maṃsadānena (bj, pts1)' href='#note1327' title='maṃsadānena (bj, pts1)'>madhudānena</span>,<br>
sandhāvitvā bhave ahaṃ;<br>
Sabbāsave pariññāya,<br>
viharāmi anāsavo.</p>
<p><a class='ref sc' id='sc9' href='#sc9'>SC 9</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.373</a><a class='ref ms' id='ms20Ap1_5369' href='#ms20Ap1_5369'>Ms 20Ap1_5369</a><a class='ref msdiv' id='msdiv114' href='#msdiv114'>Msdiv 114</a>Ekanavutito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
madhudānassidaṃ phalaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_5370' href='#ms20Ap1_5370'>Ms 20Ap1_5370</a><a class='ref msdiv' id='msdiv115' href='#msdiv115'>Msdiv 115</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_5371' href='#ms20Ap1_5371'>Ms 20Ap1_5371</a><a class='ref msdiv' id='msdiv116' href='#msdiv116'>Msdiv 116</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_5372' href='#ms20Ap1_5372'>Ms 20Ap1_5372</a><a class='ref msdiv' id='msdiv117' href='#msdiv117'>Msdiv 117</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_5373' href='#ms20Ap1_5373'>Ms 20Ap1_5373</a>Itthaṃ sudaṃ āyasmā madhumaṃsadāyako thero imā gāthāyo abhāsitthāti.</p>
<p class='endsutta'><a class='ref sc' id='sc14' href='#sc14'>SC 14</a><a class='ref ms' id='ms20Ap1_5374' href='#ms20Ap1_5374'>Ms 20Ap1_5374</a>Madhumaṃsadāyakattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
