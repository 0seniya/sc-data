<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap437' lang='pli'>
<header>
<ul>
<li class='division'>Therāpadāna</li>
<li>Ekavihārivagga</li>
</ul>
<h1>5. Ucchukhaṇḍikattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_5715' href='#ms20Ap1_5715'>Ms 20Ap1_5715</a><a class='ref msdiv' id='msdiv44' href='#msdiv44'>Msdiv 44</a>“Nagare bandhumatiyā,<br>
dvārapālo ahosahaṃ;<br>
Addasaṃ virajaṃ buddhaṃ,<br>
sabbadhammāna pāraguṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_5716' href='#ms20Ap1_5716'>Ms 20Ap1_5716</a><a class='ref msdiv' id='msdiv45' href='#msdiv45'>Msdiv 45</a>Ucchukhaṇḍikamādāya,<br>
buddhaseṭṭhassadāsahaṃ;<br>
Pasannacitto sumano,<br>
vipassissa mahesino.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_5717' href='#ms20Ap1_5717'>Ms 20Ap1_5717</a><a class='ref msdiv' id='msdiv46' href='#msdiv46'>Msdiv 46</a>Ekanavutito kappe,<br>
yaṃ ucchumadadiṃ tadā;<br>
Duggatiṃ nābhijānāmi,<br>
ucchukhaṇḍassidaṃ phalaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_5718' href='#ms20Ap1_5718'>Ms 20Ap1_5718</a><a class='ref msdiv' id='msdiv47' href='#msdiv47'>Msdiv 47</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_5719' href='#ms20Ap1_5719'>Ms 20Ap1_5719</a><a class='ref msdiv' id='msdiv48' href='#msdiv48'>Msdiv 48</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_5720' href='#ms20Ap1_5720'>Ms 20Ap1_5720</a><a class='ref msdiv' id='msdiv49' href='#msdiv49'>Msdiv 49</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_5721' href='#ms20Ap1_5721'>Ms 20Ap1_5721</a>Itthaṃ sudaṃ āyasmā ucchukhaṇḍiko thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_5722' href='#ms20Ap1_5722'>Ms 20Ap1_5722</a>Ucchukhaṇḍikattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
