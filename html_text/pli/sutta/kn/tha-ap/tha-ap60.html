<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap60' lang='pli'>
<header>
<ul>
<li class='division'>Therāpadāna</li>
<li>Bījanivagga</li>
</ul>
<h1>8. Dhajadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_1446' href='#ms20Ap1_1446'>Ms 20Ap1_1446</a><a class='ref msdiv' id='msdiv57' href='#msdiv57'>Msdiv 57</a>“Padumuttarabuddhassa,<br>
bodhiyā pādaputtame;<br>
Haṭṭho haṭṭhena cittena,<br>
dhajamāropayiṃ ahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1447' href='#ms20Ap1_1447'>Ms 20Ap1_1447</a><a class='ref msdiv' id='msdiv58' href='#msdiv58'>Msdiv 58</a>Patitapattāni gaṇhitvā,<br>
bahiddhā chaḍḍayiṃ ahaṃ;<br>
Antosuddhaṃ bahisuddhaṃ,<br>
adhimuttamanāsavaṃ.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.109' href='#pts-vp-pli1.109'>PTS vp Pali 1.109</a><a class='ref ms' id='ms20Ap1_1448' href='#ms20Ap1_1448'>Ms 20Ap1_1448</a><a class='ref msdiv' id='msdiv59' href='#msdiv59'>Msdiv 59</a>Sammukhā viya sambuddhaṃ,<br>
avandiṃ bodhimuttamaṃ;<br>
Padumuttaro lokavidū,<br>
āhutīnaṃ paṭiggaho.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1449' href='#ms20Ap1_1449'>Ms 20Ap1_1449</a><a class='ref msdiv' id='msdiv60' href='#msdiv60'>Msdiv 60</a>Bhikkhusaṃghe ṭhito satthā,<br>
imā gāthā abhāsatha;<br>
‘Iminā dhajadānena,<br>
upaṭṭhānena cūbhayaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1450' href='#ms20Ap1_1450'>Ms 20Ap1_1450</a><a class='ref msdiv' id='msdiv61' href='#msdiv61'>Msdiv 61</a>Kappānaṃ satasahassaṃ,<br>
duggatiṃ so na gacchati;<br>
Devesu devasobhagyaṃ,<br>
anubhossatinappakaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1451' href='#ms20Ap1_1451'>Ms 20Ap1_1451</a><a class='ref msdiv' id='msdiv62' href='#msdiv62'>Msdiv 62</a>Anekasatakkhattuñca,<br>
rājā raṭṭhe bhavissati;<br>
Uggato nāma nāmena,<br>
cakkavattī bhavissati.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1452' href='#ms20Ap1_1452'>Ms 20Ap1_1452</a><a class='ref msdiv' id='msdiv63' href='#msdiv63'>Msdiv 63</a>Sampattiṃ anubhotvāna,<br>
sukkamūlena codito;<br>
Gotamassa bhagavato,<br>
sāsanebhiramissati’.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_1453' href='#ms20Ap1_1453'>Ms 20Ap1_1453</a><a class='ref msdiv' id='msdiv64' href='#msdiv64'>Msdiv 64</a>Padhānapahitattomhi,<br>
upasanto nirūpadhi;<br>
Dhāremi antimaṃ dehaṃ,<br>
sammāsambuddhasāsane.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_1454' href='#ms20Ap1_1454'>Ms 20Ap1_1454</a><a class='ref msdiv' id='msdiv65' href='#msdiv65'>Msdiv 65</a>Ekapaññāsasahasse,<br>
kappe <span class='var' id='note405' title='... savhayā (s2, s3)'>uggatasavhayo</span>;<br>
Paññāsasatasahasse,<br>
<span class='var' id='note406' title='khattiyā khemasavhayā (s2, s3)'>khattiyo meghasavhayo</span>.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_1455' href='#ms20Ap1_1455'>Ms 20Ap1_1455</a><a class='ref msdiv' id='msdiv66' href='#msdiv66'>Msdiv 66</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_1456' href='#ms20Ap1_1456'>Ms 20Ap1_1456</a>Itthaṃ sudaṃ āyasmā dhajadāyako thero imā gāthāyo abhāsitthāti.</p>
<p class='endsutta'><a class='ref sc' id='sc12' href='#sc12'>SC 12</a><a class='ref ms' id='ms20Ap1_1457' href='#ms20Ap1_1457'>Ms 20Ap1_1457</a>Dhajadāyakattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
