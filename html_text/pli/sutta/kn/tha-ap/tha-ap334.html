<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap334' lang='pli'>
<header>
<ul>
<li class='division'>Therāpadāna</li>
<li>Gandhodakavagga</li>
</ul>
<h1>2. Udakapūjakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_3723' href='#ms20Ap1_3723'>Ms 20Ap1_3723</a><a class='ref msdiv' id='msdiv7' href='#msdiv7'>Msdiv 7</a>“Suvaṇṇavaṇṇaṃ sambuddhaṃ,<br>
Gacchantaṃ anilañjase;<br>
Ghatāsanaṃva jalitaṃ,<br>
Ādittaṃva hutāsanaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3724' href='#ms20Ap1_3724'>Ms 20Ap1_3724</a><a class='ref msdiv' id='msdiv8' href='#msdiv8'>Msdiv 8</a>Pāṇinā udakaṃ gayha,<br>
ākāse ukkhipiṃ ahaṃ;<br>
Sampaṭicchi mahāvīro,<br>
buddho kāruṇiko isi.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_3725' href='#ms20Ap1_3725'>Ms 20Ap1_3725</a><a class='ref msdiv' id='msdiv9' href='#msdiv9'>Msdiv 9</a>Antalikkhe ṭhito satthā,<br>
padumuttaranāmako;<br>
Mama saṅkappamaññāya,<br>
imaṃ gāthamabhāsatha.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3726' href='#ms20Ap1_3726'>Ms 20Ap1_3726</a><a class='ref msdiv' id='msdiv10' href='#msdiv10'>Msdiv 10</a>‘Iminā dakadānena,<br>
pītiuppādanena ca;<br>
Kappasatasahassampi,<br>
duggatiṃ nupapajjati’.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_3727' href='#ms20Ap1_3727'>Ms 20Ap1_3727</a><a class='ref msdiv' id='msdiv11' href='#msdiv11'>Msdiv 11</a>Tena kammena dvipadinda,<br>
lokajeṭṭha narāsabha;<br>
Pattomhi acalaṃ ṭhānaṃ,<br>
hitvā jayaparājayaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_3728' href='#ms20Ap1_3728'>Ms 20Ap1_3728</a><a class='ref msdiv' id='msdiv12' href='#msdiv12'>Msdiv 12</a>Sahassarājanāmena,<br>
tayo ca cakkavattino;<br>
Pañcasaṭṭhikappasate,<br>
cāturantā janādhipā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_3729' href='#ms20Ap1_3729'>Ms 20Ap1_3729</a><a class='ref msdiv' id='msdiv13' href='#msdiv13'>Msdiv 13</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_3730' href='#ms20Ap1_3730'>Ms 20Ap1_3730</a>Itthaṃ sudaṃ āyasmā udakapūjako thero imā gāthāyo abhāsitthāti.</p>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms20Ap1_3731' href='#ms20Ap1_3731'>Ms 20Ap1_3731</a>Udakapūjakattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
