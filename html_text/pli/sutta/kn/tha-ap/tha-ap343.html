<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap343' lang='pli'>
<header>
<ul>
<li class='division'>Therāpadāna</li>
<li>Ekapadumiyavagga</li>
</ul>
<h1>1. Ekapadumiyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_3881' href='#ms20Ap1_3881'>Ms 20Ap1_3881</a><a class='ref msdiv' id='msdiv1' href='#msdiv1'>Msdiv 1</a>“Padumuttaro nāma jino,<br>
sabbadhammāna pāragū;<br>
Bhavābhave vibhāvento,<br>
tāresi janataṃ bahuṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3882' href='#ms20Ap1_3882'>Ms 20Ap1_3882</a><a class='ref msdiv' id='msdiv2' href='#msdiv2'>Msdiv 2</a>Haṃsarājā tadā homi,<br>
dijānaṃ pavaro ahaṃ;<br>
Jātassaraṃ samogayha,<br>
kīḷāmi haṃsakīḷitaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_3883' href='#ms20Ap1_3883'>Ms 20Ap1_3883</a><a class='ref msdiv' id='msdiv3' href='#msdiv3'>Msdiv 3</a>Padumuttaro lokavidū,<br>
āhutīnaṃ paṭiggaho;<br>
Jātassarassa upari,<br>
āgacchi tāvade jino.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3884' href='#ms20Ap1_3884'>Ms 20Ap1_3884</a><a class='ref msdiv' id='msdiv4' href='#msdiv4'>Msdiv 4</a>Disvānahaṃ devadevaṃ,<br>
sayambhuṃ lokanāyakaṃ;<br>
Vaṇṭe chetvāna padumaṃ,<br>
satapattaṃ manoramaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_3885' href='#ms20Ap1_3885'>Ms 20Ap1_3885</a><a class='ref msdiv' id='msdiv5' href='#msdiv5'>Msdiv 5</a>Mukhatuṇḍena paggayha,<br>
<span class='var' id='note955' title='vippasannena cetasā (s2, s3)' href='#note955' title='vippasannena cetasā (s2, s3)'>pasanno lokanāyake</span>;<br>
<span class='var' id='note956' title='ukkhipitvā nalāṭena (mr)' href='#note956' title='ukkhipitvā nalāṭena (mr)'>Ukkhipitvāna gagane</span>,<br>
buddhaseṭṭhaṃ apūjayiṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_3886' href='#ms20Ap1_3886'>Ms 20Ap1_3886</a><a class='ref msdiv' id='msdiv6' href='#msdiv6'>Msdiv 6</a>Padumuttaro lokavidū,<br>
āhutīnaṃ paṭiggaho;<br>
Antalikkhe ṭhito satthā,<br>
akā me anumodanaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_3887' href='#ms20Ap1_3887'>Ms 20Ap1_3887</a><a class='ref msdiv' id='msdiv7' href='#msdiv7'>Msdiv 7</a>‘Iminā ekapadumena,<br>
cetanāpaṇidhīhi ca;<br>
Kappānaṃ satasahassaṃ,<br>
vinipātaṃ na gacchasi’.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_3888' href='#ms20Ap1_3888'>Ms 20Ap1_3888</a><a class='ref msdiv' id='msdiv8' href='#msdiv8'>Msdiv 8</a>Idaṃ vatvāna sambuddho,<br>
jalajuttamanāmako;<br>
Mama kammaṃ pakittetvā,<br>
agamā yena patthitaṃ.</p>
<p><a class='ref sc' id='sc9' href='#sc9'>SC 9</a><a class='pts' id='pts1.277' href='#pts1.277'></a><a class='ref ms' id='ms20Ap1_3889' href='#ms20Ap1_3889'>Ms 20Ap1_3889</a><a class='ref msdiv' id='msdiv9' href='#msdiv9'>Msdiv 9</a>Satasahassito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_3890' href='#ms20Ap1_3890'>Ms 20Ap1_3890</a><a class='ref msdiv' id='msdiv10' href='#msdiv10'>Msdiv 10</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_3891' href='#ms20Ap1_3891'>Ms 20Ap1_3891</a>Itthaṃ sudaṃ āyasmā ekapadumiyo thero imā gāthāyo abhāsitthāti.</p>
<p class='endsutta'><a class='ref sc' id='sc12' href='#sc12'>SC 12</a><a class='ref ms' id='ms20Ap1_3892' href='#ms20Ap1_3892'>Ms 20Ap1_3892</a>Ekapadumiyattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
