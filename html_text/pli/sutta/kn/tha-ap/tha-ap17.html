<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap17' lang='pli'>
<header>
<ul>
<li class='division'>Therāpadāna</li>
<li>Sīhāsaniyavagga</li>
</ul>
<h1><span class='var' id='note205' title='piḷindivacchattherāpadānaṃ (bj)' href='#note205' title='piḷindivacchattherāpadānaṃ (bj)'>5 Pilindavacchattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_758' href='#ms20Ap1_758'>Ms 20Ap1_758</a><a class='ref msdiv' id='msdiv55' href='#msdiv55'>Msdiv 55</a>“Nibbute lokanāthamhi,<br>
sumedhe aggapuggale;<br>
Pasannacitto sumano,<br>
thūpapūjaṃ akāsahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_759' href='#ms20Ap1_759'>Ms 20Ap1_759</a><a class='ref msdiv' id='msdiv56' href='#msdiv56'>Msdiv 56</a>Ye ca khīṇāsavā tattha,<br>
chaḷabhiññā mahiddhikā;<br>
Tehaṃ tattha samānetvā,<br>
saṃghabhattaṃ akāsahaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_760' href='#ms20Ap1_760'>Ms 20Ap1_760</a><a class='ref msdiv' id='msdiv57' href='#msdiv57'>Msdiv 57</a>Sumedhassa bhagavato,<br>
upaṭṭhāko tadā ahu;<br>
Sumedho nāma nāmena,<br>
anumodittha so tadā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_761' href='#ms20Ap1_761'>Ms 20Ap1_761</a><a class='ref msdiv' id='msdiv58' href='#msdiv58'>Msdiv 58</a>Tena cittappasādena,<br>
vimānaṃ upapajjahaṃ;<br>
Chaḷāsītisahassāni,<br>
accharāyo ramiṃsu me.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_762' href='#ms20Ap1_762'>Ms 20Ap1_762</a><a class='ref msdiv' id='msdiv59' href='#msdiv59'>Msdiv 59</a>Mameva anuvattanti,<br>
sabbakāmehi tā sadā;<br>
Aññe deve abhibhomi,<br>
puññakammassidaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_763' href='#ms20Ap1_763'>Ms 20Ap1_763</a><a class='ref msdiv' id='msdiv60' href='#msdiv60'>Msdiv 60</a>Pañcavīsatikappamhi,<br>
varuṇo nāma khattiyo;<br>
<span class='var' id='note206' title='susuddhabhojano (bj, pts1)' href='#note206' title='susuddhabhojano (bj, pts1)'>Visuddhabhojano</span> āsiṃ,<br>
cakkavattī ahaṃ tadā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_764' href='#ms20Ap1_764'>Ms 20Ap1_764</a><a class='ref msdiv' id='msdiv61' href='#msdiv61'>Msdiv 61</a>Na te bījaṃ pavapanti,<br>
napi nīyanti naṅgalā;<br>
Akaṭṭhapākimaṃ sāliṃ,<br>
paribhuñjanti mānusā.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.60</a><a class='ref ms' id='ms20Ap1_765' href='#ms20Ap1_765'>Ms 20Ap1_765</a><a class='ref msdiv' id='msdiv62' href='#msdiv62'>Msdiv 62</a>Tattha rajjaṃ karitvāna,<br>
devattaṃ puna gacchahaṃ;<br>
Tadāpi edisā mayhaṃ,<br>
nibbattā bhogasampadā.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_766' href='#ms20Ap1_766'>Ms 20Ap1_766</a><a class='ref msdiv' id='msdiv63' href='#msdiv63'>Msdiv 63</a>Na maṃ mittā amittā vā,<br>
hiṃsanti sabbapāṇino;<br>
Sabbesampi piyo homi,<br>
puññakammassidaṃ phalaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_767' href='#ms20Ap1_767'>Ms 20Ap1_767</a><a class='ref msdiv' id='msdiv64' href='#msdiv64'>Msdiv 64</a>Tiṃsakappasahassamhi,<br>
yaṃ dānamadadiṃ tadā;<br>
Duggatiṃ nābhijānāmi,<br>
gandhālepassidaṃ phalaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_768' href='#ms20Ap1_768'>Ms 20Ap1_768</a><a class='ref msdiv' id='msdiv65' href='#msdiv65'>Msdiv 65</a>Imasmiṃ bhaddake kappe,<br>
eko āsiṃ janādhipo;<br>
Mahānubhāvo <span class='var' id='note207' title='rājisi (s2, s3) | rājāsi (pts1) | rājīsi (mr)' href='#note207' title='rājisi (s2, s3) | rājāsi (pts1) | rājīsi (mr)'>rājāhaṃ</span>,<br>
cakkavattī mahabbalo.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_769' href='#ms20Ap1_769'>Ms 20Ap1_769</a><a class='ref msdiv' id='msdiv66' href='#msdiv66'>Msdiv 66</a>Sohaṃ pañcasu sīlesu,<br>
ṭhapetvā janataṃ bahuṃ;<br>
Pāpetvā sugatiṃyeva,<br>
devatānaṃ piyo ahuṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_770' href='#ms20Ap1_770'>Ms 20Ap1_770</a><a class='ref msdiv' id='msdiv67' href='#msdiv67'>Msdiv 67</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_771' href='#ms20Ap1_771'>Ms 20Ap1_771</a>Itthaṃ sudaṃ āyasmā <span class='var' id='note208' title='piḷindivaccho (bj)' href='#note208' title='piḷindivaccho (bj)'>pilindavaccho</span> thero imā gāthāyo abhāsitthāti.</p>
<p class='endsutta'><a class='ref sc' id='sc15' href='#sc15'>SC 15</a><a class='ref ms' id='ms20Ap1_772' href='#ms20Ap1_772'>Ms 20Ap1_772</a>Pilindavacchattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
