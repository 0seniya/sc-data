<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap55' lang='pli'>
<header>
<ul>
<li class='division'>Therāpadāna</li>
<li>Bījanivagga</li>
</ul>
<h1>3. Sayanadāyakattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_1399'>Ms 20Ap1_1399</a><a class='ref msdiv' id='msdiv20'>Msdiv 20</a>“Padumuttarabuddhassa,<br>
sabbalokānukampino;<br>
Sayanaṃ tassa pādāsiṃ,<br>
vippasannena cetasā.</p>
<p><a class='ref sc' id='sc2'>SC 2</a><a class='ref ms' id='ms20Ap1_1400'>Ms 20Ap1_1400</a><a class='ref msdiv' id='msdiv21'>Msdiv 21</a>Tena sayanadānena,<br>
sukhette bījasampadā;<br>
Bhogā nibbattare tassa,<br>
sayanassa idaṃ phalaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_1401'>Ms 20Ap1_1401</a><a class='ref msdiv' id='msdiv22'>Msdiv 22</a>Ākāse seyyaṃ kappemi,<br>
dhāremi pathaviṃ imaṃ;<br>
Pāṇesu me issariyaṃ,<br>
sayanassa idaṃ phalaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_1402'>Ms 20Ap1_1402</a><a class='ref msdiv' id='msdiv23'>Msdiv 23</a>Pañcakappasahassamhi,<br>
aṭṭha āsuṃ <span class='var' id='note387' title='mahāvarā (bj) | mahāvīrā (pts1)'>mahātejā</span>;<br>
Catuttiṃse kappasate,<br>
caturo ca mahabbalā.</p>
<p><a class='ref sc' id='sc5'>SC 5</a><a class='ref ms' id='ms20Ap1_1403'>Ms 20Ap1_1403</a><a class='ref msdiv' id='msdiv24'>Msdiv 24</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc6'>SC 6</a><a class='ref ms' id='ms20Ap1_1404'>Ms 20Ap1_1404</a>Itthaṃ sudaṃ āyasmā sayanadāyako thero imā gāthāyo abhāsitthāti.</p>
<p class='endsutta'><a class='ref sc' id='sc7'>SC 7</a><a class='ref ms' id='ms20Ap1_1405'>Ms 20Ap1_1405</a>Sayanadāyakattherassāpadānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
