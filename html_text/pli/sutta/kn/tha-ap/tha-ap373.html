<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap373' lang='pli'>
<header>
<ul>
<li class='division'>Therāpadāna</li>
<li>Bodhivandanavagga</li>
</ul>
<h1>1. Bodhivandakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.290' href='#pts-vp-pli1.290'>PTS vp Pali 1.290</a><a class='ref ms' id='ms20Ap1_4096' href='#ms20Ap1_4096'>Ms 20Ap1_4096</a><a class='ref msdiv' id='msdiv1' href='#msdiv1'>Msdiv 1</a>“Pāṭaliṃ haritaṃ disvā,<br>
pādapaṃ dharaṇīruhaṃ;<br>
Ekaṃsaṃ añjaliṃ katvā,<br>
avandiṃ pāṭaliṃ ahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_4097' href='#ms20Ap1_4097'>Ms 20Ap1_4097</a><a class='ref msdiv' id='msdiv2' href='#msdiv2'>Msdiv 2</a>Añjaliṃ paggahetvāna,<br>
garuṃ katvāna mānasaṃ;<br>
Antosuddhaṃ bahisuddhaṃ,<br>
suvimuttamanāsavaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_4098' href='#ms20Ap1_4098'>Ms 20Ap1_4098</a><a class='ref msdiv' id='msdiv3' href='#msdiv3'>Msdiv 3</a>Vipassiṃ lokamahitaṃ,<br>
karuṇāñāṇasāgaraṃ;<br>
Sammukhā viya sambuddhaṃ,<br>
avandiṃ pāṭaliṃ ahaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_4099' href='#ms20Ap1_4099'>Ms 20Ap1_4099</a><a class='ref msdiv' id='msdiv4' href='#msdiv4'>Msdiv 4</a>Ekanavutito kappe,<br>
yaṃ bodhimabhivandahaṃ;<br>
Duggatiṃ nābhijānāmi,<br>
vandanāya idaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_4100' href='#ms20Ap1_4100'>Ms 20Ap1_4100</a><a class='ref msdiv' id='msdiv5' href='#msdiv5'>Msdiv 5</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_4101' href='#ms20Ap1_4101'>Ms 20Ap1_4101</a>Itthaṃ sudaṃ āyasmā bodhivandako thero imā gāthāyo abhāsitthāti.</p>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms20Ap1_4102' href='#ms20Ap1_4102'>Ms 20Ap1_4102</a>Bodhivandakattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
