<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap213' lang='pli'>
<header>
<ul>
<li class='division'>Therāpadāna</li>
<li>Hatthivagga</li>
</ul>
<h1>1. Hatthidāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_2822' href='#ms20Ap1_2822'>Ms 20Ap1_2822</a><a class='ref msdiv' id='msdiv1' href='#msdiv1'>Msdiv 1</a>“Siddhatthassa bhagavato,<br>
dvipadindassa tādino;<br>
Nāgaseṭṭho mayā dinno,<br>
īsādanto urūḷhavā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2823' href='#ms20Ap1_2823'>Ms 20Ap1_2823</a><a class='ref msdiv' id='msdiv2' href='#msdiv2'>Msdiv 2</a>Uttamatthaṃ anubhomi,<br>
santipadamanuttaraṃ;<br>
<span class='var' id='note718' title='aggadānaṃ (bj, pts1, mr)' href='#note718' title='aggadānaṃ (bj, pts1, mr)'>Nāgadānaṃ</span> mayā dinnaṃ,<br>
sabbalokahitesino.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2824' href='#ms20Ap1_2824'>Ms 20Ap1_2824</a><a class='ref msdiv' id='msdiv3' href='#msdiv3'>Msdiv 3</a>Catunnavutito kappe,<br>
yaṃ <span class='var' id='note719' title='dānamadadiṃ (si, pts1, mr)' href='#note719' title='dānamadadiṃ (si, pts1, mr)'>nāga</span> madadiṃ tadā;<br>
Duggatiṃ nābhijānāmi,<br>
nāgadānassidaṃ phalaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2825' href='#ms20Ap1_2825'>Ms 20Ap1_2825</a><a class='ref msdiv' id='msdiv4' href='#msdiv4'>Msdiv 4</a>Aṭṭhasattatikappamhi,<br>
soḷasāsiṃsu khattiyā;<br>
Samantapāsādikā nāma,<br>
cakkavattī mahabbalā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2826' href='#ms20Ap1_2826'>Ms 20Ap1_2826</a><a class='ref msdiv' id='msdiv5' href='#msdiv5'>Msdiv 5</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2827' href='#ms20Ap1_2827'>Ms 20Ap1_2827</a>Itthaṃ sudaṃ āyasmā hatthidāyako thero imā gāthāyo abhāsitthāti.</p>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms20Ap1_2828' href='#ms20Ap1_2828'>Ms 20Ap1_2828</a>Hatthidāyakattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
