<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap442' lang='pli'>
<header>
<ul>
<li class='division'>Therāpadāna</li>
<li>Ekavihārivagga</li>
</ul>
<h1><span class='var' id='note1402' title='jambuphaliyattherāpadānaṃ (bj, pts1) | jambūphaliyatthuāpadānaṃ (s2, s3)'>10 Ambaphaliyattheraapadāna</span></h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_5762'>Ms 20Ap1_5762</a><a class='ref msdiv' id='msdiv81'>Msdiv 81</a>“Padumuttarabuddhassa,<br>
lokajeṭṭhassa tādino;<br>
Piṇḍāya vicarantassa,<br>
dhārato uttamaṃ yasaṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_5763'>Ms 20Ap1_5763</a><a class='ref msdiv' id='msdiv82'>Msdiv 82</a>Aggaphalaṃ gahetvāna,<br>
vippasannena cetasā;<br>
Dakkhiṇeyyassa vīrassa,<br>
adāsiṃ satthuno ahaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_5764'>Ms 20Ap1_5764</a><a class='ref msdiv' id='msdiv83'>Msdiv 83</a>Tena kammena <span class='var' id='note1403' title='dipadinda (bj, s2, s3, pts1)'>dvipadinda</span>,<br>
lokajeṭṭha narāsabha;<br>
Pattomhi acalaṃ ṭhānaṃ,<br>
hitvā jayaparājayaṃ.</p>
<p><a class='ref sc' id='sc4'>SC 4</a><a class='pts' id='pts2.396'></a><a class='ref ms' id='ms20Ap1_5765'>Ms 20Ap1_5765</a><a class='ref msdiv' id='msdiv84'>Msdiv 84</a>Satasahassito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
aggadānassidaṃ phalaṃ.</p>
<p><a class='ref sc' id='sc5'>SC 5</a><a class='ref ms' id='ms20Ap1_5766'>Ms 20Ap1_5766</a><a class='ref msdiv' id='msdiv85'>Msdiv 85</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc6'>SC 6</a><a class='ref ms' id='ms20Ap1_5767'>Ms 20Ap1_5767</a><a class='ref msdiv' id='msdiv86'>Msdiv 86</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc7'>SC 7</a><a class='ref ms' id='ms20Ap1_5768'>Ms 20Ap1_5768</a><a class='ref msdiv' id='msdiv87'>Msdiv 87</a>Paṭisambhidā catasso,<br>
… pe …<br>
kataṃ buddhassa sāsanaṃ”. (4624)</p>
</blockquote>
<p><a class='ref sc' id='sc8'>SC 8</a><a class='ref ms' id='ms20Ap1_5769'>Ms 20Ap1_5769</a>Itthaṃ sudaṃ āyasmā <span class='var' id='note1404' title='jambuphaliyo (bj, pts1) | jambūphaliyo (s2, s3)'>ambaphaliyo</span> thero imā gāthāyo abhāsitthāti.</p>
<p class='endsutta'><a class='ref sc' id='sc9'>SC 9</a><a class='ref ms' id='ms20Ap1_5770'>Ms 20Ap1_5770</a>Ambaphaliyattherassāpadānaṃ dasamaṃ.</p>
<p class='endsection'><a class='ref sc' id='sc10'>SC 10</a><a class='ref ms' id='ms20Ap1_5771'>Ms 20Ap1_5771</a>Ekavihārivaggo catucattālīsamo.</p>
<p class='uddana-intro'><a class='ref sc' id='sc11'>SC 11</a><a class='ref ms' id='ms20Ap1_5772'>Ms 20Ap1_5772</a>Tassuddānaṃ</p>
<blockquote class='uddanagatha'>
<p><a class='ref sc' id='sc12'>SC 12</a><a class='ref ms' id='ms20Ap1_5773'>Ms 20Ap1_5773</a>Thero ekavihārī ca,<br>
saṅkhiyo pāṭihīrako;<br>
Thaviko ucchukhaṇḍī ca,<br>
kaḷambaambāṭakado.</p>
<p><a class='ref sc' id='sc13'>SC 13</a><a class='ref ms' id='ms20Ap1_5774'>Ms 20Ap1_5774</a>Harītakambapiṇḍī ca,<br>
ambado dasamo yati;<br>
Chaḷasīti ca gāthāyo,<br>
gaṇitāyo vibhāvibhi.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
