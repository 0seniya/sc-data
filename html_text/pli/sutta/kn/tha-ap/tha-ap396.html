<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap396' lang='pli'>
<header>
<ul>
<li class='division'>Therāpadāna</li>
<li>Pilindavacchavagga</li>
</ul>
<h1>4. Madhudāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_4637' href='#ms20Ap1_4637'>Ms 20Ap1_4637</a><a class='ref msdiv' id='msdiv333' href='#msdiv333'>Msdiv 333</a>“Sindhuyā nadiyā tīre,<br>
sukato assamo mama;<br>
Tattha vācemahaṃ sisse,<br>
itihāsaṃ salakkhaṇaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_4638' href='#ms20Ap1_4638'>Ms 20Ap1_4638</a><a class='ref msdiv' id='msdiv334' href='#msdiv334'>Msdiv 334</a>Dhammakāmā vinītā te,<br>
sotukāmā susāsanaṃ;<br>
Chaḷaṅge pāramippattā,<br>
sindhukūle vasanti te.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_4639' href='#ms20Ap1_4639'>Ms 20Ap1_4639</a><a class='ref msdiv' id='msdiv335' href='#msdiv335'>Msdiv 335</a>Uppātagamane ceva,<br>
lakkhaṇesu ca kovidā;<br>
Uttamatthaṃ gavesantā,<br>
vasanti vipine tadā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_4640' href='#ms20Ap1_4640'>Ms 20Ap1_4640</a><a class='ref msdiv' id='msdiv336' href='#msdiv336'>Msdiv 336</a>Sumedho nāma sambuddho,<br>
loke uppajji tāvade;<br>
Amhākaṃ anukampanto,<br>
upāgacchi vināyako.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_4641' href='#ms20Ap1_4641'>Ms 20Ap1_4641</a><a class='ref msdiv' id='msdiv337' href='#msdiv337'>Msdiv 337</a>Upāgataṃ mahāvīraṃ,<br>
sumedhaṃ lokanāyakaṃ;<br>
Tiṇasanthārakaṃ katvā,<br>
lokajeṭṭhassadāsahaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_4642' href='#ms20Ap1_4642'>Ms 20Ap1_4642</a><a class='ref msdiv' id='msdiv338' href='#msdiv338'>Msdiv 338</a>Vipināto madhuṃ gayha,<br>
buddhaseṭṭhassadāsahaṃ;<br>
Sambuddho paribhuñjitvā,<br>
idaṃ vacanamabravi.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_4643' href='#ms20Ap1_4643'>Ms 20Ap1_4643</a><a class='ref msdiv' id='msdiv339' href='#msdiv339'>Msdiv 339</a>‘Yo taṃ adāsi madhuṃ me,<br>
pasanno sehi pāṇibhi;<br>
Tamahaṃ kittayissāmi,<br>
suṇātha mama bhāsato.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_4644' href='#ms20Ap1_4644'>Ms 20Ap1_4644</a><a class='ref msdiv' id='msdiv340' href='#msdiv340'>Msdiv 340</a>Iminā madhudānena,<br>
tiṇasanthārakena ca;<br>
Tiṃsa kappasahassāni,<br>
devaloke ramissati.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_4645' href='#ms20Ap1_4645'>Ms 20Ap1_4645</a><a class='ref msdiv' id='msdiv341' href='#msdiv341'>Msdiv 341</a>Tiṃsa kappasahassamhi,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_4646' href='#ms20Ap1_4646'>Ms 20Ap1_4646</a><a class='ref msdiv' id='msdiv342' href='#msdiv342'>Msdiv 342</a>Tassa dhammesu dāyādo,<br>
oraso dhammanimmito;<br>
Sabbāsave pariññāya,<br>
nibbāyissatināsavo’.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_4647' href='#ms20Ap1_4647'>Ms 20Ap1_4647</a><a class='ref msdiv' id='msdiv343' href='#msdiv343'>Msdiv 343</a>Devalokā idhāgantvā,<br>
mātukucchiṃ upāgate;<br>
Madhuvassaṃ pavassittha,<br>
chādayaṃ madhunā mahiṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_4648' href='#ms20Ap1_4648'>Ms 20Ap1_4648</a><a class='ref msdiv' id='msdiv344' href='#msdiv344'>Msdiv 344</a>Mayi nikkhantamattamhi,<br>
kucchiyā ca suduttarā;<br>
Tatrāpi madhuvassaṃ me,<br>
vassate niccakālikaṃ.</p>
<p><a class='ref sc' id='sc13' href='#sc13'>SC 13</a><a class='ref pts-vp-pli' id='pts-vp-pli1.326' href='#pts-vp-pli1.326'>PTS vp Pali 1.326</a><a class='ref ms' id='ms20Ap1_4649' href='#ms20Ap1_4649'>Ms 20Ap1_4649</a><a class='ref msdiv' id='msdiv345' href='#msdiv345'>Msdiv 345</a>Agārā abhinikkhamma,<br>
pabbajiṃ anagāriyaṃ;<br>
Lābhī annassa pānassa,<br>
madhudānassidaṃ phalaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_4650' href='#ms20Ap1_4650'>Ms 20Ap1_4650</a><a class='ref msdiv' id='msdiv346' href='#msdiv346'>Msdiv 346</a>Sabbakāmasamiddhohaṃ,<br>
bhavitvā devamānuse;<br>
Teneva madhudānena,<br>
pattomhi āsavakkhayaṃ.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_4651' href='#ms20Ap1_4651'>Ms 20Ap1_4651</a><a class='ref msdiv' id='msdiv347' href='#msdiv347'>Msdiv 347</a>Vuṭṭhamhi deve caturaṅgule tiṇe,<br>
<span class='var' id='note1149' title='supupphite (s2, s3) | samphīte (pts1)'>Sampupphite</span> dharaṇīruhe <span class='var' id='note1150' title='vappadese (s2, s3) | ca chappade (pts1)' href='#note1149' title='supupphite (s2, s3) | samphīte (pts1)'>Sampupphite</span> dharaṇīruhe <span class='var' id='note1150' title='vappadese (s2, s3) | ca chappade (pts1)'>sañchanne</span>;<br>
Suññe ghare maṇḍaparukkhamūlake,<br>
Vasāmi niccaṃ sukhito anāsavo.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_4652' href='#ms20Ap1_4652'>Ms 20Ap1_4652</a><a class='ref msdiv' id='msdiv348' href='#msdiv348'>Msdiv 348</a><span class='var' id='note1151' title='majjhe mayhaṃ bhavā assu (s2, s3, pts1, mr)' href='#note1151' title='majjhe mayhaṃ bhavā assu (s2, s3, pts1, mr)'>Majjhe mahante hīne ca</span>,<br>
<span class='var' id='note1152' title='ye bhave samatikkamiṃ (s2, s3, pts1) | yo bhavesu pakittayi (mr)' href='#note1152' title='ye bhave samatikkamiṃ (s2, s3, pts1) | yo bhavesu pakittayi (mr)'>bhave sabbe atikkamiṃ</span>;<br>
Ajja me āsavā khīṇā,<br>
natthi dāni punabbhavo.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_4653' href='#ms20Ap1_4653'>Ms 20Ap1_4653</a><a class='ref msdiv' id='msdiv349' href='#msdiv349'>Msdiv 349</a>Tiṃsakappasahassamhi,<br>
yaṃ dānamadadiṃ tadā;<br>
Duggatiṃ nābhijānāmi,<br>
madhudānassidaṃ phalaṃ.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_4654' href='#ms20Ap1_4654'>Ms 20Ap1_4654</a><a class='ref msdiv' id='msdiv350' href='#msdiv350'>Msdiv 350</a>Kilesā jhāpitā mayhaṃ,<br>
bhavā sabbe samūhatā;<br>
Sabbāsavā parikkhīṇā,<br>
natthi dāni punabbhavo.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_4655' href='#ms20Ap1_4655'>Ms 20Ap1_4655</a><a class='ref msdiv' id='msdiv351' href='#msdiv351'>Msdiv 351</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_4656' href='#ms20Ap1_4656'>Ms 20Ap1_4656</a><a class='ref msdiv' id='msdiv352' href='#msdiv352'>Msdiv 352</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_4657' href='#ms20Ap1_4657'>Ms 20Ap1_4657</a>Itthaṃ sudaṃ āyasmā madhudāyako thero imā gāthāyo abhāsitthāti.</p>
<p class='endsutta'><a class='ref sc' id='sc22' href='#sc22'>SC 22</a><a class='ref ms' id='ms20Ap1_4658' href='#ms20Ap1_4658'>Ms 20Ap1_4658</a>Madhudāyakattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
