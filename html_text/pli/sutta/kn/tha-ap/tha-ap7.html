<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap7' lang='pli'>
<header>
<ul>
<li class='division'>Therāpadāna</li>
<li>Buddhavagga</li>
</ul>
<h1><span class='var' id='note129' title='puṇṇattherāpadānaṃ (bj) | puṇṇamantānīputtattherāpadānaṃ (s2, s3) | puṇṇamantāniputtattherāpadānaṃ (pts1)' href='#note129' title='puṇṇattherāpadānaṃ (bj) | puṇṇamantānīputtattherāpadānaṃ (s2, s3) | puṇṇamantāniputtattherāpadānaṃ (pts1)'>7 Puṇṇamantāṇiputtattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_449' href='#ms20Ap1_449'>Ms 20Ap1_449</a><a class='ref msdiv' id='msdiv434' href='#msdiv434'>Msdiv 434</a>“Ajjhāyako mantadharo,<br>
tiṇṇaṃ vedāna pāragū;<br>
Purakkhatomhi sissehi,<br>
upagacchiṃ naruttamaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_450' href='#ms20Ap1_450'>Ms 20Ap1_450</a><a class='ref msdiv' id='msdiv435' href='#msdiv435'>Msdiv 435</a>Padumuttaro lokavidū,<br>
āhutīnaṃ paṭiggaho;<br>
Mama kammaṃ pakittesi,<br>
saṃkhittena mahāmuni.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_451' href='#ms20Ap1_451'>Ms 20Ap1_451</a><a class='ref msdiv' id='msdiv436' href='#msdiv436'>Msdiv 436</a>Tāhaṃ dhammaṃ suṇitvāna,<br>
Abhivādetvāna satthuno;<br>
Añjaliṃ paggahetvāna,<br>
<span class='var' id='note130' title='pakkāmiṃ (bj, s2, s3, pts1)' href='#note130' title='pakkāmiṃ (bj, s2, s3, pts1)'>Pakkamiṃ</span> dakkhiṇāmukho.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_452' href='#ms20Ap1_452'>Ms 20Ap1_452</a><a class='ref msdiv' id='msdiv437' href='#msdiv437'>Msdiv 437</a>Saṃkhittena suṇitvāna,<br>
vitthārena <span class='var' id='note131' title='adesayiṃ (bj, s2, s3, pts1)' href='#note131' title='adesayiṃ (bj, s2, s3, pts1)'>abhāsayiṃ</span>;<br>
Sabbe sissā attamanā,<br>
sutvāna mama bhāsato;<br>
Sakaṃ diṭṭhiṃ vinodetvā,<br>
buddhe cittaṃ pasādayuṃ.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli1.37' href='#pts-vp-pli1.37'>PTS vp Pali 1.37</a><a class='ref ms' id='ms20Ap1_453' href='#ms20Ap1_453'>Ms 20Ap1_453</a><a class='ref msdiv' id='msdiv438' href='#msdiv438'>Msdiv 438</a>Saṃkhittenapi desemi,<br>
<span class='var' id='note132' title='desesiṃ vitthārenapi bhāsayiṃ (mr)' href='#note132' title='desesiṃ vitthārenapi bhāsayiṃ (mr)'>vitthārena tathevahaṃ</span>;<br>
Abhidhammanayaññūhaṃ,<br>
kathāvatthuvisuddhiyā;<br>
Sabbesaṃ viññāpetvāna,<br>
viharāmi anāsavo.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_454' href='#ms20Ap1_454'>Ms 20Ap1_454</a><a class='ref msdiv' id='msdiv439' href='#msdiv439'>Msdiv 439</a>Ito pañcasate kappe,<br>
caturo suppakāsakā;<br>
Sattaratanasampannā,<br>
catudīpamhi issarā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_455' href='#ms20Ap1_455'>Ms 20Ap1_455</a><a class='ref msdiv' id='msdiv440' href='#msdiv440'>Msdiv 440</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_456' href='#ms20Ap1_456'>Ms 20Ap1_456</a>Itthaṃ sudaṃ āyasmā puṇṇo mantāṇiputto thero imā gāthāyo abhāsitthāti.</p>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms20Ap1_457' href='#ms20Ap1_457'>Ms 20Ap1_457</a>Puṇṇamantāṇiputtattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
