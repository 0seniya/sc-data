<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap153' lang='pli'>
<header>
<ul>
<li class='division'>Therāpadāna</li>
<li>Bandhujīvakavagga</li>
</ul>
<h1>1. Bandhujīvakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_2353' href='#ms20Ap1_2353'>Ms 20Ap1_2353</a><a class='ref msdiv' id='msdiv1' href='#msdiv1'>Msdiv 1</a>“Candaṃva vimalaṃ suddhaṃ,<br>
vippasannamanāvilaṃ;<br>
Nandībhavaparikkhīṇaṃ,<br>
tiṇṇaṃ loke visattikaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2354' href='#ms20Ap1_2354'>Ms 20Ap1_2354</a><a class='ref msdiv' id='msdiv2' href='#msdiv2'>Msdiv 2</a>Nibbāpayantaṃ janataṃ,<br>
<span class='var' id='note625' title='disvā (?)'>Tiṇṇaṃ</span> <span class='var' id='note626' title='tārayataṃ muniṃ (si, s2, s3) | tārayataṃ muṇiṃ (pts1)' href='#note625' title='disvā (?)'>Tiṇṇaṃ</span> <span class='var' id='note626' title='tārayataṃ muniṃ (si, s2, s3) | tārayataṃ muṇiṃ (pts1)'>tārayataṃ varaṃ</span>;<br>
Muniṃ <span class='var' id='note627' title='vanasmiṃ jhāyamānaṃ taṃ (bj) | vanasmiṃ jhāyamānantaṃ (s2, s3, pts1)' href='#note627' title='vanasmiṃ jhāyamānaṃ taṃ (bj) | vanasmiṃ jhāyamānantaṃ (s2, s3, pts1)'>vanamhi jhāyantaṃ</span>,<br>
Ekaggaṃ susamāhitaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2355' href='#ms20Ap1_2355'>Ms 20Ap1_2355</a><a class='ref msdiv' id='msdiv3' href='#msdiv3'>Msdiv 3</a>Bandhujīvakapupphāni,<br>
lagetvā suttakenahaṃ;<br>
Buddhassa abhiropayiṃ,<br>
sikhino lokabandhuno.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.176</a><a class='ref ms' id='ms20Ap1_2356' href='#ms20Ap1_2356'>Ms 20Ap1_2356</a><a class='ref msdiv' id='msdiv4' href='#msdiv4'>Msdiv 4</a>Ekattiṃse ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2357' href='#ms20Ap1_2357'>Ms 20Ap1_2357</a><a class='ref msdiv' id='msdiv5' href='#msdiv5'>Msdiv 5</a>Ito sattamake kappe,<br>
manujindo mahāyaso;<br>
Samantacakkhu nāmāsi,<br>
cakkavattī mahabbalo.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2358' href='#ms20Ap1_2358'>Ms 20Ap1_2358</a><a class='ref msdiv' id='msdiv6' href='#msdiv6'>Msdiv 6</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2359' href='#ms20Ap1_2359'>Ms 20Ap1_2359</a>Itthaṃ sudaṃ āyasmā bandhujīvako thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_2360' href='#ms20Ap1_2360'>Ms 20Ap1_2360</a>Bandhujīvakattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
