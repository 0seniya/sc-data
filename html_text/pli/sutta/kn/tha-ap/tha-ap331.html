<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap331' lang='pli'>
<header>
<ul>
<li class='division'>Therāpadāna</li>
<li>Umāpupphiyavagga</li>
</ul>
<h1><span class='var' id='note908' title='pupphachattiyattherāpadānaṃ (bj, s2, s3)' href='#note908' title='pupphachattiyattherāpadānaṃ (bj, s2, s3)'>9 Pupphacchattiyattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_3675' href='#ms20Ap1_3675'>Ms 20Ap1_3675</a><a class='ref msdiv' id='msdiv73' href='#msdiv73'>Msdiv 73</a>“Siddhatthassa bhagavato,<br>
lokajeṭṭhassa tādino;<br>
Saccaṃ pakāsayantassa,<br>
nibbāpentassa pāṇino.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3676' href='#ms20Ap1_3676'>Ms 20Ap1_3676</a><a class='ref msdiv' id='msdiv74' href='#msdiv74'>Msdiv 74</a>Jalajaṃ āharitvāna,<br>
satapattaṃ manoramaṃ;<br>
Pupphassa chattaṃ katvāna,<br>
buddhassa abhiropayiṃ.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.265</a><a class='ref ms' id='ms20Ap1_3677' href='#ms20Ap1_3677'>Ms 20Ap1_3677</a><a class='ref msdiv' id='msdiv75' href='#msdiv75'>Msdiv 75</a>Siddhattho ca lokavidū,<br>
āhutīnaṃ paṭiggaho;<br>
Bhikkhusaṃghe ṭhito satthā,<br>
imaṃ gāthaṃ abhāsatha.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3678' href='#ms20Ap1_3678'>Ms 20Ap1_3678</a><a class='ref msdiv' id='msdiv76' href='#msdiv76'>Msdiv 76</a>‘Yo me cittaṃ pasādetvā,<br>
pupphacchattaṃ adhārayiṃ;<br>
Tena cittappasādena,<br>
duggatiṃ so na gacchati’.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_3679' href='#ms20Ap1_3679'>Ms 20Ap1_3679</a><a class='ref msdiv' id='msdiv77' href='#msdiv77'>Msdiv 77</a>Idaṃ vatvāna sambuddho,<br>
siddhattho lokanāyako;<br>
Uyyojetvāna parisaṃ,<br>
vehāsaṃ nabhamuggami.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_3680' href='#ms20Ap1_3680'>Ms 20Ap1_3680</a><a class='ref msdiv' id='msdiv78' href='#msdiv78'>Msdiv 78</a>Vuṭṭhite naradevamhi,<br>
setacchattampi vuṭṭhahi;<br>
Purato buddhaseṭṭhassa,<br>
gacchati chattamuttamaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_3681' href='#ms20Ap1_3681'>Ms 20Ap1_3681</a><a class='ref msdiv' id='msdiv79' href='#msdiv79'>Msdiv 79</a>Catunnavutito kappe,<br>
yaṃ chattaṃ abhiropayiṃ;<br>
Duggatiṃ nābhijānāmi,<br>
pupphacchattassidaṃ phalaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_3682' href='#ms20Ap1_3682'>Ms 20Ap1_3682</a><a class='ref msdiv' id='msdiv80' href='#msdiv80'>Msdiv 80</a>Catusattatikappamhi,<br>
aṭṭha jalasikhā ahū;<br>
Sattaratanasampannā,<br>
cakkavattī mahabbalā.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_3683' href='#ms20Ap1_3683'>Ms 20Ap1_3683</a><a class='ref msdiv' id='msdiv81' href='#msdiv81'>Msdiv 81</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_3684' href='#ms20Ap1_3684'>Ms 20Ap1_3684</a>Itthaṃ sudaṃ āyasmā <span class='var' id='note909' title='pupphachattiyo (bj, s2, s3)' href='#note909' title='pupphachattiyo (bj, s2, s3)'>pupphacchattiyo</span> thero imā gāthāyo abhāsitthāti.</p>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms20Ap1_3685' href='#ms20Ap1_3685'>Ms 20Ap1_3685</a>Pupphacchattiyattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
