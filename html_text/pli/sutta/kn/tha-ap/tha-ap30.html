<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap30' lang='pli'>
<header>
<ul>
<li class='division'>Therāpadāna</li>
<li>Subhūtivagga</li>
</ul>
<h1><span class='var' id='note286' title='uttariyattherāpadānaṃ (bj)' href='#note286' title='uttariyattherāpadānaṃ (bj)'>8 Uttiyattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_1042' href='#ms20Ap1_1042'>Ms 20Ap1_1042</a><a class='ref msdiv' id='msdiv169' href='#msdiv169'>Msdiv 169</a>“Candabhāgānadītīre,<br>
susumāro ahaṃ tadā;<br>
<span class='var' id='note287' title='sabhojanapasutāhaṃ (s2, s3, pts1, mr)' href='#note287' title='sabhojanapasutāhaṃ (s2, s3, pts1, mr)'>Sagocarappasutohaṃ</span>,<br>
nadītitthaṃ agacchahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1043' href='#ms20Ap1_1043'>Ms 20Ap1_1043</a><a class='ref msdiv' id='msdiv170' href='#msdiv170'>Msdiv 170</a>Siddhattho tamhi samaye,<br>
sayambhū aggapuggalo;<br>
Nadiṃ taritukāmo so,<br>
nadītitthaṃ upāgami.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1044' href='#ms20Ap1_1044'>Ms 20Ap1_1044</a><a class='ref msdiv' id='msdiv171' href='#msdiv171'>Msdiv 171</a><span class='var' id='note288' title='opāgate ca (s2, s3) | upāgatamhi (mr)' href='#note288' title='opāgate ca (s2, s3) | upāgatamhi (mr)'>Upāgate ca</span> sambuddhe,<br>
ahampi tatthupāgamiṃ;<br>
Upagantvāna sambuddhaṃ,<br>
imaṃ vācaṃ udīrayiṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1045' href='#ms20Ap1_1045'>Ms 20Ap1_1045</a><a class='ref msdiv' id='msdiv172' href='#msdiv172'>Msdiv 172</a>‘Abhirūha mahāvīra,<br>
tāressāmi ahaṃ tuvaṃ;<br>
Pettikaṃ visayaṃ mayhaṃ,<br>
anukampa mahāmuni’.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1046' href='#ms20Ap1_1046'>Ms 20Ap1_1046</a><a class='ref msdiv' id='msdiv173' href='#msdiv173'>Msdiv 173</a>Mama uggajjanaṃ sutvā,<br>
abhirūhi mahāmuni;<br>
Haṭṭho haṭṭhena cittena,<br>
tāresiṃ lokanāyakaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1047' href='#ms20Ap1_1047'>Ms 20Ap1_1047</a><a class='ref msdiv' id='msdiv174' href='#msdiv174'>Msdiv 174</a>Nadiyā pārime tīre,<br>
siddhattho lokanāyako;<br>
Assāsesi mamaṃ tattha,<br>
amataṃ pāpuṇissasi.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1048' href='#ms20Ap1_1048'>Ms 20Ap1_1048</a><a class='ref msdiv' id='msdiv175' href='#msdiv175'>Msdiv 175</a>Tamhā kāyā cavitvāna,<br>
devalokaṃ āgacchahaṃ;<br>
Dibbasukhaṃ anubhaviṃ,<br>
accharāhi purakkhato.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_1049' href='#ms20Ap1_1049'>Ms 20Ap1_1049</a><a class='ref msdiv' id='msdiv176' href='#msdiv176'>Msdiv 176</a>Sattakkhattuñca devindo,<br>
devarajjamakāsahaṃ;<br>
Tīṇikkhattuṃ cakkavattī,<br>
mahiyā issaro ahuṃ.</p>
<p><a class='ref sc' id='sc9' href='#sc9'>SC 9</a><a class='pts' id='pts1.80' href='#pts1.80'></a><a class='ref ms' id='ms20Ap1_1050' href='#ms20Ap1_1050'>Ms 20Ap1_1050</a><a class='ref msdiv' id='msdiv177' href='#msdiv177'>Msdiv 177</a>Vivekamanuyuttohaṃ,<br>
nipako ca susaṃvuto;<br>
Dhāremi antimaṃ dehaṃ,<br>
sammāsambuddhasāsane.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_1051' href='#ms20Ap1_1051'>Ms 20Ap1_1051</a><a class='ref msdiv' id='msdiv178' href='#msdiv178'>Msdiv 178</a>Catunnavutito kappe,<br>
tāresiṃ yaṃ narāsabhaṃ;<br>
Duggatiṃ nābhijānāmi,<br>
taraṇāya idaṃ phalaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_1052' href='#ms20Ap1_1052'>Ms 20Ap1_1052</a><a class='ref msdiv' id='msdiv179' href='#msdiv179'>Msdiv 179</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_1053' href='#ms20Ap1_1053'>Ms 20Ap1_1053</a>Itthaṃ sudaṃ āyasmā <span class='var' id='note289' title='uttariyo (bj)' href='#note289' title='uttariyo (bj)'>uttiyo</span> thero imā gāthāyo abhāsitthāti.</p>
<p class='endsutta'><a class='ref sc' id='sc13' href='#sc13'>SC 13</a><a class='ref ms' id='ms20Ap1_1054' href='#ms20Ap1_1054'>Ms 20Ap1_1054</a>Uttiyattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
