<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap538' lang='pli'>
<header>
<ul>
<li class='division'>Therāpadāna</li>
<li>Kaccāyanavagga</li>
</ul>
<h1>6. Bāhiyattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_7135'>Ms 20Ap1_7135</a><a class='ref msdiv' id='msdiv178'>Msdiv 178</a>“Ito satasahassamhi,<br>
kappe uppajji nāyako;<br>
Mahappabho tilokaggo,<br>
nāmena padumuttaro.</p>
<p><a class='ref sc' id='sc2'>SC 2</a><a class='ref ms' id='ms20Ap1_7136'>Ms 20Ap1_7136</a><a class='ref msdiv' id='msdiv179'>Msdiv 179</a>Khippābhiññassa bhikkhussa,<br>
guṇaṃ kittayato mune;<br>
Sutvā udaggacittohaṃ,<br>
kāraṃ katvā mahesino.</p>
<p><a class='ref sc' id='sc3'>SC 3</a><a class='ref ms' id='ms20Ap1_7137'>Ms 20Ap1_7137</a><a class='ref msdiv' id='msdiv180'>Msdiv 180</a>Datvā sattāhikaṃ dānaṃ,<br>
sasissassa mune ahaṃ;<br>
Abhivādiya sambuddhaṃ,<br>
taṃ ṭhānaṃ patthayiṃ tadā.</p>
<p><a class='ref sc' id='sc4'>SC 4</a><a class='ref ms' id='ms20Ap1_7138'>Ms 20Ap1_7138</a><a class='ref msdiv' id='msdiv181'>Msdiv 181</a>Tato maṃ byākari buddho,<br>
‘etaṃ passatha brāhmaṇaṃ;<br>
Patitaṃ pādamūle me,<br>
<span class='var' id='note1703' title='pasannanayanānanaṃ (bj) | pinasampannavekkhaṇaṃ (s2, s3) | pīṇaṃsaṃ paccavekkhanaṃ (pts1)'>cariyaṃ paccavekkhaṇaṃ</span>.</p>
<p><a class='ref sc' id='sc5'>SC 5</a><a class='pts' id='pts2.476'></a><a class='ref ms' id='ms20Ap1_7139'>Ms 20Ap1_7139</a><a class='ref msdiv' id='msdiv182'>Msdiv 182</a>Hemayaññopacitaṅgaṃ,<br>
avadātatanuttacaṃ;<br>
Palambabimbatamboṭṭhaṃ,<br>
setatiṇhasamaṃ dijaṃ.</p>
<p><a class='ref sc' id='sc6'>SC 6</a><a class='ref ms' id='ms20Ap1_7140'>Ms 20Ap1_7140</a><a class='ref msdiv' id='msdiv183'>Msdiv 183</a>Guṇathāmabahutaraṃ,<br>
samuggatatanūruhaṃ;<br>
Guṇoghāyatanībhūtaṃ,<br>
pītisamphullitānanaṃ.</p>
<p><a class='ref sc' id='sc7'>SC 7</a><a class='ref ms' id='ms20Ap1_7141'>Ms 20Ap1_7141</a><a class='ref msdiv' id='msdiv184'>Msdiv 184</a>Eso patthayate ṭhānaṃ,<br>
khippābhiññassa bhikkhuno;<br>
Anāgate mahāvīro,<br>
gotamo nāma hessati.</p>
<p><a class='ref sc' id='sc8'>SC 8</a><a class='ref ms' id='ms20Ap1_7142'>Ms 20Ap1_7142</a><a class='ref msdiv' id='msdiv185'>Msdiv 185</a>Tassa dhammesu dāyādo,<br>
oraso dhammanimmito;<br>
Bāhiyo nāma nāmena,<br>
hessati satthu sāvako’.</p>
<p><a class='ref sc' id='sc9'>SC 9</a><a class='ref ms' id='ms20Ap1_7143'>Ms 20Ap1_7143</a><a class='ref msdiv' id='msdiv186'>Msdiv 186</a>Tadā hi tuṭṭho vuṭṭhāya,<br>
yāvajīvaṃ mahāmune;<br>
Kāraṃ katvā cuto saggaṃ,<br>
agaṃ sabhavanaṃ yathā.</p>
<p><a class='ref sc' id='sc10'>SC 10</a><a class='ref ms' id='ms20Ap1_7144'>Ms 20Ap1_7144</a><a class='ref msdiv' id='msdiv187'>Msdiv 187</a>Devabhūto manusso vā,<br>
sukhito tassa kammuno;<br>
Vāhasā saṃsaritvāna,<br>
sampattimanubhomahaṃ.</p>
<p><a class='ref sc' id='sc11'>SC 11</a><a class='ref ms' id='ms20Ap1_7145'>Ms 20Ap1_7145</a><a class='ref msdiv' id='msdiv188'>Msdiv 188</a>Puna kassapavīrassa,<br>
<span class='var' id='note1704' title='atthaṅgatamhi (s2, s3) | atthaṃ entamhi (pts1)'>atthamentamhi</span> sāsane;<br>
Āruyha selasikharaṃ,<br>
yuñjitvā jinasāsanaṃ.</p>
<p><a class='ref sc' id='sc12'>SC 12</a><a class='ref ms' id='ms20Ap1_7146'>Ms 20Ap1_7146</a><a class='ref msdiv' id='msdiv189'>Msdiv 189</a>Visuddhasīlo sappañño,<br>
jinasāsanakārako;<br>
Tato cutā pañca janā,<br>
devalokaṃ agamhase.</p>
<p><a class='ref sc' id='sc13'>SC 13</a><a class='ref ms' id='ms20Ap1_7147'>Ms 20Ap1_7147</a><a class='ref msdiv' id='msdiv190'>Msdiv 190</a>Tatohaṃ bāhiyo jāto,<br>
bhārukacche puruttame;<br>
Tato nāvāya <span class='var' id='note1705' title='pakkhanto (bj) | pakkhanno (s2, s3) | pakkanto (pts1)'>pakkhando</span>,<br>
sāgaraṃ <span class='var' id='note1706' title='atthasiddhiyaṃ (mr)'>appasiddhiyaṃ</span>.</p>
<p><a class='ref sc' id='sc14'>SC 14</a><a class='ref ms' id='ms20Ap1_7148'>Ms 20Ap1_7148</a><a class='ref msdiv' id='msdiv191'>Msdiv 191</a>Tato nāvā abhijjittha,<br>
gantvāna katipāhakaṃ;<br>
Tadā bhīsanake ghore,<br>
patito makarākare.</p>
<p><a class='ref sc' id='sc15'>SC 15</a><a class='ref ms' id='ms20Ap1_7149'>Ms 20Ap1_7149</a><a class='ref msdiv' id='msdiv192'>Msdiv 192</a>Tadāhaṃ vāyamitvāna,<br>
santaritvā mahodadhiṃ;<br>
<span class='var' id='note1707' title='suppārakaṃ paṭṭanavaraṃ (s2, s3) | suppārapaṭṭanam varaṃ (pts1) | suppādapaṭṭanavaraṃ (c1)'>Suppārapaṭṭanavaraṃ</span>,<br>
sampatto <span class='var' id='note1708' title='mandamedhiko (bj) | mandavedito (s2, s3) | maddaverataṃ (mr)'>mandavedhito</span>.</p>
<p><a class='ref sc' id='sc16'>SC 16</a><a class='ref ms' id='ms20Ap1_7150'>Ms 20Ap1_7150</a><a class='ref msdiv' id='msdiv193'>Msdiv 193</a>Dārucīraṃ nivāsetvā,<br>
gāmaṃ piṇḍāya pāvisiṃ;<br>
Tadāha so jano tuṭṭho,<br>
‘arahāyamidhāgato.</p>
<p><a class='ref sc' id='sc17'>SC 17</a><a class='ref ms' id='ms20Ap1_7151'>Ms 20Ap1_7151</a><a class='ref msdiv' id='msdiv194'>Msdiv 194</a>Imaṃ annena pānena,<br>
vatthena sayanena ca;<br>
Bhesajjena ca sakkatvā,<br>
hessāma sukhitā mayaṃ’.</p>
<p><a class='ref sc' id='sc18'>SC 18</a><a class='ref ms' id='ms20Ap1_7152'>Ms 20Ap1_7152</a><a class='ref msdiv' id='msdiv195'>Msdiv 195</a>Paccayānaṃ tadā lābhī,<br>
tehi sakkatapūjito;<br>
Arahāhanti saṅkappaṃ,<br>
uppādesiṃ ayoniso.</p>
<p><a class='ref sc' id='sc19'>SC 19</a><a class='pts' id='pts2.477'></a><a class='ref ms' id='ms20Ap1_7153'>Ms 20Ap1_7153</a><a class='ref msdiv' id='msdiv196'>Msdiv 196</a>Tato me cittamaññāya,<br>
codayī pubbadevatā;<br>
‘Na tvaṃ upāyamaggaññū,<br>
kuto tvaṃ arahā bhave’.</p>
<p><a class='ref sc' id='sc20'>SC 20</a><a class='ref ms' id='ms20Ap1_7154'>Ms 20Ap1_7154</a><a class='ref msdiv' id='msdiv197'>Msdiv 197</a>Codito tāya saṃviggo,<br>
tadāhaṃ paripucchi taṃ;<br>
‘Ke vā ete kuhiṃ loke,<br>
arahanto naruttamā’.</p>
<p><a class='ref sc' id='sc21'>SC 21</a><a class='ref ms' id='ms20Ap1_7155'>Ms 20Ap1_7155</a><a class='ref msdiv' id='msdiv198'>Msdiv 198</a>‘Sāvatthiyaṃ kosalamandire jino,<br>
Pahūtapañño varabhūrimedhaso;<br>
So sakyaputto arahā anāsavo,<br>
Deseti dhammaṃ arahattapattiyā’.</p>
<p><a class='ref sc' id='sc22'>SC 22</a><a class='ref ms' id='ms20Ap1_7156'>Ms 20Ap1_7156</a><a class='ref msdiv' id='msdiv199'>Msdiv 199</a>Tadassa sutvā vacanaṃ <span class='var' id='note1709' title='pīṇitvā (mr)'>supīṇito</span>,<br>
Nidhiṃva laddhā kapaṇoti vimhito;<br>
Udaggacitto arahattamuttamaṃ,<br>
Sudassanaṃ daṭṭhumanantagocaraṃ.</p>
<p><a class='ref sc' id='sc23'>SC 23</a><a class='ref ms' id='ms20Ap1_7157'>Ms 20Ap1_7157</a><a class='ref msdiv' id='msdiv200'>Msdiv 200</a>Tadā tato <span class='var' id='note1710' title='nikkhamituna sattharaṃ (bj)'>nikkhamitvāna ‘satthuno</span>,<br>
<span class='var' id='note1711' title='parājinaṃ passāmi kamalānanaṃ (mr)'>Sadā jinaṃ passāmi vimalānanaṃ</span>’;<br>
Upecca rammaṃ vijitavhayaṃ vanaṃ,<br>
Dije apucchiṃ ‘kuhiṃ lokanandano’.</p>
<p><a class='ref sc' id='sc24'>SC 24</a><a class='ref ms' id='ms20Ap1_7158'>Ms 20Ap1_7158</a><a class='ref msdiv' id='msdiv201'>Msdiv 201</a>‘Tato avocuṃ naradevavandito,<br>
Puraṃ paviṭṭho asanesanāya so;<br>
<span class='var' id='note1712' title='sace hi (bj) | paccehi (s2, s3)'>Sasova</span> khippaṃ munidassanussuko,<br>
Upecca vandāhi tamaggapuggalaṃ’.</p>
<p><a class='ref sc' id='sc25'>SC 25</a><a class='ref ms' id='ms20Ap1_7159'>Ms 20Ap1_7159</a><a class='ref msdiv' id='msdiv202'>Msdiv 202</a>Tatohaṃ tuvaṭaṃ gantvā,<br>
sāvatthiṃ puramuttamaṃ;<br>
Vicarantaṃ tamaddakkhiṃ,<br>
piṇḍatthaṃ apihāgidhaṃ.</p>
<p><a class='ref sc' id='sc26'>SC 26</a><a class='ref ms' id='ms20Ap1_7160'>Ms 20Ap1_7160</a><a class='ref msdiv' id='msdiv203'>Msdiv 203</a>Pattapāṇiṃ alolakkhaṃ,<br>
<span class='var' id='note1713' title='bhājayantaṃ viyāmataṃ (bj) | jotayantaṃ idhāmataṃ (s2, s3) | bhājayantaṃ idāmataṃ (pts1)'>pācayantaṃ pītākaraṃ</span>;<br>
Sirīnilayasaṅkāsaṃ,<br>
ravidittiharānanaṃ.</p>
<p><a class='ref sc' id='sc27'>SC 27</a><a class='ref ms' id='ms20Ap1_7161'>Ms 20Ap1_7161</a><a class='ref msdiv' id='msdiv204'>Msdiv 204</a>Taṃ samecca nipaccāhaṃ,<br>
idaṃ vacanamabraviṃ;<br>
‘Kupathe vippanaṭṭhassa,<br>
saraṇaṃ hohi gotama’.</p>
<p><a class='ref sc' id='sc28'>SC 28</a><a class='pts' id='pts2.478'></a><a class='ref ms' id='ms20Ap1_7162'>Ms 20Ap1_7162</a><a class='ref msdiv' id='msdiv205'>Msdiv 205</a>‘Pāṇasantāraṇatthāya,<br>
piṇḍāya vicarāmahaṃ;<br>
Na te dhammakathākālo’,<br>
iccāha munisattamo.</p>
<p><a class='ref sc' id='sc29'>SC 29</a><a class='ref ms' id='ms20Ap1_7163'>Ms 20Ap1_7163</a><a class='ref msdiv' id='msdiv206'>Msdiv 206</a>Tadā punappunaṃ buddhaṃ,<br>
āyāciṃ dhammalālaso;<br>
Yo me dhammamadesesi,<br>
gambhīraṃ suññataṃ padaṃ.</p>
<p><a class='ref sc' id='sc30'>SC 30</a><a class='ref ms' id='ms20Ap1_7164'>Ms 20Ap1_7164</a><a class='ref msdiv' id='msdiv207'>Msdiv 207</a>Tassa dhammaṃ suṇitvāna,<br>
pāpuṇiṃ āsavakkhayaṃ;<br>
Parikkhīṇāyuko santo,<br>
aho satthānukampako.</p>
<p><a class='ref sc' id='sc31'>SC 31</a><a class='ref ms' id='ms20Ap1_7165'>Ms 20Ap1_7165</a><a class='ref msdiv' id='msdiv208'>Msdiv 208</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc32'>SC 32</a><a class='ref ms' id='ms20Ap1_7166'>Ms 20Ap1_7166</a><a class='ref msdiv' id='msdiv209'>Msdiv 209</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc33'>SC 33</a><a class='ref ms' id='ms20Ap1_7167'>Ms 20Ap1_7167</a><a class='ref msdiv' id='msdiv210'>Msdiv 210</a>Paṭisambhidā catasso,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc34'>SC 34</a><a class='ref ms' id='ms20Ap1_7168'>Ms 20Ap1_7168</a><a class='ref msdiv' id='msdiv211'>Msdiv 211</a>Evaṃ thero viyākāsi,<br>
bāhiyo dārucīriyo;<br>
Saṅkārakūṭe patito,<br>
bhūtāviṭṭhāya gāviyā.</p>
<p><a class='ref sc' id='sc35'>SC 35</a><a class='ref ms' id='ms20Ap1_7169'>Ms 20Ap1_7169</a><a class='ref msdiv' id='msdiv212'>Msdiv 212</a>Attano pubbacariyaṃ,<br>
kittayitvā mahāmati;<br>
Parinibbāyi so <span class='var' id='note1714' title='vīro (bj, pts1) | dhīro (s2, s3)'>thero</span>,<br>
sāvatthiyaṃ puruttame.</p>
<p><a class='ref sc' id='sc36'>SC 36</a><a class='ref ms' id='ms20Ap1_7170'>Ms 20Ap1_7170</a><a class='ref msdiv' id='msdiv213'>Msdiv 213</a>Nagarā nikkhamanto taṃ,<br>
disvāna isisattamo;<br>
Dārucīradharaṃ dhīraṃ,<br>
bāhiyaṃ bāhitāgamaṃ.</p>
<p><a class='ref sc' id='sc37'>SC 37</a><a class='ref ms' id='ms20Ap1_7171'>Ms 20Ap1_7171</a><a class='ref msdiv' id='msdiv214'>Msdiv 214</a>Bhūmiyaṃ patitaṃ dantaṃ,<br>
indaketūva pātitaṃ;<br>
<span class='var' id='note1715' title='gatāyusaṃ gataklesaṃ (bj) | gatāyusaṃ gataklesañ (pts1) | tadāyu saṅkatālesaṃ (mr)'>Gatāyuṃ sukkhakilesaṃ</span>,<br>
jinasāsanakārakaṃ.</p>
<p><a class='ref sc' id='sc38'>SC 38</a><a class='ref ms' id='ms20Ap1_7172'>Ms 20Ap1_7172</a><a class='ref msdiv' id='msdiv215'>Msdiv 215</a>Tato āmantayī satthā,<br>
sāvake sāsane rate;<br>
‘Gaṇhatha <span class='var' id='note1716' title='hutvā (s2, s3, pts1, mr)'>netvā</span> jhāpetha,<br>
tanuṃ sabrahmacārino.</p>
<p><a class='ref sc' id='sc39'>SC 39</a><a class='ref ms' id='ms20Ap1_7173'>Ms 20Ap1_7173</a><a class='ref msdiv' id='msdiv216'>Msdiv 216</a>Thūpaṃ karotha pūjetha,<br>
nibbuto so mahāmati;<br>
Khippābhiññānamesaggo,<br>
sāvako me vacokaro.</p>
<p><a class='ref sc' id='sc40'>SC 40</a><a class='ref ms' id='ms20Ap1_7174'>Ms 20Ap1_7174</a><a class='ref msdiv' id='msdiv217'>Msdiv 217</a>Sahassamapi ce gāthā,<br>
anatthapadasañhitā;<br>
Ekaṃ gāthāpadaṃ seyyo,<br>
yaṃ sutvā upasammati.</p>
<p><a class='ref sc' id='sc41'>SC 41</a><a class='ref ms' id='ms20Ap1_7175'>Ms 20Ap1_7175</a><a class='ref msdiv' id='msdiv218'>Msdiv 218</a>Yattha āpo ca pathavī,<br>
tejo vāyo na gādhati;<br>
Na tattha sukkā jotanti,<br>
ādicco na pakāsati.</p>
<p><a class='ref sc' id='sc42'>SC 42</a><a class='ref ms' id='ms20Ap1_7176'>Ms 20Ap1_7176</a><a class='ref msdiv' id='msdiv219'>Msdiv 219</a>Na tattha candimā bhāti,<br>
tamo tattha na vijjati;<br>
Yadā ca attanā vedi,<br>
munimonena brāhmaṇo.</p>
<p><a class='ref sc' id='sc43'>SC 43</a><a class='ref ms' id='ms20Ap1_7177'>Ms 20Ap1_7177</a><a class='ref msdiv' id='msdiv220'>Msdiv 220</a>Atha rūpā arūpā ca,<br>
sukhadukkhā vimuccati’;<br>
Iccevaṃ abhaṇī nātho,<br>
tilokasaraṇo muni”.</p>
</blockquote>
<p><a class='ref sc' id='sc44'>SC 44</a><a class='ref ms' id='ms20Ap1_7178'>Ms 20Ap1_7178</a>Itthaṃ sudaṃ āyasmā bāhiyo thero imā gāthāyo abhāsitthāti.</p>
<p class='endsutta'><a class='ref sc' id='sc45'>SC 45</a><a class='ref ms' id='ms20Ap1_7179'>Ms 20Ap1_7179</a>Bāhiyattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
