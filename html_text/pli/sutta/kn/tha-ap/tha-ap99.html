<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap99' lang='pli'>
<header>
<ul>
<li class='division'>Therāpadāna</li>
<li>Sudhāvagga</li>
</ul>
<h1>7. Madhupiṇḍikattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_1813' href='#ms20Ap1_1813'>Ms 20Ap1_1813</a><a class='ref msdiv' id='msdiv37' href='#msdiv37'>Msdiv 37</a>“<span class='var' id='note493' title='vivane (s2, s3, pts1)'>Vipine</span> kānane disvā,<br>
appasadde nirākule;<br>
Siddhatthaṃ isinaṃ seṭṭhaṃ,<br>
āhutīnaṃ paṭiggahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1814' href='#ms20Ap1_1814'>Ms 20Ap1_1814</a><a class='ref msdiv' id='msdiv38' href='#msdiv38'>Msdiv 38</a><span class='var' id='note494' title='nibbutitaṃ (s2, s3) | nibbutaggaṃ (mr)'>Nibbutattaṃ</span> mahānāgaṃ,<br>
nisabhājāniyaṃ yathā;<br>
Osadhiṃva virocantaṃ,<br>
devasaṅghanamassitaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1815' href='#ms20Ap1_1815'>Ms 20Ap1_1815</a><a class='ref msdiv' id='msdiv39' href='#msdiv39'>Msdiv 39</a>Vitti <span class='var' id='note495' title='vitti me pahutā āsi (bj) | vitti me pāhunā tāva (si, s2, s3) | vitti me bahukā tāva (pts1)'>mamāhu tāvade</span>,<br>
ñāṇaṃ uppajji tāvade;<br>
Vuṭṭhitassa samādhimhā,<br>
madhuṃ datvāna satthuno.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli1.137' href='#pts-vp-pli1.137'>PTS vp Pali 1.137</a><a class='ref ms' id='ms20Ap1_1816' href='#ms20Ap1_1816'>Ms 20Ap1_1816</a><a class='ref msdiv' id='msdiv40' href='#msdiv40'>Msdiv 40</a>Vanditvā satthuno pāde,<br>
pakkāmiṃ pācināmukho;<br>
Catuttiṃsamhi kappamhi,<br>
rājā āsiṃ sudassano.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1817' href='#ms20Ap1_1817'>Ms 20Ap1_1817</a><a class='ref msdiv' id='msdiv41' href='#msdiv41'>Msdiv 41</a>Madhu bhisehi savati,<br>
bhojanamhi ca tāvade;<br>
Madhuvassaṃ pavassittha,<br>
pubbakammassidaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1818' href='#ms20Ap1_1818'>Ms 20Ap1_1818</a><a class='ref msdiv' id='msdiv42' href='#msdiv42'>Msdiv 42</a>Catunnavutito kappe,<br>
yaṃ madhuṃ adadiṃ tadā;<br>
Duggatiṃ nābhijānāmi,<br>
madhudānassidaṃ phalaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1819' href='#ms20Ap1_1819'>Ms 20Ap1_1819</a><a class='ref msdiv' id='msdiv43' href='#msdiv43'>Msdiv 43</a>Catuttiṃse ito kappe,<br>
cattāro te sudassanā;<br>
Sattaratanasampannā,<br>
cakkavattī mahabbalā.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_1820' href='#ms20Ap1_1820'>Ms 20Ap1_1820</a><a class='ref msdiv' id='msdiv44' href='#msdiv44'>Msdiv 44</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_1821' href='#ms20Ap1_1821'>Ms 20Ap1_1821</a>Itthaṃ sudaṃ āyasmā madhupiṇḍiko thero imā gāthāyo abhāsitthāti.</p>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms20Ap1_1822' href='#ms20Ap1_1822'>Ms 20Ap1_1822</a>Madhupiṇḍikattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
