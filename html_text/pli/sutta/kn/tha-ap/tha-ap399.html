<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap399' lang='pli'>
<header>
<ul>
<li class='division'>Therāpadāna</li>
<li>Pilindavacchavagga</li>
</ul>
<h1>7. Girimānandattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_4729' href='#ms20Ap1_4729'>Ms 20Ap1_4729</a><a class='ref msdiv' id='msdiv419' href='#msdiv419'>Msdiv 419</a>“Bhariyā me kālaṅkatā,<br>
putto sīvathikaṃ gato;<br>
Mātā <span class='var' id='note1172' title='mātā pitā ca bhātā ca (bj, s2, s3, pts1)' href='#note1172' title='mātā pitā ca bhātā ca (bj, s2, s3, pts1)'>pitā matā bhātā</span>,<br>
<span class='var' id='note1173' title='ekacitakamhi (bj, pts1)' href='#note1173' title='ekacitakamhi (bj, pts1)'>ekacitamhi</span> ḍayhare.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_4730' href='#ms20Ap1_4730'>Ms 20Ap1_4730</a><a class='ref msdiv' id='msdiv420' href='#msdiv420'>Msdiv 420</a>Tena sokena santatto,<br>
kiso paṇḍu ahosahaṃ;<br>
Cittakkhepo ca me āsi,<br>
tena sokena aṭṭito.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.331' href='#pts-vp-pli1.331'></a><a class='ref ms' id='ms20Ap1_4731' href='#ms20Ap1_4731'>Ms 20Ap1_4731</a><a class='ref msdiv' id='msdiv421' href='#msdiv421'>Msdiv 421</a>Sokasallaparetohaṃ,<br>
vanantamupasaṅkamiṃ;<br>
Pavattaphalaṃ bhuñjitvā,<br>
rukkhamūle vasāmahaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_4732' href='#ms20Ap1_4732'>Ms 20Ap1_4732</a><a class='ref msdiv' id='msdiv422' href='#msdiv422'>Msdiv 422</a>Sumedho nāma sambuddho,<br>
dukkhassantakaro jino;<br>
Mamuddharitukāmo so,<br>
āgañchi mama santikaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_4733' href='#ms20Ap1_4733'>Ms 20Ap1_4733</a><a class='ref msdiv' id='msdiv423' href='#msdiv423'>Msdiv 423</a>Padasaddaṃ suṇitvāna,<br>
sumedhassa mahesino;<br>
Paggahetvānahaṃ sīsaṃ,<br>
ullokesiṃ mahāmuniṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_4734' href='#ms20Ap1_4734'>Ms 20Ap1_4734</a><a class='ref msdiv' id='msdiv424' href='#msdiv424'>Msdiv 424</a>Upāgate mahāvīre,<br>
pīti me udapajjatha;<br>
Tadāsimekaggamano,<br>
disvā taṃ lokanāyakaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_4735' href='#ms20Ap1_4735'>Ms 20Ap1_4735</a><a class='ref msdiv' id='msdiv425' href='#msdiv425'>Msdiv 425</a>Satiṃ paṭilabhitvāna,<br>
paṇṇamuṭṭhimadāsahaṃ;<br>
Nisīdi bhagavā tattha,<br>
anukampāya cakkhumā.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_4736' href='#ms20Ap1_4736'>Ms 20Ap1_4736</a><a class='ref msdiv' id='msdiv426' href='#msdiv426'>Msdiv 426</a>Nisajja tattha bhagavā,<br>
sumedho lokanāyako;<br>
Dhammaṃ me kathayī buddho,<br>
sokasallavinodanaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_4737' href='#ms20Ap1_4737'>Ms 20Ap1_4737</a><a class='ref msdiv' id='msdiv427' href='#msdiv427'>Msdiv 427</a>‘Anavhitā tato āguṃ,<br>
ananuññātā ito gatā;<br>
Yathāgatā tathā gatā,<br>
tattha kā paridevanā.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_4738' href='#ms20Ap1_4738'>Ms 20Ap1_4738</a><a class='ref msdiv' id='msdiv428' href='#msdiv428'>Msdiv 428</a>Yathāpi pathikā sattā,<br>
vassamānāya vuṭṭhiyā;<br>
Sabhaṇḍā upagacchanti,<br>
vassassāpatanāya te.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_4739' href='#ms20Ap1_4739'>Ms 20Ap1_4739</a><a class='ref msdiv' id='msdiv429' href='#msdiv429'>Msdiv 429</a>Vasse ca te oramite,<br>
sampayanti yadicchakaṃ;<br>
Evaṃ mātā pitā tuyhaṃ,<br>
tattha kā paridevanā.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_4740' href='#ms20Ap1_4740'>Ms 20Ap1_4740</a><a class='ref msdiv' id='msdiv430' href='#msdiv430'>Msdiv 430</a>Āgantukā pāhunakā,<br>
caliteritakampitā;<br>
Evaṃ mātā pitā tuyhaṃ,<br>
tattha kā paridevanā.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_4741' href='#ms20Ap1_4741'>Ms 20Ap1_4741</a><a class='ref msdiv' id='msdiv431' href='#msdiv431'>Msdiv 431</a>Yathāpi urago jiṇṇaṃ,<br>
hitvā gacchati <span class='var' id='note1174' title='santavaṃ (bj) | santanuṃ (s2, s3, mr) | saṃ tanuṃ (pts1)' href='#note1174' title='santavaṃ (bj) | santanuṃ (s2, s3, mr) | saṃ tanuṃ (pts1)'>saṃ tacaṃ</span>;<br>
Evaṃ mātā pitā tuyhaṃ,<br>
saṃ tanuṃ idha hīyare’.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_4742' href='#ms20Ap1_4742'>Ms 20Ap1_4742</a><a class='ref msdiv' id='msdiv432' href='#msdiv432'>Msdiv 432</a>Buddhassa giramaññāya,<br>
sokasallaṃ vivajjayiṃ;<br>
Pāmojjaṃ janayitvāna,<br>
buddhaseṭṭhaṃ avandahaṃ.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_4743' href='#ms20Ap1_4743'>Ms 20Ap1_4743</a><a class='ref msdiv' id='msdiv433' href='#msdiv433'>Msdiv 433</a>Vanditvāna mahānāgaṃ,<br>
Pūjayiṃ <span class='var' id='note1175' title='girimañjarimapūjayiṃ (bj) | girimañjari pūjayiṃ (s2, s3) | girapañjaliṃ pūjayiṃ (pts1)' href='#note1175' title='girimañjarimapūjayiṃ (bj) | girimañjari pūjayiṃ (s2, s3) | girapañjaliṃ pūjayiṃ (pts1)'>girimañjariṃ</span>;<br>
<span class='var' id='note1176' title='dibbagandhena sampannaṃ (bj, s2, s3, pts1)' href='#note1176' title='dibbagandhena sampannaṃ (bj, s2, s3, pts1)'>Dibbagandhaṃ sampavantaṃ</span>,<br>
Sumedhaṃ lokanāyakaṃ.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_4744' href='#ms20Ap1_4744'>Ms 20Ap1_4744</a><a class='ref msdiv' id='msdiv434' href='#msdiv434'>Msdiv 434</a>Pūjayitvāna sambuddhaṃ,<br>
sire katvāna añjaliṃ;<br>
Anussaraṃ guṇaggāni,<br>
santhaviṃ lokanāyakaṃ.</p>
<p><a class='ref sc' id='sc17' href='#sc17'>SC 17</a><a class='ref pts-vp-pli' id='pts-vp-pli1.332' href='#pts-vp-pli1.332'></a><a class='ref ms' id='ms20Ap1_4745' href='#ms20Ap1_4745'>Ms 20Ap1_4745</a><a class='ref msdiv' id='msdiv435' href='#msdiv435'>Msdiv 435</a>‘<span class='var' id='note1177' title='nittaṇhosi (si) | vitiṇṇosi (s2, s3) | nitthiṇṇosi (pts1)' href='#note1177' title='nittaṇhosi (si) | vitiṇṇosi (s2, s3) | nitthiṇṇosi (pts1)'>Nittiṇṇosi</span> mahāvīra,<br>
sabbaññu lokanāyaka;<br>
Sabbe satte uddharasi,<br>
ñāṇena tvaṃ mahāmune.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_4746' href='#ms20Ap1_4746'>Ms 20Ap1_4746</a><a class='ref msdiv' id='msdiv436' href='#msdiv436'>Msdiv 436</a>Vimatiṃ dveḷhakaṃ vāpi,<br>
sañchindasi mahāmune;<br>
Paṭipādesi me maggaṃ,<br>
tava ñāṇena cakkhuma.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_4747' href='#ms20Ap1_4747'>Ms 20Ap1_4747</a><a class='ref msdiv' id='msdiv437' href='#msdiv437'>Msdiv 437</a>Arahā <span class='var' id='note1178' title='siddhipattā (bj, s2, s3, pts1)' href='#note1178' title='siddhipattā (bj, s2, s3, pts1)'>vasipattā</span> ca,<br>
chaḷabhiññā mahiddhikā;<br>
Antalikkhacarā dhīrā,<br>
parivārenti tāvade.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_4748' href='#ms20Ap1_4748'>Ms 20Ap1_4748</a><a class='ref msdiv' id='msdiv438' href='#msdiv438'>Msdiv 438</a>Paṭipannā ca sekhā ca,<br>
phalaṭṭhā santi sāvakā;<br>
Sūrodayeva padumā,<br>
pupphanti tava sāvakā.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_4749' href='#ms20Ap1_4749'>Ms 20Ap1_4749</a><a class='ref msdiv' id='msdiv439' href='#msdiv439'>Msdiv 439</a>Mahāsamuddovakkhobho,<br>
<span class='var' id='note1179' title='atulo ca (bj) | atulopi (s2, s3) | mahāsamuddo vākkhobbho atulo pi (pts1)' href='#note1179' title='atulo ca (bj) | atulopi (s2, s3) | mahāsamuddo vākkhobbho atulo pi (pts1)'>atulopi</span> duruttaro;<br>
Evaṃ ñāṇena sampanno,<br>
appameyyosi cakkhuma’.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_4750' href='#ms20Ap1_4750'>Ms 20Ap1_4750</a><a class='ref msdiv' id='msdiv440' href='#msdiv440'>Msdiv 440</a>Vanditvāhaṃ lokajinaṃ,<br>
cakkhumantaṃ mahāyasaṃ;<br>
Puthu disā namassanto,<br>
paṭikuṭiko agañchahaṃ.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_4751' href='#ms20Ap1_4751'>Ms 20Ap1_4751</a><a class='ref msdiv' id='msdiv441' href='#msdiv441'>Msdiv 441</a>Devalokā cavitvāna,<br>
sampajāno patissato;<br>
Okkamiṃ mātuyā kucchiṃ,<br>
sandhāvanto bhavābhave.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap1_4752' href='#ms20Ap1_4752'>Ms 20Ap1_4752</a><a class='ref msdiv' id='msdiv442' href='#msdiv442'>Msdiv 442</a>Agārā abhinikkhamma,<br>
pabbajiṃ anagāriyaṃ;<br>
Ātāpī nipako jhāyī,<br>
paṭisallānagocaro.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_4753' href='#ms20Ap1_4753'>Ms 20Ap1_4753</a><a class='ref msdiv' id='msdiv443' href='#msdiv443'>Msdiv 443</a>Padhānaṃ padahitvāna,<br>
tosayitvā mahāmuniṃ;<br>
Candovabbhaghanā mutto,<br>
vicarāmi ahaṃ sadā.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap1_4754' href='#ms20Ap1_4754'>Ms 20Ap1_4754</a><a class='ref msdiv' id='msdiv444' href='#msdiv444'>Msdiv 444</a>Vivekamanuyuttomhi,<br>
upasanto nirūpadhi;<br>
Sabbāsave pariññāya,<br>
viharāmi anāsavo.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap1_4755' href='#ms20Ap1_4755'>Ms 20Ap1_4755</a><a class='ref msdiv' id='msdiv445' href='#msdiv445'>Msdiv 445</a>Tiṃsakappasahassamhi,<br>
yaṃ buddhamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap1_4756' href='#ms20Ap1_4756'>Ms 20Ap1_4756</a><a class='ref msdiv' id='msdiv446' href='#msdiv446'>Msdiv 446</a>Kilesā jhāpitā mayhaṃ,<br>
bhavā sabbe samūhatā;<br>
Sabbāsavā parikkhīṇā,<br>
natthi dāni punabbhavo.</p>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap1_4757' href='#ms20Ap1_4757'>Ms 20Ap1_4757</a><a class='ref msdiv' id='msdiv447' href='#msdiv447'>Msdiv 447</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc30' href='#sc30'>SC 30</a><a class='ref ms' id='ms20Ap1_4758' href='#ms20Ap1_4758'>Ms 20Ap1_4758</a><a class='ref msdiv' id='msdiv448' href='#msdiv448'>Msdiv 448</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc31' href='#sc31'>SC 31</a><a class='ref ms' id='ms20Ap1_4759' href='#ms20Ap1_4759'>Ms 20Ap1_4759</a>Itthaṃ sudaṃ āyasmā girimānando thero imā gāthāyo abhāsitthāti.</p>
<p class='endsutta'><a class='ref sc' id='sc32' href='#sc32'>SC 32</a><a class='ref ms' id='ms20Ap1_4760' href='#ms20Ap1_4760'>Ms 20Ap1_4760</a>Girimānandattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
