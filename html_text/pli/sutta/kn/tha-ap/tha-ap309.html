<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap309' lang='pli'>
<header>
<ul>
<li class='division'>Therāpadāna</li>
<li>Padumakesaravagga</li>
</ul>
<h1>7. Ārāmadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts1.251' href='#pts1.251'></a><a class='ref ms' id='ms20Ap1_3475' href='#ms20Ap1_3475'>Ms 20Ap1_3475</a><a class='ref msdiv' id='msdiv32' href='#msdiv32'>Msdiv 32</a>“Siddhatthassa bhagavato,<br>
ārāmo ropito mayā;<br>
<span class='var' id='note866' title='sītacchāyesu (s2, s3) | santacchāyesu (mr)' href='#note866' title='sītacchāyesu (s2, s3) | santacchāyesu (mr)'>Sandacchāyesu</span> rukkhesu,<br>
upāsantesu pakkhisu.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3476' href='#ms20Ap1_3476'>Ms 20Ap1_3476</a><a class='ref msdiv' id='msdiv33' href='#msdiv33'>Msdiv 33</a>Addasaṃ virajaṃ buddhaṃ,<br>
āhutīnaṃ paṭiggahaṃ;<br>
Ārāmaṃ abhināmesiṃ,<br>
lokajeṭṭhaṃ narāsabhaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_3477' href='#ms20Ap1_3477'>Ms 20Ap1_3477</a><a class='ref msdiv' id='msdiv34' href='#msdiv34'>Msdiv 34</a>Haṭṭho haṭṭhena cittena,<br>
phalaṃ pupphamadāsahaṃ;<br>
Tato jātappasādova,<br>
taṃ vanaṃ pariṇāmayiṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3478' href='#ms20Ap1_3478'>Ms 20Ap1_3478</a><a class='ref msdiv' id='msdiv35' href='#msdiv35'>Msdiv 35</a>Buddhassa yamidaṃ dāsiṃ,<br>
vippasannena cetasā;<br>
Bhave nibbattamānamhi,<br>
nibbattati phalaṃ mama.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_3479' href='#ms20Ap1_3479'>Ms 20Ap1_3479</a><a class='ref msdiv' id='msdiv36' href='#msdiv36'>Msdiv 36</a>Catunnavutito kappe,<br>
yaṃ ārāmamadaṃ tadā;<br>
Duggatiṃ nābhijānāmi,<br>
ārāmassa idaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_3480' href='#ms20Ap1_3480'>Ms 20Ap1_3480</a><a class='ref msdiv' id='msdiv37' href='#msdiv37'>Msdiv 37</a>Sattatiṃse ito kappe,<br>
sattāsuṃ mudusītalā;<br>
Sattaratanasampannā,<br>
cakkavattī mahabbalā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_3481' href='#ms20Ap1_3481'>Ms 20Ap1_3481</a><a class='ref msdiv' id='msdiv38' href='#msdiv38'>Msdiv 38</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_3482' href='#ms20Ap1_3482'>Ms 20Ap1_3482</a>Itthaṃ sudaṃ āyasmā ārāmadāyako thero imā gāthāyo abhāsitthāti.</p>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms20Ap1_3483' href='#ms20Ap1_3483'>Ms 20Ap1_3483</a>Ārāmadāyakattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
