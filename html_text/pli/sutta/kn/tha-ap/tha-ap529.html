<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap529' lang='pli'>
<header>
<ul>
<li class='division'>Therāpadāna</li>
<li>Tiṇadāyakavagga</li>
</ul>
<h1>7. Girinelapūjakattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_6851'>Ms 20Ap1_6851</a><a class='ref msdiv' id='msdiv42'>Msdiv 42</a>“Migaluddo pure āsiṃ,<br>
vipine vicaraṃ ahaṃ;<br>
Addasaṃ virajaṃ buddhaṃ,<br>
sabbadhammāna pāraguṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_6852'>Ms 20Ap1_6852</a><a class='ref msdiv' id='msdiv43'>Msdiv 43</a>Tasmiṃ mahākāruṇike,<br>
sabbasattahite rate;<br>
Pasannacitto sumano,<br>
nelapupphamapūjayiṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_6853'>Ms 20Ap1_6853</a><a class='ref msdiv' id='msdiv44'>Msdiv 44</a>Ekatiṃse ito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_6854'>Ms 20Ap1_6854</a><a class='ref msdiv' id='msdiv45'>Msdiv 45</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc5'>SC 5</a><a class='ref ms' id='ms20Ap1_6855'>Ms 20Ap1_6855</a><a class='ref msdiv' id='msdiv46'>Msdiv 46</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc6'>SC 6</a><a class='ref ms' id='ms20Ap1_6856'>Ms 20Ap1_6856</a><a class='ref msdiv' id='msdiv47'>Msdiv 47</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7'>SC 7</a><a class='ref ms' id='ms20Ap1_6857'>Ms 20Ap1_6857</a>Itthaṃ sudaṃ āyasmā girinelapūjako thero imā gāthāyo abhāsitthāti.</p>
<p class='endsutta'><a class='ref sc' id='sc8'>SC 8</a><a class='ref ms' id='ms20Ap1_6858'>Ms 20Ap1_6858</a>Girinelapūjakattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
