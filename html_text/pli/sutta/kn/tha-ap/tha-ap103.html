<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap103' lang='pli'>
<header>
<ul>
<li class='division'>Therāpadāna</li>
<li>Bhikkhadāyivagga</li>
</ul>
<h1><span class='var' id='note500' title='bhikkhādāyakattherāpadānaṃ (bj)' href='#note500' title='bhikkhādāyakattherāpadānaṃ (bj)'>1 Bhikkhadāyakattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.140</a><a class='ref ms' id='ms20Ap1_1852' href='#ms20Ap1_1852'>Ms 20Ap1_1852</a><a class='ref msdiv' id='msdiv1' href='#msdiv1'>Msdiv 1</a>“Suvaṇṇavaṇṇaṃ sambuddhaṃ,<br>
Āhutīnaṃ paṭiggahaṃ;<br>
<span class='var' id='note501' title='pavanā (bj, s2, s3)' href='#note501' title='pavanā (bj, s2, s3)'>Pavarā</span> abhinikkhantaṃ,<br>
<span class='var' id='note502' title='vānā nibbānamāgataṃ (s2, s3, pts1)' href='#note502' title='vānā nibbānamāgataṃ (s2, s3, pts1)'>Vanā nibbanamāgataṃ</span>.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1853' href='#ms20Ap1_1853'>Ms 20Ap1_1853</a><a class='ref msdiv' id='msdiv2' href='#msdiv2'>Msdiv 2</a>Kaṭacchubhikkhaṃ pādāsiṃ,<br>
siddhatthassa mahesino;<br>
Paññāya upasantassa,<br>
mahāvīrassa tādino.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1854' href='#ms20Ap1_1854'>Ms 20Ap1_1854</a><a class='ref msdiv' id='msdiv3' href='#msdiv3'>Msdiv 3</a><span class='var' id='note503' title='padenānupadaṃ santaṃ (bj) | padenānupadāyanto (si, s2, s3) | padenānupadaṃyanto (pts1)' href='#note503' title='padenānupadaṃ santaṃ (bj) | padenānupadāyanto (si, s2, s3) | padenānupadaṃyanto (pts1)'>Padenānupadāyantaṃ</span>,<br>
nibbāpente mahājanaṃ;<br>
Uḷārā vitti me jātā,<br>
<span class='var' id='note504' title='... bandhuni (bj) | buddhassādiccabandhuno (si, s2, s3, pts1)' href='#note504' title='... bandhuni (bj) | buddhassādiccabandhuno (si, s2, s3, pts1)'>buddhe ādiccabandhune</span>.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1855' href='#ms20Ap1_1855'>Ms 20Ap1_1855</a><a class='ref msdiv' id='msdiv4' href='#msdiv4'>Msdiv 4</a>Catunnavutito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
bhikkhādānassidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1856' href='#ms20Ap1_1856'>Ms 20Ap1_1856</a><a class='ref msdiv' id='msdiv5' href='#msdiv5'>Msdiv 5</a>Sattāsītimhito kappe,<br>
mahāreṇu sanāmakā;<br>
Sattaratanasampannā,<br>
sattete cakkavattino.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1857' href='#ms20Ap1_1857'>Ms 20Ap1_1857</a><a class='ref msdiv' id='msdiv6' href='#msdiv6'>Msdiv 6</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1858' href='#ms20Ap1_1858'>Ms 20Ap1_1858</a>Itthaṃ sudaṃ āyasmā <span class='var' id='note505' title='bhikkhādāyako (bj)' href='#note505' title='bhikkhādāyako (bj)'>bhikkhadāyako</span> thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_1859' href='#ms20Ap1_1859'>Ms 20Ap1_1859</a>Bhikkhadāyakattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
