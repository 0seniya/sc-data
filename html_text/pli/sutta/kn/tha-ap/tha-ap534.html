<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap534' lang='pli'>
<header>
<ul>
<li class='division'>Therāpadāna</li>
<li>Kaccāyanavagga</li>
</ul>
<h1>2. Vakkalittheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_6977' href='#ms20Ap1_6977'>Ms 20Ap1_6977</a><a class='ref msdiv' id='msdiv28' href='#msdiv28'>Msdiv 28</a>“Ito satasahassamhi,<br>
kappe uppajji nāyako;<br>
Anomanāmo amito,<br>
nāmena padumuttaro.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_6978' href='#ms20Ap1_6978'>Ms 20Ap1_6978</a><a class='ref msdiv' id='msdiv29' href='#msdiv29'>Msdiv 29</a>Padumākāravadano,<br>
padumāmalasucchavī;<br>
Lokenānupalittova,<br>
toyena padumaṃ yathā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_6979' href='#ms20Ap1_6979'>Ms 20Ap1_6979</a><a class='ref msdiv' id='msdiv30' href='#msdiv30'>Msdiv 30</a>Vīro padumapattakkho,<br>
kanto ca padumaṃ yathā;<br>
Padumuttaragandhova,<br>
tasmā so padumuttaro.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_6980' href='#ms20Ap1_6980'>Ms 20Ap1_6980</a><a class='ref msdiv' id='msdiv31' href='#msdiv31'>Msdiv 31</a>Lokajeṭṭho ca nimmāno,<br>
andhānaṃ nayanūpamo;<br>
Santaveso guṇanidhi,<br>
karuṇāmatisāgaro.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_6981' href='#ms20Ap1_6981'>Ms 20Ap1_6981</a><a class='ref msdiv' id='msdiv32' href='#msdiv32'>Msdiv 32</a>Sa kadāci mahāvīro,<br>
brahmāsurasuraccito;<br>
Sadevamanujākiṇṇe,<br>
janamajjhe <span class='var' id='note1662' title='anuttamo (bj, mr) | januttamo (s2, s3, pts1)' href='#note1662' title='anuttamo (bj, mr) | januttamo (s2, s3, pts1)'>jinuttamo</span>.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_6982' href='#ms20Ap1_6982'>Ms 20Ap1_6982</a><a class='ref msdiv' id='msdiv33' href='#msdiv33'>Msdiv 33</a>Vadanena sugandhena,<br>
madhurena rutena ca;<br>
Rañjayaṃ parisaṃ sabbaṃ,<br>
santhavī sāvakaṃ sakaṃ.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.466</a><a class='ref ms' id='ms20Ap1_6983' href='#ms20Ap1_6983'>Ms 20Ap1_6983</a><a class='ref msdiv' id='msdiv34' href='#msdiv34'>Msdiv 34</a>Saddhādhimutto sumati,<br>
mama <span class='var' id='note1663' title='dassanasālayo (s2, s3)' href='#note1663' title='dassanasālayo (s2, s3)'>dassanalālaso</span>;<br>
Natthi etādiso añño,<br>
yathāyaṃ bhikkhu vakkali.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_6984' href='#ms20Ap1_6984'>Ms 20Ap1_6984</a><a class='ref msdiv' id='msdiv35' href='#msdiv35'>Msdiv 35</a>Tadāhaṃ haṃsavatiyaṃ,<br>
nagare brāhmaṇatrajo;<br>
Hutvā sutvā ca taṃ vākyaṃ,<br>
taṃ ṭhānamabhirocayiṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_6985' href='#ms20Ap1_6985'>Ms 20Ap1_6985</a><a class='ref msdiv' id='msdiv36' href='#msdiv36'>Msdiv 36</a>Sasāvakaṃ taṃ vimalaṃ,<br>
nimantetvā tathāgataṃ;<br>
Sattāhaṃ bhojayitvāna,<br>
dussehacchādayiṃ tadā.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_6986' href='#ms20Ap1_6986'>Ms 20Ap1_6986</a><a class='ref msdiv' id='msdiv37' href='#msdiv37'>Msdiv 37</a>Nipacca sirasā tassa,<br>
anantaguṇasāgare;<br>
Nimuggo pītisampuṇṇo,<br>
idaṃ vacanamabraviṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_6987' href='#ms20Ap1_6987'>Ms 20Ap1_6987</a><a class='ref msdiv' id='msdiv38' href='#msdiv38'>Msdiv 38</a>‘Yo so tayā santhavito,<br>
ito <span class='var' id='note1664' title='ito sattamakehani (bj, pts1) | idha saddhādhimutto isi (s2, s3)' href='#note1664' title='ito sattamakehani (bj, pts1) | idha saddhādhimutto isi (s2, s3)'>sattamake muni</span>;<br>
Bhikkhu saddhāvataṃ aggo,<br>
tādiso homahaṃ mune’.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_6988' href='#ms20Ap1_6988'>Ms 20Ap1_6988</a><a class='ref msdiv' id='msdiv39' href='#msdiv39'>Msdiv 39</a>Evaṃ vutte, mahāvīro,<br>
anāvaraṇadassano;<br>
Imaṃ vākyaṃ udīresi,<br>
parisāya mahāmuni.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_6989' href='#ms20Ap1_6989'>Ms 20Ap1_6989</a><a class='ref msdiv' id='msdiv40' href='#msdiv40'>Msdiv 40</a>‘Passathetaṃ māṇavakaṃ,<br>
pītamaṭṭhanivāsanaṃ;<br>
<span class='var' id='note1665' title='hemayaññopavītaṅgaṃ (bj)' href='#note1665' title='hemayaññopavītaṅgaṃ (bj)'>Hemayaññopacitaṅgaṃ</span>,<br>
jananettamanoharaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_6990' href='#ms20Ap1_6990'>Ms 20Ap1_6990</a><a class='ref msdiv' id='msdiv41' href='#msdiv41'>Msdiv 41</a>Eso anāgataddhāne,<br>
gotamassa mahesino;<br>
Aggo saddhādhimuttānaṃ,<br>
sāvakoyaṃ bhavissati.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_6991' href='#ms20Ap1_6991'>Ms 20Ap1_6991</a><a class='ref msdiv' id='msdiv42' href='#msdiv42'>Msdiv 42</a>Devabhūto manusso vā,<br>
sabbasantāpavajjito;<br>
Sabbabhogaparibyūḷho,<br>
sukhito saṃsarissati.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_6992' href='#ms20Ap1_6992'>Ms 20Ap1_6992</a><a class='ref msdiv' id='msdiv43' href='#msdiv43'>Msdiv 43</a>Satasahassito kappe,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_6993' href='#ms20Ap1_6993'>Ms 20Ap1_6993</a><a class='ref msdiv' id='msdiv44' href='#msdiv44'>Msdiv 44</a>Tassa dhammesu dāyādo,<br>
oraso dhammanimmito;<br>
Vakkali nāma nāmena,<br>
hessati satthu sāvako’.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_6994' href='#ms20Ap1_6994'>Ms 20Ap1_6994</a><a class='ref msdiv' id='msdiv45' href='#msdiv45'>Msdiv 45</a>Tena kammavisesena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_6995' href='#ms20Ap1_6995'>Ms 20Ap1_6995</a><a class='ref msdiv' id='msdiv46' href='#msdiv46'>Msdiv 46</a>Sabbattha sukhito hutvā,<br>
saṃsaranto bhavābhave;<br>
Sāvatthiyaṃ pure jāto,<br>
kule aññatare ahaṃ.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_6996' href='#ms20Ap1_6996'>Ms 20Ap1_6996</a><a class='ref msdiv' id='msdiv47' href='#msdiv47'>Msdiv 47</a>Nonītasukhumālaṃ maṃ,<br>
jātapallavakomalaṃ;<br>
Mandaṃ uttānasayanaṃ,<br>
<span class='var' id='note1666' title='pisācabhayatajjitā (c1)' href='#note1666' title='pisācabhayatajjitā (c1)'>pisācībhayatajjitā</span>.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_6997' href='#ms20Ap1_6997'>Ms 20Ap1_6997</a><a class='ref msdiv' id='msdiv48' href='#msdiv48'>Msdiv 48</a>Pādamūle mahesissa,<br>
sāyesuṃ dīnamānasā;<br>
‘Imaṃ dadāma te nātha,<br>
saraṇaṃ hohi nāyaka’.</p>
<p><a class='ref sc' id='sc22' href='#sc22'>SC 22</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.467</a><a class='ref ms' id='ms20Ap1_6998' href='#ms20Ap1_6998'>Ms 20Ap1_6998</a><a class='ref msdiv' id='msdiv49' href='#msdiv49'>Msdiv 49</a>Tadā paṭiggahi so maṃ,<br>
bhītānaṃ saraṇo muni;<br>
Jālinā <span class='var' id='note1667' title='saṅkhalaṅkena (bj, pts1)' href='#note1667' title='saṅkhalaṅkena (bj, pts1)'>cakkaṅkitena</span>,<br>
mudukomalapāṇinā.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_6999' href='#ms20Ap1_6999'>Ms 20Ap1_6999</a><a class='ref msdiv' id='msdiv50' href='#msdiv50'>Msdiv 50</a>Tadā pabhuti tenāhaṃ,<br>
arakkheyyena rakkhito;<br>
<span class='var' id='note1668' title='sabbabyādhivinimutto (s2, s3) | sabbūpadhivinimmutto (pts1)' href='#note1668' title='sabbabyādhivinimutto (s2, s3) | sabbūpadhivinimmutto (pts1)'>Sabbaveravinimutto</span>,<br>
sukhena parivuddhito.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap1_7000' href='#ms20Ap1_7000'>Ms 20Ap1_7000</a><a class='ref msdiv' id='msdiv51' href='#msdiv51'>Msdiv 51</a>Sugatena vinā bhūto,<br>
ukkaṇṭhāmi muhuttakaṃ;<br>
Jātiyā sattavassohaṃ,<br>
pabbajiṃ anagāriyaṃ.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_7001' href='#ms20Ap1_7001'>Ms 20Ap1_7001</a><a class='ref msdiv' id='msdiv52' href='#msdiv52'>Msdiv 52</a>Sabbapāramisambhūtaṃ,<br>
<span class='var' id='note1669' title='lakkhinilayanaṃ (bj)' href='#note1669' title='lakkhinilayanaṃ (bj)'>nīlakkhinayanaṃ</span> varaṃ;<br>
Rūpaṃ sabbasubhākiṇṇaṃ,<br>
atitto <span class='var' id='note1670' title='pihayāmahaṃ (bj, pts1)' href='#note1670' title='pihayāmahaṃ (bj, pts1)'>viharāmahaṃ</span>.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap1_7002' href='#ms20Ap1_7002'>Ms 20Ap1_7002</a><a class='ref msdiv' id='msdiv53' href='#msdiv53'>Msdiv 53</a><span class='var' id='note1671' title='buddharūparataṃ (bj, pts1) | buddho rūparataṃ (si)' href='#note1671' title='buddharūparataṃ (bj, pts1) | buddho rūparataṃ (si)'>Buddharūparatiṃ</span> ñatvā,<br>
tadā ovadi maṃ jino;<br>
‘Alaṃ vakkali kiṃ rūpe,<br>
ramase bālanandite.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap1_7003' href='#ms20Ap1_7003'>Ms 20Ap1_7003</a><a class='ref msdiv' id='msdiv54' href='#msdiv54'>Msdiv 54</a>Yo hi passati saddhammaṃ,<br>
so maṃ passati paṇḍito;<br>
Apassamāno saddhammaṃ,<br>
maṃ passampi na passati.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap1_7004' href='#ms20Ap1_7004'>Ms 20Ap1_7004</a><a class='ref msdiv' id='msdiv55' href='#msdiv55'>Msdiv 55</a>Anantādīnavo kāyo,<br>
visarukkhasamūpamo;<br>
Āvāso sabbarogānaṃ,<br>
puñjo dukkhassa kevalo.</p>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap1_7005' href='#ms20Ap1_7005'>Ms 20Ap1_7005</a><a class='ref msdiv' id='msdiv56' href='#msdiv56'>Msdiv 56</a>Nibbindiya tato rūpe,<br>
khandhānaṃ udayabbayaṃ;<br>
Passa upakkilesānaṃ,<br>
sukhenantaṃ gamissasi’.</p>
<p><a class='ref sc' id='sc30' href='#sc30'>SC 30</a><a class='ref ms' id='ms20Ap1_7006' href='#ms20Ap1_7006'>Ms 20Ap1_7006</a><a class='ref msdiv' id='msdiv57' href='#msdiv57'>Msdiv 57</a>Evaṃ tenānusiṭṭhohaṃ,<br>
nāyakena hitesinā;<br>
Gijjhakūṭaṃ samāruyha,<br>
jhāyāmi girikandare.</p>
<p><a class='ref sc' id='sc31' href='#sc31'>SC 31</a><a class='ref ms' id='ms20Ap1_7007' href='#ms20Ap1_7007'>Ms 20Ap1_7007</a><a class='ref msdiv' id='msdiv58' href='#msdiv58'>Msdiv 58</a>Ṭhito pabbatapādamhi,<br>
<span class='var' id='note1672' title='mamāha so (bj) | assāsayaṃ (s2, s3) | mamāhasa (pts1)' href='#note1672' title='mamāha so (bj) | assāsayaṃ (s2, s3) | mamāhasa (pts1)'>assāsayi</span> mahāmuni;<br>
Vakkalīti jino vācaṃ,<br>
taṃ sutvā mudito ahaṃ.</p>
<p><a class='ref sc' id='sc32' href='#sc32'>SC 32</a><a class='ref ms' id='ms20Ap1_7008' href='#ms20Ap1_7008'>Ms 20Ap1_7008</a><a class='ref msdiv' id='msdiv59' href='#msdiv59'>Msdiv 59</a>Pakkhandiṃ selapabbhāre,<br>
anekasataporise;<br>
Tadā buddhānubhāvena,<br>
sukheneva mahiṃ gato.</p>
<p><a class='ref sc' id='sc33' href='#sc33'>SC 33</a><a class='ref ms' id='ms20Ap1_7009' href='#ms20Ap1_7009'>Ms 20Ap1_7009</a><a class='ref msdiv' id='msdiv60' href='#msdiv60'>Msdiv 60</a><span class='var' id='note1673' title='punāpi (si, s2, s3) | muni maṃ (mr)' href='#note1673' title='punāpi (si, s2, s3) | muni maṃ (mr)'>Punopi</span> dhammaṃ deseti,<br>
khandhānaṃ udayabbayaṃ;<br>
Tamahaṃ dhammamaññāya,<br>
arahattamapāpuṇiṃ.</p>
<p><a class='ref sc' id='sc34' href='#sc34'>SC 34</a><a class='ref ms' id='ms20Ap1_7010' href='#ms20Ap1_7010'>Ms 20Ap1_7010</a><a class='ref msdiv' id='msdiv61' href='#msdiv61'>Msdiv 61</a>Sumahāparisamajjhe,<br>
tadā maṃ caraṇantago;<br>
Aggaṃ saddhādhimuttānaṃ,<br>
paññapesi mahāmati.</p>
<p><a class='ref sc' id='sc35' href='#sc35'>SC 35</a><a class='ref ms' id='ms20Ap1_7011' href='#ms20Ap1_7011'>Ms 20Ap1_7011</a><a class='ref msdiv' id='msdiv62' href='#msdiv62'>Msdiv 62</a>Satasahassito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc36' href='#sc36'>SC 36</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.468</a><a class='ref ms' id='ms20Ap1_7012' href='#ms20Ap1_7012'>Ms 20Ap1_7012</a><a class='ref msdiv' id='msdiv63' href='#msdiv63'>Msdiv 63</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc37' href='#sc37'>SC 37</a><a class='ref ms' id='ms20Ap1_7013' href='#ms20Ap1_7013'>Ms 20Ap1_7013</a><a class='ref msdiv' id='msdiv64' href='#msdiv64'>Msdiv 64</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc38' href='#sc38'>SC 38</a><a class='ref ms' id='ms20Ap1_7014' href='#ms20Ap1_7014'>Ms 20Ap1_7014</a><a class='ref msdiv' id='msdiv65' href='#msdiv65'>Msdiv 65</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc39' href='#sc39'>SC 39</a><a class='ref ms' id='ms20Ap1_7015' href='#ms20Ap1_7015'>Ms 20Ap1_7015</a>Itthaṃ sudaṃ āyasmā vakkalitthero imā gāthāyo abhāsitthāti.</p>
<p class='endsutta'><a class='ref sc' id='sc40' href='#sc40'>SC 40</a><a class='ref ms' id='ms20Ap1_7016' href='#ms20Ap1_7016'>Ms 20Ap1_7016</a>Vakkalittherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
