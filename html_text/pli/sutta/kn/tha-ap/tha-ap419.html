<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap419' lang='pli'>
<header>
<ul>
<li class='division'>Therāpadāna</li>
<li>Bhaddālivagga</li>
</ul>
<h1>7. Ucchaṅgapupphiyattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_5403'>Ms 20Ap1_5403</a><a class='ref msdiv' id='msdiv142' href='#sc1'>SC 1</a><a class='ref ms' id='ms20Ap1_5403'>Ms 20Ap1_5403</a><a class='ref msdiv' id='msdiv142'>Msdiv 142</a>“Nagare bandhumatiyā,<br>
ahosiṃ māliko tadā;<br>
Ucchaṅgaṃ pūrayitvāna,<br>
agamaṃ antarāpaṇaṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_5404'>Ms 20Ap1_5404</a><a class='ref msdiv' id='msdiv143' href='#sc2'>SC 2</a><a class='ref ms' id='ms20Ap1_5404'>Ms 20Ap1_5404</a><a class='ref msdiv' id='msdiv143'>Msdiv 143</a>Bhagavā tamhi samaye,<br>
bhikkhusaṃghapurakkhato;<br>
Mahatā ānubhāvena,<br>
niyyāti lokanāyako.</p>
<p><a class='ref sc' id='sc3'>SC 3</a><a class='pts' id='pts2.375'></a><a class='ref ms' id='ms20Ap1_5405'>Ms 20Ap1_5405</a><a class='ref msdiv' id='msdiv144' href='#sc3'>SC 3</a><a class='pts' id='pts2.375'></a><a class='ref ms' id='ms20Ap1_5405'>Ms 20Ap1_5405</a><a class='ref msdiv' id='msdiv144'>Msdiv 144</a>Disvāna lokapajjotaṃ,<br>
vipassiṃ lokatāraṇaṃ;<br>
Pupphaṃ paggayha ucchaṅgā,<br>
buddhaseṭṭhaṃ apūjayiṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_5406'>Ms 20Ap1_5406</a><a class='ref msdiv' id='msdiv145' href='#sc4'>SC 4</a><a class='ref ms' id='ms20Ap1_5406'>Ms 20Ap1_5406</a><a class='ref msdiv' id='msdiv145'>Msdiv 145</a>Ekanavutito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc5'>SC 5</a><a class='ref ms' id='ms20Ap1_5407'>Ms 20Ap1_5407</a><a class='ref msdiv' id='msdiv146' href='#sc5'>SC 5</a><a class='ref ms' id='ms20Ap1_5407'>Ms 20Ap1_5407</a><a class='ref msdiv' id='msdiv146'>Msdiv 146</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc6'>SC 6</a><a class='ref ms' id='ms20Ap1_5408'>Ms 20Ap1_5408</a><a class='ref msdiv' id='msdiv147' href='#sc6'>SC 6</a><a class='ref ms' id='ms20Ap1_5408'>Ms 20Ap1_5408</a><a class='ref msdiv' id='msdiv147'>Msdiv 147</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc7'>SC 7</a><a class='ref ms' id='ms20Ap1_5409'>Ms 20Ap1_5409</a><a class='ref msdiv' id='msdiv148' href='#sc7'>SC 7</a><a class='ref ms' id='ms20Ap1_5409'>Ms 20Ap1_5409</a><a class='ref msdiv' id='msdiv148'>Msdiv 148</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc8'>SC 8</a><a class='ref ms' id='ms20Ap1_5410' href='#sc8'>SC 8</a><a class='ref ms' id='ms20Ap1_5410'>Ms 20Ap1_5410</a>Itthaṃ sudaṃ āyasmā ucchaṅgapupphiyo thero imā gāthāyo abhāsitthāti.</p>
<p class='endsutta'><a class='ref sc' id='sc9'>SC 9</a><a class='ref ms' id='ms20Ap1_5411' href='#sc9'>SC 9</a><a class='ref ms' id='ms20Ap1_5411'>Ms 20Ap1_5411</a>Ucchaṅgapupphiyattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
