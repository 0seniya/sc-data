<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap217' lang='pli'>
<header>
<ul>
<li class='division'>Therāpadāna</li>
<li>Hatthivagga</li>
</ul>
<h1>5. Raṃsisaññakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_2850' href='#ms20Ap1_2850'>Ms 20Ap1_2850</a><a class='ref msdiv' id='msdiv21' href='#msdiv21'>Msdiv 21</a>“Udentaṃ sataraṃsiṃva,<br>
<span class='var' id='note724' title='sitaraṃsiṃ va (bj) | pītaraṃsīva (s2, s3) | vītaraṃsīva (pts1)'>pītaraṃsiṃva</span> bhāṇumaṃ;<br>
Byagghūsabhaṃva pavaraṃ,<br>
sujātaṃ pabbatantare.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2851' href='#ms20Ap1_2851'>Ms 20Ap1_2851</a><a class='ref msdiv' id='msdiv22' href='#msdiv22'>Msdiv 22</a>Buddhassa ānubhāvo so,<br>
jalate pabbatantare;<br>
<span class='var' id='note725' title='raṃsyā (?)'>Raṃse</span> cittaṃ pasādetvā,<br>
kappaṃ saggamhi modahaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2852' href='#ms20Ap1_2852'>Ms 20Ap1_2852</a><a class='ref msdiv' id='msdiv23' href='#msdiv23'>Msdiv 23</a>Avasesesu kappesu,<br>
kusalaṃ caritaṃ mayā;<br>
Tena cittappasādena,<br>
buddhānussatiyāpi ca.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2853' href='#ms20Ap1_2853'>Ms 20Ap1_2853</a><a class='ref msdiv' id='msdiv24' href='#msdiv24'>Msdiv 24</a>Tiṃsakappasahasseto,<br>
yaṃ saññamalabhiṃ tadā;<br>
Duggatiṃ nābhijānāmi,<br>
buddhasaññāyidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2854' href='#ms20Ap1_2854'>Ms 20Ap1_2854</a><a class='ref msdiv' id='msdiv25' href='#msdiv25'>Msdiv 25</a>Sattapaññāsakappamhi,<br>
eko āsiṃ janādhipo;<br>
Sujāto nāma nāmena,<br>
cakkavattī mahabbalo.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2855' href='#ms20Ap1_2855'>Ms 20Ap1_2855</a><a class='ref msdiv' id='msdiv26' href='#msdiv26'>Msdiv 26</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2856' href='#ms20Ap1_2856'>Ms 20Ap1_2856</a>Itthaṃ sudaṃ āyasmā raṃsisaññako thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_2857' href='#ms20Ap1_2857'>Ms 20Ap1_2857</a>Raṃsisaññakattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
