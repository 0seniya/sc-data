<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap80' lang='pli'>
<header>
<ul>
<li class='division'>Therāpadāna</li>
<li>Nāgasamālavagga</li>
</ul>
<h1>8. Pāṭalipupphiyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_1638' href='#ms20Ap1_1638'>Ms 20Ap1_1638</a><a class='ref msdiv' id='msdiv36' href='#msdiv36'>Msdiv 36</a>“Suvaṇṇavaṇṇaṃ sambuddhaṃ,<br>
Gacchantaṃ antarāpaṇe;<br>
Kañcanagghiyasaṅkāsaṃ,<br>
Bāttiṃsavaralakkhaṇaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1639' href='#ms20Ap1_1639'>Ms 20Ap1_1639</a><a class='ref msdiv' id='msdiv37' href='#msdiv37'>Msdiv 37</a>Seṭṭhiputto tadā āsiṃ,<br>
sukhumālo sukhedhito;<br>
Ucchaṅge pāṭalipupphaṃ,<br>
<span class='var' id='note446' title='katvā taṃ (bj, s2, s3, pts1)'>katvāna</span> abhisaṃhariṃ.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.123' href='#pts-vp-pli1.123'>PTS vp Pali 1.123</a><a class='ref ms' id='ms20Ap1_1640' href='#ms20Ap1_1640'>Ms 20Ap1_1640</a><a class='ref msdiv' id='msdiv38' href='#msdiv38'>Msdiv 38</a>Haṭṭho haṭṭhena cittena,<br>
pupphehi abhipūjayiṃ;<br>
Tissaṃ lokaviduṃ nāthaṃ,<br>
naradevaṃ namassahaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1641' href='#ms20Ap1_1641'>Ms 20Ap1_1641</a><a class='ref msdiv' id='msdiv39' href='#msdiv39'>Msdiv 39</a>Dvenavute ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
pupphapūjāyidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1642' href='#ms20Ap1_1642'>Ms 20Ap1_1642</a><a class='ref msdiv' id='msdiv40' href='#msdiv40'>Msdiv 40</a>Ito tesaṭṭhikappamhi,<br>
abhisammatanāmako;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1643' href='#ms20Ap1_1643'>Ms 20Ap1_1643</a><a class='ref msdiv' id='msdiv41' href='#msdiv41'>Msdiv 41</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1644' href='#ms20Ap1_1644'>Ms 20Ap1_1644</a>Itthaṃ sudaṃ āyasmā pāṭalipupphiyo thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_1645' href='#ms20Ap1_1645'>Ms 20Ap1_1645</a>Pāṭalipupphiyattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
