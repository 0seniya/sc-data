<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap52' lang='pli'>
<header>
<ul>
<li class='division'>Therāpadāna</li>
<li>Upālivagga</li>
</ul>
<h1>10. Cundattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_1352'>Ms 20Ap1_1352</a><a class='ref msdiv' id='msdiv125' href='#sc1'>SC 1</a><a class='ref ms' id='ms20Ap1_1352'>Ms 20Ap1_1352</a><a class='ref msdiv' id='msdiv125'>Msdiv 125</a>“Siddhatthassa bhagavato,<br>
lokajeṭṭhassa tādino;<br>
Agghiyaṃ kārayitvāna,<br>
jātipupphehi chādayiṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_1353'>Ms 20Ap1_1353</a><a class='ref msdiv' id='msdiv126' href='#sc2'>SC 2</a><a class='ref ms' id='ms20Ap1_1353'>Ms 20Ap1_1353</a><a class='ref msdiv' id='msdiv126'>Msdiv 126</a>Niṭṭhāpetvāna taṃ pupphaṃ,<br>
buddhassa upanāmayiṃ;<br>
Pupphāvasesaṃ paggayha,<br>
buddhassa abhiropayiṃ.</p>
<p><a class='ref sc' id='sc3'>SC 3</a><a class='pts' id='pts1.102'></a><a class='ref ms' id='ms20Ap1_1354'>Ms 20Ap1_1354</a><a class='ref msdiv' id='msdiv127' href='#sc3'>SC 3</a><a class='pts' id='pts1.102'></a><a class='ref ms' id='ms20Ap1_1354'>Ms 20Ap1_1354</a><a class='ref msdiv' id='msdiv127'>Msdiv 127</a>Kañcanagghiyasaṅkāsaṃ,<br>
buddhaṃ lokagganāyakaṃ;<br>
Pasannacitto sumano,<br>
pupphagghiyamupānayiṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_1355'>Ms 20Ap1_1355</a><a class='ref msdiv' id='msdiv128' href='#sc4'>SC 4</a><a class='ref ms' id='ms20Ap1_1355'>Ms 20Ap1_1355</a><a class='ref msdiv' id='msdiv128'>Msdiv 128</a>Vitiṇṇakaṅkho sambuddho,<br>
tiṇṇoghehi purakkhato;<br>
Bhikkhusaṃghe nisīditvā,<br>
imā gāthā abhāsatha.</p>
<p><a class='ref sc' id='sc5'>SC 5</a><a class='ref ms' id='ms20Ap1_1356'>Ms 20Ap1_1356</a><a class='ref msdiv' id='msdiv129' href='#sc5'>SC 5</a><a class='ref ms' id='ms20Ap1_1356'>Ms 20Ap1_1356</a><a class='ref msdiv' id='msdiv129'>Msdiv 129</a>‘Dibbagandhaṃ pavāyantaṃ,<br>
yo me pupphagghiyaṃ adā;<br>
Tamahaṃ kittayissāmi,<br>
suṇātha mama bhāsato.</p>
<p><a class='ref sc' id='sc6'>SC 6</a><a class='ref ms' id='ms20Ap1_1357'>Ms 20Ap1_1357</a><a class='ref msdiv' id='msdiv130' href='#sc6'>SC 6</a><a class='ref ms' id='ms20Ap1_1357'>Ms 20Ap1_1357</a><a class='ref msdiv' id='msdiv130'>Msdiv 130</a>Ito cuto ayaṃ poso,<br>
devasaṅghapurakkhato;<br>
Jātipupphehi parikiṇṇo,<br>
devalokaṃ gamissati.</p>
<p><a class='ref sc' id='sc7'>SC 7</a><a class='ref ms' id='ms20Ap1_1358'>Ms 20Ap1_1358</a><a class='ref msdiv' id='msdiv131' href='#sc7'>SC 7</a><a class='ref ms' id='ms20Ap1_1358'>Ms 20Ap1_1358</a><a class='ref msdiv' id='msdiv131'>Msdiv 131</a>Ubbiddhaṃ bhavanaṃ tassa,<br>
Sovaṇṇañca maṇīmayaṃ;<br>
Byamhaṃ pātubhavissati,<br>
Puññakammappabhāvitaṃ.</p>
<p><a class='ref sc' id='sc8'>SC 8</a><a class='ref ms' id='ms20Ap1_1359'>Ms 20Ap1_1359</a><a class='ref msdiv' id='msdiv132' href='#sc8'>SC 8</a><a class='ref ms' id='ms20Ap1_1359'>Ms 20Ap1_1359</a><a class='ref msdiv' id='msdiv132'>Msdiv 132</a>Catusattatikkhattuṃ so,<br>
devarajjaṃ karissati;<br>
Anubhossati sampattiṃ,<br>
accharāhi purakkhato.</p>
<p><a class='ref sc' id='sc9'>SC 9</a><a class='ref ms' id='ms20Ap1_1360'>Ms 20Ap1_1360</a><a class='ref msdiv' id='msdiv133' href='#sc9'>SC 9</a><a class='ref ms' id='ms20Ap1_1360'>Ms 20Ap1_1360</a><a class='ref msdiv' id='msdiv133'>Msdiv 133</a>Pathabyā rajjaṃ tisataṃ,<br>
vasudhaṃ āvasissati;<br>
Pañcasattatikkhattuñca,<br>
cakkavattī bhavissati.</p>
<p><a class='ref sc' id='sc10'>SC 10</a><a class='ref ms' id='ms20Ap1_1361'>Ms 20Ap1_1361</a><a class='ref msdiv' id='msdiv134' href='#sc10'>SC 10</a><a class='ref ms' id='ms20Ap1_1361'>Ms 20Ap1_1361</a><a class='ref msdiv' id='msdiv134'>Msdiv 134</a>Dujjayo nāma nāmena,<br>
hessati manujādhipo;<br>
Anubhotvāna taṃ puññaṃ,<br>
<span class='var' id='note370' title='sakakammūpasaṃhito (s2, s3)' href='#note370' title='sakakammūpasaṃhito (s2, s3)'>sakakammaṃ apassito</span>.</p>
<p><a class='ref sc' id='sc11'>SC 11</a><a class='ref ms' id='ms20Ap1_1362'>Ms 20Ap1_1362</a><a class='ref msdiv' id='msdiv135' href='#sc11'>SC 11</a><a class='ref ms' id='ms20Ap1_1362'>Ms 20Ap1_1362</a><a class='ref msdiv' id='msdiv135'>Msdiv 135</a>Vinipātaṃ agantvāna,<br>
manussattaṃ gamissati;<br>
<span class='var' id='note371' title='hiraññassa ca (bj, pts1, mr)' href='#note371' title='hiraññassa ca (bj, pts1, mr)'>Hiraññaṃ tassa</span> nicitaṃ,<br>
koṭisatamanappakaṃ.</p>
<p><a class='ref sc' id='sc12'>SC 12</a><a class='ref ms' id='ms20Ap1_1363'>Ms 20Ap1_1363</a><a class='ref msdiv' id='msdiv136' href='#sc12'>SC 12</a><a class='ref ms' id='ms20Ap1_1363'>Ms 20Ap1_1363</a><a class='ref msdiv' id='msdiv136'>Msdiv 136</a>Nibbattissati yonimhi,<br>
brāhmaṇe so bhavissati;<br>
Vaṅgantassa suto dhīmā,<br>
sāriyā oraso piyo.</p>
<p><a class='ref sc' id='sc13'>SC 13</a><a class='ref ms' id='ms20Ap1_1364'>Ms 20Ap1_1364</a><a class='ref msdiv' id='msdiv137' href='#sc13'>SC 13</a><a class='ref ms' id='ms20Ap1_1364'>Ms 20Ap1_1364</a><a class='ref msdiv' id='msdiv137'>Msdiv 137</a>So ca pacchā pabbajitvā,<br>
aṅgīrasassa sāsane;<br>
<span class='var' id='note372' title='cūlacundoti (bj, pts1)' href='#note372' title='cūlacundoti (bj, pts1)'>Cūḷacundoti</span> nāmena,<br>
hessati satthu sāvako.</p>
<p><a class='ref sc' id='sc14'>SC 14</a><a class='ref ms' id='ms20Ap1_1365'>Ms 20Ap1_1365</a><a class='ref msdiv' id='msdiv138' href='#sc14'>SC 14</a><a class='ref ms' id='ms20Ap1_1365'>Ms 20Ap1_1365</a><a class='ref msdiv' id='msdiv138'>Msdiv 138</a>Sāmaṇerova so santo,<br>
khīṇāsavo bhavissati;<br>
Sabbāsave pariññāya,<br>
nibbāyissatināsavo’.</p>
<p><a class='ref sc' id='sc15'>SC 15</a><a class='ref ms' id='ms20Ap1_1366'>Ms 20Ap1_1366</a><a class='ref msdiv' id='msdiv139' href='#sc15'>SC 15</a><a class='ref ms' id='ms20Ap1_1366'>Ms 20Ap1_1366</a><a class='ref msdiv' id='msdiv139'>Msdiv 139</a>Upaṭṭhahiṃ mahāvīraṃ,<br>
aññe ca pesale bahū;<br>
Bhātaraṃ me cupaṭṭhāsiṃ,<br>
uttamatthassa pattiyā.</p>
<p><a class='ref sc' id='sc16'>SC 16</a><a class='ref ms' id='ms20Ap1_1367'>Ms 20Ap1_1367</a><a class='ref msdiv' id='msdiv140' href='#sc16'>SC 16</a><a class='ref ms' id='ms20Ap1_1367'>Ms 20Ap1_1367</a><a class='ref msdiv' id='msdiv140'>Msdiv 140</a>Bhātaraṃ me upaṭṭhitvā,<br>
dhātuṃ pattamhi <span class='var' id='note373' title='opiya (bj, pts1) | ociya (s2, s3)' href='#note373' title='opiya (bj, pts1) | ociya (s2, s3)'>ohiya</span>;<br>
Sambuddhaṃ upanāmesiṃ,<br>
lokajeṭṭhaṃ narāsabhaṃ.</p>
<p><a class='ref sc' id='sc17'>SC 17</a><a class='pts' id='pts1.103'></a><a class='ref ms' id='ms20Ap1_1368'>Ms 20Ap1_1368</a><a class='ref msdiv' id='msdiv141' href='#sc17'>SC 17</a><a class='pts' id='pts1.103'></a><a class='ref ms' id='ms20Ap1_1368'>Ms 20Ap1_1368</a><a class='ref msdiv' id='msdiv141'>Msdiv 141</a>Ubho hatthehi paggayha,<br>
buddho loke sadevake;<br>
Sandassayanto taṃ dhātuṃ,<br>
kittayi aggasāvakaṃ.</p>
<p><a class='ref sc' id='sc18'>SC 18</a><a class='ref ms' id='ms20Ap1_1369'>Ms 20Ap1_1369</a><a class='ref msdiv' id='msdiv142' href='#sc18'>SC 18</a><a class='ref ms' id='ms20Ap1_1369'>Ms 20Ap1_1369</a><a class='ref msdiv' id='msdiv142'>Msdiv 142</a>Cittañca suvimuttaṃ me,<br>
saddhā mayhaṃ patiṭṭhitā;<br>
Sabbāsave pariññāya,<br>
viharāmi anāsavo.</p>
<p><a class='ref sc' id='sc19'>SC 19</a><a class='ref ms' id='ms20Ap1_1370'>Ms 20Ap1_1370</a><a class='ref msdiv' id='msdiv143' href='#sc19'>SC 19</a><a class='ref ms' id='ms20Ap1_1370'>Ms 20Ap1_1370</a><a class='ref msdiv' id='msdiv143'>Msdiv 143</a>Paṭisambhidānuppattā,<br>
<span class='var' id='note374' title='vimokkhāpica aṭṭhime (s2, s3, pts1)' href='#note374' title='vimokkhāpica aṭṭhime (s2, s3, pts1)'>Vimokkhāpi ca phassitā</span>;<br>
Chaḷabhiññā sacchikatā,<br>
Kataṃ buddhassa sāsanaṃ”. (1246)</p>
</blockquote>
<p><a class='ref sc' id='sc20'>SC 20</a><a class='ref ms' id='ms20Ap1_1371' href='#sc20'>SC 20</a><a class='ref ms' id='ms20Ap1_1371'>Ms 20Ap1_1371</a>Itthaṃ sudaṃ āyasmā cundo thero imā gāthāyo abhāsitthāti.</p>
<p class='endsutta'><a class='ref sc' id='sc21'>SC 21</a><a class='ref ms' id='ms20Ap1_1372' href='#sc21'>SC 21</a><a class='ref ms' id='ms20Ap1_1372'>Ms 20Ap1_1372</a>Cundattherassāpadānaṃ dasamaṃ.</p>
<p class='endsection'><a class='ref sc' id='sc22'>SC 22</a><a class='ref ms' id='ms20Ap1_1373' href='#sc22'>SC 22</a><a class='ref ms' id='ms20Ap1_1373'>Ms 20Ap1_1373</a>Upālivaggo pañcamo.</p>
<p class='uddana-intro'><a class='ref sc' id='sc23'>SC 23</a><a class='ref ms' id='ms20Ap1_1374' href='#sc23'>SC 23</a><a class='ref ms' id='ms20Ap1_1374'>Ms 20Ap1_1374</a>Tassuddānaṃ</p>
<blockquote class='uddanagatha'>
<p><a class='ref sc' id='sc24'>SC 24</a><a class='ref ms' id='ms20Ap1_1375' href='#sc24'>SC 24</a><a class='ref ms' id='ms20Ap1_1375'>Ms 20Ap1_1375</a>Upāli soṇo bhaddiyo,<br>
sanniṭṭhāpakahatthiyo;<br>
Chadanaṃ seyyacaṅkamaṃ,<br>
subhaddo cundasavhayo;<br>
Gāthāsataṃ <span class='var' id='note375' title='ca tāḷīsaṃ (bj, s2, s3) | ca tālīsaṃ (pts1)' href='#note375' title='ca tāḷīsaṃ (bj, s2, s3) | ca tālīsaṃ (pts1)'>satālīsaṃ</span>,<br>
catasso ca taduttari.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
