<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap542' lang='pli'>
<header>
<ul>
<li class='division'>Therāpadāna</li>
<li>Kaccāyanavagga</li>
</ul>
<h1>10. Mogharājattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_7292' href='#ms20Ap1_7292'>Ms 20Ap1_7292</a><a class='ref msdiv' id='msdiv327' href='#msdiv327'>Msdiv 327</a>“Padumuttaro nāma jino,<br>
sabbalokavidū muni;<br>
Ito satasahassamhi,<br>
kappe uppajji cakkhumā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_7293' href='#ms20Ap1_7293'>Ms 20Ap1_7293</a><a class='ref msdiv' id='msdiv328' href='#msdiv328'>Msdiv 328</a>Ovādako viññāpako,<br>
tārako sabbapāṇinaṃ;<br>
Desanākusalo buddho,<br>
tāresi janataṃ bahuṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_7294' href='#ms20Ap1_7294'>Ms 20Ap1_7294</a><a class='ref msdiv' id='msdiv329' href='#msdiv329'>Msdiv 329</a>Anukampako kāruṇiko,<br>
hitesī sabbapāṇinaṃ;<br>
Sampatte titthiye sabbe,<br>
pañcasīle patiṭṭhapi.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_7295' href='#ms20Ap1_7295'>Ms 20Ap1_7295</a><a class='ref msdiv' id='msdiv330' href='#msdiv330'>Msdiv 330</a>Evaṃ nirākulaṃ āsi,<br>
suññataṃ titthiyehi ca;<br>
Vicittaṃ arahantehi,<br>
vasībhūtehi tādibhi.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_7296' href='#ms20Ap1_7296'>Ms 20Ap1_7296</a><a class='ref msdiv' id='msdiv331' href='#msdiv331'>Msdiv 331</a>Ratanānaṭṭhapaññāsaṃ,<br>
uggato so mahāmuni;<br>
Kañcanagghiyasaṅkāso,<br>
bāttiṃsavaralakkhaṇo.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_7297' href='#ms20Ap1_7297'>Ms 20Ap1_7297</a><a class='ref msdiv' id='msdiv332' href='#msdiv332'>Msdiv 332</a>Vassasatasahassāni,<br>
āyu vijjati tāvade;<br>
Tāvatā tiṭṭhamāno so,<br>
tāresi janataṃ bahuṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_7298' href='#ms20Ap1_7298'>Ms 20Ap1_7298</a><a class='ref msdiv' id='msdiv333' href='#msdiv333'>Msdiv 333</a>Tadāhaṃ haṃsavatiyaṃ,<br>
kule aññatare ahuṃ;<br>
Parakammāyane yutto,<br>
natthi me kiñci sandhanaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_7299' href='#ms20Ap1_7299'>Ms 20Ap1_7299</a><a class='ref msdiv' id='msdiv334' href='#msdiv334'>Msdiv 334</a>Paṭikkamanasālāyaṃ,<br>
vasanto katabhūmiyaṃ;<br>
Aggiṃ ujjālayiṃ tattha,<br>
<span class='var' id='note1742' title='daḷhaṃ kaṇhā siyā (si) | ḍayhakaṇhā silā (s2, s3) | daḷhakaṇhā siyā (pts1)' href='#note1742' title='daḷhaṃ kaṇhā siyā (si) | ḍayhakaṇhā silā (s2, s3) | daḷhakaṇhā siyā (pts1)'>daḷhaṃ kaṇhāsi sā</span> mahī.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_7300' href='#ms20Ap1_7300'>Ms 20Ap1_7300</a><a class='ref msdiv' id='msdiv335' href='#msdiv335'>Msdiv 335</a>Tadā parisatiṃ nātho,<br>
catusaccapakāsako;<br>
Sāvakaṃ sampakittesi,<br>
lūkhacīvaradhārakaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_7301' href='#ms20Ap1_7301'>Ms 20Ap1_7301</a><a class='ref msdiv' id='msdiv336' href='#msdiv336'>Msdiv 336</a>Tassa tamhi guṇe tuṭṭho,<br>
<span class='var' id='note1743' title='paṭipajja (s2, s3)' href='#note1743' title='paṭipajja (s2, s3)'>paṇipacca</span> tathāgataṃ;<br>
Lūkhacīvaradhāraggaṃ,<br>
patthayiṃ ṭhānamuttamaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_7302' href='#ms20Ap1_7302'>Ms 20Ap1_7302</a><a class='ref msdiv' id='msdiv337' href='#msdiv337'>Msdiv 337</a>Tadā avoca bhagavā,<br>
sāvake padumuttaro;<br>
‘Passathetaṃ purisakaṃ,<br>
kucelaṃ tanudehakaṃ.</p>
<p><a class='ref sc' id='sc12' href='#sc12'>SC 12</a><a class='ref pts-vp-pli' id='pts-vp-pli2.487' href='#pts-vp-pli2.487'>PTS vp Pali 2.487</a><a class='ref ms' id='ms20Ap1_7303' href='#ms20Ap1_7303'>Ms 20Ap1_7303</a><a class='ref msdiv' id='msdiv338' href='#msdiv338'>Msdiv 338</a>Pītippasannavadanaṃ,<br>
<span class='var' id='note1744' title='saddhāsnehasamanvataṃ (mr)' href='#note1744' title='saddhāsnehasamanvataṃ (mr)'>saddhādhanasamanvitaṃ</span>;<br>
Udaggatanujaṃ haṭṭhaṃ,<br>
acalaṃ sālapiṇḍitaṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_7304' href='#ms20Ap1_7304'>Ms 20Ap1_7304</a><a class='ref msdiv' id='msdiv339' href='#msdiv339'>Msdiv 339</a>Eso pattheti taṃ ṭhānaṃ,<br>
saccasenassa bhikkhuno;<br>
Lūkhacīvaradhārissa,<br>
tassa <span class='var' id='note1745' title='vaṇṇagatāsayo (bj, s2, s3, pts1)' href='#note1745' title='vaṇṇagatāsayo (bj, s2, s3, pts1)'>vaṇṇasitāsayo</span>’.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_7305' href='#ms20Ap1_7305'>Ms 20Ap1_7305</a><a class='ref msdiv' id='msdiv340' href='#msdiv340'>Msdiv 340</a>Taṃ sutvā mudito hutvā,<br>
nipacca sirasā jinaṃ;<br>
Yāvajīvaṃ subhaṃ kammaṃ,<br>
karitvā jinasāsane.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_7306' href='#ms20Ap1_7306'>Ms 20Ap1_7306</a><a class='ref msdiv' id='msdiv341' href='#msdiv341'>Msdiv 341</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsūpago ahaṃ.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_7307' href='#ms20Ap1_7307'>Ms 20Ap1_7307</a><a class='ref msdiv' id='msdiv342' href='#msdiv342'>Msdiv 342</a>Paṭikkamanasālāyaṃ,<br>
bhūmidāhakakammunā;<br>
Samasahassaṃ niraye,<br>
adayhiṃ vedanāṭṭito.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_7308' href='#ms20Ap1_7308'>Ms 20Ap1_7308</a><a class='ref msdiv' id='msdiv343' href='#msdiv343'>Msdiv 343</a>Tena kammāvasesena,<br>
pañca jātisatānihaṃ;<br>
Manusso kulajo hutvā,<br>
jātiyā lakkhaṇaṅkito.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_7309' href='#ms20Ap1_7309'>Ms 20Ap1_7309</a><a class='ref msdiv' id='msdiv344' href='#msdiv344'>Msdiv 344</a>Pañca jātisatāneva,<br>
kuṭṭharogasamappito;<br>
Mahādukkhaṃ anubhaviṃ,<br>
tassa kammassa vāhasā.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_7310' href='#ms20Ap1_7310'>Ms 20Ap1_7310</a><a class='ref msdiv' id='msdiv345' href='#msdiv345'>Msdiv 345</a>Imasmiṃ bhaddake kappe,<br>
upariṭṭhaṃ yasassinaṃ;<br>
Piṇḍapātena tappesiṃ,<br>
pasannamānaso ahaṃ.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_7311' href='#ms20Ap1_7311'>Ms 20Ap1_7311</a><a class='ref msdiv' id='msdiv346' href='#msdiv346'>Msdiv 346</a>Tena kammavisesena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_7312' href='#ms20Ap1_7312'>Ms 20Ap1_7312</a><a class='ref msdiv' id='msdiv347' href='#msdiv347'>Msdiv 347</a>Pacchime bhave sampatte,<br>
ajāyiṃ khattiye kule;<br>
Pituno accayenāhaṃ,<br>
mahārajjasamappito.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_7313' href='#ms20Ap1_7313'>Ms 20Ap1_7313</a><a class='ref msdiv' id='msdiv348' href='#msdiv348'>Msdiv 348</a>Kuṭṭharogādhibhūtohaṃ,<br>
na ratiṃ na sukhaṃ labhe;<br>
Moghaṃ rajjaṃ sukhaṃ yasmā,<br>
mogharājā tato ahaṃ.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_7314' href='#ms20Ap1_7314'>Ms 20Ap1_7314</a><a class='ref msdiv' id='msdiv349' href='#msdiv349'>Msdiv 349</a>Kāyassa dosaṃ disvāna,<br>
pabbajiṃ anagāriyaṃ;<br>
Bāvarissa dijaggassa,<br>
sissattaṃ ajjhupāgamiṃ.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap1_7315' href='#ms20Ap1_7315'>Ms 20Ap1_7315</a><a class='ref msdiv' id='msdiv350' href='#msdiv350'>Msdiv 350</a>Mahatā parivārena,<br>
upecca naranāyakaṃ;<br>
Apucchiṃ nipuṇaṃ pañhaṃ,<br>
taṃ vīraṃ vādisūdanaṃ.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_7316' href='#ms20Ap1_7316'>Ms 20Ap1_7316</a><a class='ref msdiv' id='msdiv351' href='#msdiv351'>Msdiv 351</a>‘Ayaṃ loko paro loko,<br>
brahmaloko sadevako;<br>
<span class='var' id='note1747' title='diṭṭhiṃ ne (bj) | diṭṭhaṃ no (si) | diṭṭhinte (s2, s3) | diṭṭhi no (pts1)' href='#note1747' title='diṭṭhiṃ ne (bj) | diṭṭhaṃ no (si) | diṭṭhinte (s2, s3) | diṭṭhi no (pts1)'>Diṭṭhiṃ no</span> nābhijānāmi,<br>
gotamassa yasassino.</p>
<p><a class='ref sc' id='sc26' href='#sc26'>SC 26</a><a class='ref pts-vp-pli' id='pts-vp-pli2.488' href='#pts-vp-pli2.488'>PTS vp Pali 2.488</a><a class='ref ms' id='ms20Ap1_7317' href='#ms20Ap1_7317'>Ms 20Ap1_7317</a><a class='ref msdiv' id='msdiv352' href='#msdiv352'>Msdiv 352</a>Evābhikkantadassāviṃ,<br>
atthi pañhena āgamaṃ;<br>
Kathaṃ lokaṃ avekkhantaṃ,<br>
maccurājā na passati’.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap1_7318' href='#ms20Ap1_7318'>Ms 20Ap1_7318</a><a class='ref msdiv' id='msdiv353' href='#msdiv353'>Msdiv 353</a>‘Suññato lokaṃ avekkhassu,<br>
mogharāja sadā sato;<br>
Attānudiṭṭhiṃ uhacca,<br>
evaṃ maccutaro siyā.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap1_7319' href='#ms20Ap1_7319'>Ms 20Ap1_7319</a><a class='ref msdiv' id='msdiv354' href='#msdiv354'>Msdiv 354</a>Evaṃ lokaṃ avekkhantaṃ,<br>
maccurājā na passati’;<br>
Iti maṃ abhaṇi buddho,<br>
sabbarogatikicchako.</p>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap1_7320' href='#ms20Ap1_7320'>Ms 20Ap1_7320</a><a class='ref msdiv' id='msdiv355' href='#msdiv355'>Msdiv 355</a>Saha gāthāvasānena,<br>
kesamassuvivajjito;<br>
Kāsāvavatthavasano,<br>
āsiṃ bhikkhu tathārahā.</p>
<p><a class='ref sc' id='sc30' href='#sc30'>SC 30</a><a class='ref ms' id='ms20Ap1_7321' href='#ms20Ap1_7321'>Ms 20Ap1_7321</a><a class='ref msdiv' id='msdiv356' href='#msdiv356'>Msdiv 356</a>Saṃghikesu vihāresu,<br>
na vasiṃ rogapīḷito;<br>
Mā vihāro padussīti,<br>
<span class='var' id='note1749' title='vācāyābhisupīḷito (s2, s3, pts1) | vātarogī supīḷito (mr)' href='#note1749' title='vācāyābhisupīḷito (s2, s3, pts1) | vātarogī supīḷito (mr)'>vātarogehi pīḷito</span>.</p>
<p><a class='ref sc' id='sc31' href='#sc31'>SC 31</a><a class='ref ms' id='ms20Ap1_7322' href='#ms20Ap1_7322'>Ms 20Ap1_7322</a><a class='ref msdiv' id='msdiv357' href='#msdiv357'>Msdiv 357</a>Saṅkārakūṭā āhitvā,<br>
susānā rathikāhi ca;<br>
Tato saṅghāṭiṃ karitvā,<br>
dhārayiṃ lūkhacīvaraṃ.</p>
<p><a class='ref sc' id='sc32' href='#sc32'>SC 32</a><a class='ref ms' id='ms20Ap1_7323' href='#ms20Ap1_7323'>Ms 20Ap1_7323</a><a class='ref msdiv' id='msdiv358' href='#msdiv358'>Msdiv 358</a>Mahābhisakko tasmiṃ me,<br>
guṇe tuṭṭho vināyako;<br>
Lūkhacīvaradhārīnaṃ,<br>
etadagge ṭhapesi maṃ.</p>
<p><a class='ref sc' id='sc33' href='#sc33'>SC 33</a><a class='ref ms' id='ms20Ap1_7324' href='#ms20Ap1_7324'>Ms 20Ap1_7324</a><a class='ref msdiv' id='msdiv359' href='#msdiv359'>Msdiv 359</a>Puññapāpaparikkhīṇo,<br>
sabbarogavivajjito;<br>
Sikhīva anupādāno,<br>
nibbāyissamanāsavo.</p>
<p><a class='ref sc' id='sc34' href='#sc34'>SC 34</a><a class='ref ms' id='ms20Ap1_7325' href='#ms20Ap1_7325'>Ms 20Ap1_7325</a><a class='ref msdiv' id='msdiv360' href='#msdiv360'>Msdiv 360</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc35' href='#sc35'>SC 35</a><a class='ref ms' id='ms20Ap1_7326' href='#ms20Ap1_7326'>Ms 20Ap1_7326</a><a class='ref msdiv' id='msdiv361' href='#msdiv361'>Msdiv 361</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc36' href='#sc36'>SC 36</a><a class='ref ms' id='ms20Ap1_7327' href='#ms20Ap1_7327'>Ms 20Ap1_7327</a><a class='ref msdiv' id='msdiv362' href='#msdiv362'>Msdiv 362</a>Paṭisambhidā catasso,<br>
… pe …<br>
kataṃ buddhassa sāsanaṃ”. (5937)</p>
</blockquote>
<p><a class='ref sc' id='sc37' href='#sc37'>SC 37</a><a class='ref ms' id='ms20Ap1_7328' href='#ms20Ap1_7328'>Ms 20Ap1_7328</a>Itthaṃ sudaṃ āyasmā mogharājā thero imā gāthāyo abhāsitthāti.</p>
<p class='endsutta'><a class='ref sc' id='sc38' href='#sc38'>SC 38</a><a class='ref ms' id='ms20Ap1_7329' href='#ms20Ap1_7329'>Ms 20Ap1_7329</a>Mogharājattherassāpadānaṃ dasamaṃ.</p>
<p class='endsection'><a class='ref sc' id='sc39' href='#sc39'>SC 39</a><a class='ref ms' id='ms20Ap1_7330' href='#ms20Ap1_7330'>Ms 20Ap1_7330</a><span class='var' id='note1750' title='kaccānavaggo (bj, pts1)' href='#note1750' title='kaccānavaggo (bj, pts1)'>Kaccāyanavaggo</span> catupaññāsamo.</p>
<p class='uddana-intro'><a class='ref sc' id='sc40' href='#sc40'>SC 40</a><a class='ref ms' id='ms20Ap1_7331' href='#ms20Ap1_7331'>Ms 20Ap1_7331</a>Tassuddānaṃ</p>
<blockquote class='uddanagatha'>
<p><a class='ref sc' id='sc41' href='#sc41'>SC 41</a><a class='ref ms' id='ms20Ap1_7332' href='#ms20Ap1_7332'>Ms 20Ap1_7332</a>Kaccāno vakkalī thero,<br>
mahākappinasavhayo;<br>
Dabbo kumāranāmo ca,<br>
bāhiyo koṭṭhiko vasī.</p>
<p><a class='ref sc' id='sc42' href='#sc42'>SC 42</a><a class='ref ms' id='ms20Ap1_7333' href='#ms20Ap1_7333'>Ms 20Ap1_7333</a>Uruveḷakassapo rādho,<br>
mogharājā ca paṇḍito;<br>
Tīṇi gāthāsatānettha,<br>
bāsaṭṭhi ceva piṇḍitā.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
