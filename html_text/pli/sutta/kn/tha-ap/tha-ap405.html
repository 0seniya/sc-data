<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap405' lang='pli'>
<header>
<ul>
<li class='division'>Therāpadāna</li>
<li>Metteyyavagga</li>
</ul>
<h1>3. Mettaguttheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts2.342'></a><a class='ref ms' id='ms20Ap1_4895'>Ms 20Ap1_4895</a><a class='ref msdiv' id='msdiv45'>Msdiv 45</a>“Himavantassāvidūre,<br>
asoko nāma pabbato;<br>
Tatthāsi assamo mayhaṃ,<br>
<span class='var' id='note1206' title='visukammena (si, s2, s3, mr)'>vissakammena</span> māpito.</p>
<p><a class='ref sc' id='sc2'>SC 2</a><a class='ref ms' id='ms20Ap1_4896'>Ms 20Ap1_4896</a><a class='ref msdiv' id='msdiv46'>Msdiv 46</a>Sumedho nāma sambuddho,<br>
aggo kāruṇiko muni;<br>
Nivāsayitvā pubbaṇhe,<br>
piṇḍāya <span class='var' id='note1207' title='maṃ (bj)'>me</span> upāgami.</p>
<p><a class='ref sc' id='sc3'>SC 3</a><a class='ref ms' id='ms20Ap1_4897'>Ms 20Ap1_4897</a><a class='ref msdiv' id='msdiv47'>Msdiv 47</a>Upāgataṃ mahāvīraṃ,<br>
sumedhaṃ lokanāyakaṃ;<br>
Paggayha <span class='var' id='note1208' title='sugatappattaṃ (bj) | sugataṃ pattaṃ (si) | subhakaṃ pattaṃ (pts1)'>sugatapattaṃ</span>,<br>
<span class='var' id='note1209' title='sappitelena pūrayiṃ (bj) | sappitelamapūrayiṃ (pts1) | sappitelassa’pūrayiṃ (?)'>sappitelaṃ apūrayiṃ</span>.</p>
<p><a class='ref sc' id='sc4'>SC 4</a><a class='ref ms' id='ms20Ap1_4898'>Ms 20Ap1_4898</a><a class='ref msdiv' id='msdiv48'>Msdiv 48</a>Datvānahaṃ buddhaseṭṭhe,<br>
sumedhe lokanāyake;<br>
Añjaliṃ paggahetvāna,<br>
<span class='var' id='note1210' title='bhīyo (bj) | bhīyyo (pts1)'>bhiyyo</span> hāsaṃ janesahaṃ.</p>
<p><a class='ref sc' id='sc5'>SC 5</a><a class='ref ms' id='ms20Ap1_4899'>Ms 20Ap1_4899</a><a class='ref msdiv' id='msdiv49'>Msdiv 49</a>Iminā sappidānena,<br>
cetanāpaṇidhīhi ca;<br>
Devabhūto manusso vā,<br>
labhāmi vipulaṃ sukhaṃ.</p>
<p><a class='ref sc' id='sc6'>SC 6</a><a class='ref ms' id='ms20Ap1_4900'>Ms 20Ap1_4900</a><a class='ref msdiv' id='msdiv50'>Msdiv 50</a>Vinipātaṃ vivajjetvā,<br>
saṃsarāmi bhavābhave;<br>
Tattha cittaṃ paṇidhitvā,<br>
labhāmi acalaṃ padaṃ.</p>
<p><a class='ref sc' id='sc7'>SC 7</a><a class='ref ms' id='ms20Ap1_4901'>Ms 20Ap1_4901</a><a class='ref msdiv' id='msdiv51'>Msdiv 51</a>‘Lābhā tuyhaṃ suladdhaṃ te,<br>
yaṃ maṃ addakkhi brāhmaṇa;<br>
Mama dassanamāgamma,<br>
<span class='var' id='note1211' title='arahā tvaṃ bhavissasi (bj, pts1) | arahattaṃ gamissati (s2, s3)'>arahattaṃ bhavissati</span>.</p>
<p><a class='ref sc' id='sc8'>SC 8</a><a class='ref ms' id='ms20Ap1_4902'>Ms 20Ap1_4902</a><a class='ref msdiv' id='msdiv52'>Msdiv 52</a><span class='var' id='note1212' title='vissaṭṭho (s2, s3, pts1) | visaṭṭho (mr)'>Vissattho</span> hohi mā bhāyi,<br>
adhigantvā mahāyasaṃ;<br>
Mamañhi sappiṃ datvāna,<br>
parimokkhasi jātiyā’.</p>
<p><a class='ref sc' id='sc9'>SC 9</a><a class='ref ms' id='ms20Ap1_4903'>Ms 20Ap1_4903</a><a class='ref msdiv' id='msdiv53'>Msdiv 53</a>Iminā sappidānena,<br>
cetanāpaṇidhīhi ca;<br>
Devabhūto manusso vā,<br>
labhase vipulaṃ sukhaṃ.</p>
<p><a class='ref sc' id='sc10'>SC 10</a><a class='ref ms' id='ms20Ap1_4904'>Ms 20Ap1_4904</a><a class='ref msdiv' id='msdiv54'>Msdiv 54</a>Iminā sappidānena,<br>
mettacittavatāya ca;<br>
Aṭṭhārase kappasate,<br>
devaloke ramissasi.</p>
<p><a class='ref sc' id='sc11'>SC 11</a><a class='ref ms' id='ms20Ap1_4905'>Ms 20Ap1_4905</a><a class='ref msdiv' id='msdiv55'>Msdiv 55</a>Aṭṭhatiṃsatikkhattuñca,<br>
devarājā bhavissasi;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class='ref sc' id='sc12'>SC 12</a><a class='ref ms' id='ms20Ap1_4906'>Ms 20Ap1_4906</a><a class='ref msdiv' id='msdiv56'>Msdiv 56</a>Ekapaññāsakkhattuñca,<br>
cakkavattī bhavissasi;<br>
Cāturanto vijitāvī,<br>
<span class='var' id='note1213' title='jambusaṇḍassa (bj, pts1) | jambūmaṇḍassa (s2, s3)'>jambumaṇḍassa</span> issaro.</p>
<p><a class='ref sc' id='sc13'>SC 13</a><a class='ref ms' id='ms20Ap1_4907'>Ms 20Ap1_4907</a><a class='ref msdiv' id='msdiv57'>Msdiv 57</a>Mahāsamuddovakkhobho,<br>
duddharo pathavī yathā;<br>
Evamevaṃ ca te bhogā,<br>
appameyyā bhavissare.</p>
<p><a class='ref sc' id='sc14'>SC 14</a><a class='ref ms' id='ms20Ap1_4908'>Ms 20Ap1_4908</a><a class='ref msdiv' id='msdiv58'>Msdiv 58</a>Saṭṭhikoṭī hiraññassa,<br>
<span class='var' id='note1214' title='catvāna (si, mr) | datvāna (s2, s3, pts1)'>cajitvā</span> pabbajiṃ ahaṃ;<br>
Kiṃ kusalaṃ gavesanto,<br>
bāvariṃ upasaṅkamiṃ.</p>
<p><a class='ref sc' id='sc15'>SC 15</a><a class='pts' id='pts2.343'></a><a class='ref ms' id='ms20Ap1_4909'>Ms 20Ap1_4909</a><a class='ref msdiv' id='msdiv59'>Msdiv 59</a>Tattha mante adhīyāmi,<br>
chaḷaṅgaṃ nāma lakkhaṇaṃ;<br>
Tamandhakāraṃ vidhamaṃ,<br>
uppajji tvaṃ mahāmuni.</p>
<p><a class='ref sc' id='sc16'>SC 16</a><a class='ref ms' id='ms20Ap1_4910'>Ms 20Ap1_4910</a><a class='ref msdiv' id='msdiv60'>Msdiv 60</a>Tava dassanakāmohaṃ,<br>
āgatomhi mahāmuni;<br>
Tava dhammaṃ suṇitvāna,<br>
pattomhi acalaṃ padaṃ.</p>
<p><a class='ref sc' id='sc17'>SC 17</a><a class='ref ms' id='ms20Ap1_4911'>Ms 20Ap1_4911</a><a class='ref msdiv' id='msdiv61'>Msdiv 61</a>Tiṃsakappasahassamhi,<br>
sappiṃ buddhassadāsahaṃ;<br>
Etthantare nābhijāne,<br>
sappiṃ <span class='var' id='note1215' title='viññāpitā (?)'>viññāpitaṃ</span> mayā.</p>
<p><a class='ref sc' id='sc18'>SC 18</a><a class='ref ms' id='ms20Ap1_4912'>Ms 20Ap1_4912</a><a class='ref msdiv' id='msdiv62'>Msdiv 62</a>Mama saṅkappamaññāya,<br>
uppajjati yadicchakaṃ;<br>
Cittamaññāya nibbattaṃ,<br>
sabbe santappayāmahaṃ.</p>
<p><a class='ref sc' id='sc19'>SC 19</a><a class='ref ms' id='ms20Ap1_4913'>Ms 20Ap1_4913</a><a class='ref msdiv' id='msdiv63'>Msdiv 63</a><span class='var' id='note1216' title='aho buddho aho dhammo (bj)'>Aho buddhā aho dhammā</span>,<br>
aho no satthu sampadā;<br>
Thokañhi sappiṃ datvāna,<br>
appameyyaṃ labhāmahaṃ.</p>
<p><a class='ref sc' id='sc20'>SC 20</a><a class='ref ms' id='ms20Ap1_4914'>Ms 20Ap1_4914</a><a class='ref msdiv' id='msdiv64'>Msdiv 64</a>Mahāsamudde udakaṃ,<br>
yāvatā nerupassato;<br>
Mama sappiṃ upādāya,<br>
kalabhāgaṃ na <span class='var' id='note1217' title='essati (bj) | hissati (s2, s3, mr)'>hessati</span>.</p>
<p><a class='ref sc' id='sc21'>SC 21</a><a class='ref ms' id='ms20Ap1_4915'>Ms 20Ap1_4915</a><a class='ref msdiv' id='msdiv65'>Msdiv 65</a>Yāvatā cakkavāḷassa,<br>
<span class='var' id='note1218' title='kārayantassa (s2, s3) | kayiraṃtassa (pts1) | āharantassa (mr)'>kariyantassa</span> rāsito;<br>
<span class='var' id='note1219' title='mayā nivatthavatthānam (pts1)'>Mama nibbattavatthānaṃ</span>,<br>
okāso so na sammati.</p>
<p><a class='ref sc' id='sc22'>SC 22</a><a class='ref ms' id='ms20Ap1_4916'>Ms 20Ap1_4916</a><a class='ref msdiv' id='msdiv66'>Msdiv 66</a>Pabbatarājā himavā,<br>
pavaropi siluccayo;<br>
Mamānulittagandhassa,<br>
<span class='var' id='note1220' title='upanidhaṃ (si, s2, s3, mr) | upanīyaṃ (pts1)'>upanidhiṃ</span> na hessati.</p>
<p><a class='ref sc' id='sc23'>SC 23</a><a class='ref ms' id='ms20Ap1_4917'>Ms 20Ap1_4917</a><a class='ref msdiv' id='msdiv67'>Msdiv 67</a>Vatthaṃ gandhañca sappiñca,<br>
aññañca diṭṭhadhammikaṃ;<br>
Asaṅkhatañca nibbānaṃ,<br>
sappidānassidaṃ phalaṃ.</p>
<p><a class='ref sc' id='sc24'>SC 24</a><a class='ref ms' id='ms20Ap1_4918'>Ms 20Ap1_4918</a><a class='ref msdiv' id='msdiv68'>Msdiv 68</a>Satipaṭṭhānasayano,<br>
samādhijhānagocaro;<br>
<span class='var' id='note1221' title='... janano (s2, s3, mr)'>Bojjhaṅgabhojano</span> ajja,<br>
sappidānassidaṃ phalaṃ.</p>
<p><a class='ref sc' id='sc25'>SC 25</a><a class='ref ms' id='ms20Ap1_4919'>Ms 20Ap1_4919</a><a class='ref msdiv' id='msdiv69'>Msdiv 69</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc26'>SC 26</a><a class='ref ms' id='ms20Ap1_4920'>Ms 20Ap1_4920</a><a class='ref msdiv' id='msdiv70'>Msdiv 70</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc27'>SC 27</a><a class='ref ms' id='ms20Ap1_4921'>Ms 20Ap1_4921</a><a class='ref msdiv' id='msdiv71'>Msdiv 71</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc28'>SC 28</a><a class='ref ms' id='ms20Ap1_4922'>Ms 20Ap1_4922</a>Itthaṃ sudaṃ āyasmā mettagū thero imā gāthāyo abhāsitthāti.</p>
<p class='endsutta'><a class='ref sc' id='sc29'>SC 29</a><a class='ref ms' id='ms20Ap1_4923'>Ms 20Ap1_4923</a>Mettaguttherassāpadānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
