<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap109' lang='pli'>
<header>
<ul>
<li class='division'>Therāpadāna</li>
<li>Bhikkhadāyivagga</li>
</ul>
<h1>7. Naḷamāliyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_1899' href='#ms20Ap1_1899'>Ms 20Ap1_1899</a><a class='ref msdiv' id='msdiv36' href='#msdiv36'>Msdiv 36</a>“Padumuttarabuddhassa,<br>
lokajeṭṭhassa tādino;<br>
Tiṇatthare nisinnassa,<br>
upasantassa tādino.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1900' href='#ms20Ap1_1900'>Ms 20Ap1_1900</a><a class='ref msdiv' id='msdiv37' href='#msdiv37'>Msdiv 37</a>Naḷamālaṃ gahetvāna,<br>
<span class='var' id='note513' title='bījitvā (mr)'>bandhitvā</span> bījaniṃ ahaṃ;<br>
Buddhassa upanāmesiṃ,<br>
dvipadindassa tādino.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1901' href='#ms20Ap1_1901'>Ms 20Ap1_1901</a><a class='ref msdiv' id='msdiv38' href='#msdiv38'>Msdiv 38</a>Paṭiggahetvā sabbaññū,<br>
bījaniṃ lokanāyako;<br>
Mama saṅkappamaññāya,<br>
imaṃ gāthaṃ abhāsatha.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1902' href='#ms20Ap1_1902'>Ms 20Ap1_1902</a><a class='ref msdiv' id='msdiv39' href='#msdiv39'>Msdiv 39</a>‘Yathā me kāyo nibbāti,<br>
pariḷāho na vijjati;<br>
Tatheva tividhaggīhi,<br>
cittaṃ tava vimuccatu’.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1903' href='#ms20Ap1_1903'>Ms 20Ap1_1903</a><a class='ref msdiv' id='msdiv40' href='#msdiv40'>Msdiv 40</a>Sabbe devā samāgacchuṃ,<br>
ye keci vananissitā;<br>
Sossāma buddhavacanaṃ,<br>
hāsayantañca dāyakaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1904' href='#ms20Ap1_1904'>Ms 20Ap1_1904</a><a class='ref msdiv' id='msdiv41' href='#msdiv41'>Msdiv 41</a>Nisinno bhagavā tattha,<br>
devasaṅghapurakkhato;<br>
Dāyakaṃ sampahaṃsento,<br>
imā gāthā abhāsatha.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1905' href='#ms20Ap1_1905'>Ms 20Ap1_1905</a><a class='ref msdiv' id='msdiv42' href='#msdiv42'>Msdiv 42</a>‘Iminā bījanidānena,<br>
cittassa paṇidhīhi ca;<br>
Subbato nāma nāmena,<br>
cakkavattī bhavissati.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli1.144' href='#pts-vp-pli1.144'>PTS vp Pali 1.144</a><a class='ref ms' id='ms20Ap1_1906' href='#ms20Ap1_1906'>Ms 20Ap1_1906</a><a class='ref msdiv' id='msdiv43' href='#msdiv43'>Msdiv 43</a>Tena kammāvasesena,<br>
sukkamūlena codito;<br>
Māluto nāma nāmena,<br>
cakkavattī bhavissati’.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_1907' href='#ms20Ap1_1907'>Ms 20Ap1_1907</a><a class='ref msdiv' id='msdiv44' href='#msdiv44'>Msdiv 44</a>Iminā bījanidānena,<br>
sammānavipulena ca;<br>
Kappasatasahassampi,<br>
duggatiṃ nupapajjati.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_1908' href='#ms20Ap1_1908'>Ms 20Ap1_1908</a><a class='ref msdiv' id='msdiv45' href='#msdiv45'>Msdiv 45</a>Tiṃsakappasahassamhi,<br>
subbatā aṭṭhatiṃsa te;<br>
Ekūnatiṃsasahasse,<br>
aṭṭha mālutanāmakā.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_1909' href='#ms20Ap1_1909'>Ms 20Ap1_1909</a><a class='ref msdiv' id='msdiv46' href='#msdiv46'>Msdiv 46</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_1910' href='#ms20Ap1_1910'>Ms 20Ap1_1910</a>Itthaṃ sudaṃ āyasmā naḷamāliyo thero imā gāthāyo abhāsitthāti.</p>
<p class='endsutta'><a class='ref sc' id='sc13' href='#sc13'>SC 13</a><a class='ref ms' id='ms20Ap1_1911' href='#ms20Ap1_1911'>Ms 20Ap1_1911</a>Naḷamāliyattherassāpadānaṃ sattamaṃ.<br>
Sattamabhāṇavāraṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
