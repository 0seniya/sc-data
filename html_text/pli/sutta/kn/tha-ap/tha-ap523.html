<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap523' lang='pli'>
<header>
<ul>
<li class='division'>Therāpadāna</li>
<li>Tiṇadāyakavagga</li>
</ul>
<h1>1. Tiṇamuṭṭhidāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_6798' href='#ms20Ap1_6798'>Ms 20Ap1_6798</a><a class='ref msdiv' id='msdiv1' href='#msdiv1'>Msdiv 1</a>“Himavantassāvidūre,<br>
lambako nāma pabbato;<br>
<span class='var' id='note1607' title='tatthopatisso (bj, pts1, mr)'>Tattheva tisso</span> sambuddho,<br>
abbhokāsamhi caṅkami.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_6799' href='#ms20Ap1_6799'>Ms 20Ap1_6799</a><a class='ref msdiv' id='msdiv2' href='#msdiv2'>Msdiv 2</a>Migaluddo pure āsiṃ,<br>
araññe kānane ahaṃ;<br>
Disvāna taṃ devadevaṃ,<br>
tiṇamuṭṭhimadāsahaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_6800' href='#ms20Ap1_6800'>Ms 20Ap1_6800</a><a class='ref msdiv' id='msdiv3' href='#msdiv3'>Msdiv 3</a>Nisīdanatthaṃ buddhassa,<br>
datvā cittaṃ pasādayiṃ;<br>
Sambuddhaṃ abhivādetvā,<br>
<span class='var' id='note1608' title='pakkamiṃ (mr)'>pakkāmiṃ</span> uttarāmukho.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_6801' href='#ms20Ap1_6801'>Ms 20Ap1_6801</a><a class='ref msdiv' id='msdiv4' href='#msdiv4'>Msdiv 4</a><span class='var' id='note1609' title='gatamattaṃ maṃ (bj, s2, s3) | aciragatamattassa (pts1)'>Aciraṃ gatamattassa</span>,<br>
migarājā <span class='var' id='note1610' title='aheṭhayi (bj, s2, s3, pts1)'>apothayi</span>;<br>
Sīhena <span class='var' id='note1611' title='pātito (bj) | ghāṭito (s2, s3) | patito (pts1)'>pothito</span> santo,<br>
tattha kālaṅkato ahaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_6802' href='#ms20Ap1_6802'>Ms 20Ap1_6802</a><a class='ref msdiv' id='msdiv5' href='#msdiv5'>Msdiv 5</a>Āsanne me kataṃ kammaṃ,<br>
buddhaseṭṭhe anāsave;<br>
Sumutto saravegova,<br>
devalokamagañchahaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_6803' href='#ms20Ap1_6803'>Ms 20Ap1_6803</a><a class='ref msdiv' id='msdiv6' href='#msdiv6'>Msdiv 6</a>Yūpo tattha subho āsi,<br>
puññakammābhinimmito;<br>
Sahassakaṇḍo satabheṇḍu,<br>
dhajālu haritāmayo.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_6804' href='#ms20Ap1_6804'>Ms 20Ap1_6804</a><a class='ref msdiv' id='msdiv7' href='#msdiv7'>Msdiv 7</a>Pabhā niddhāvate tassa,<br>
sataraṃsīva uggato;<br>
Ākiṇṇo devakaññāhi,<br>
āmodiṃ kāmakāmihaṃ.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli2.455' href='#pts-vp-pli2.455'>PTS vp Pali 2.455</a><a class='ref ms' id='ms20Ap1_6805' href='#ms20Ap1_6805'>Ms 20Ap1_6805</a><a class='ref msdiv' id='msdiv8' href='#msdiv8'>Msdiv 8</a>Devalokā cavitvāna,<br>
sukkamūlena codito;<br>
Āgantvāna manussattaṃ,<br>
pattomhi āsavakkhayaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_6806' href='#ms20Ap1_6806'>Ms 20Ap1_6806</a><a class='ref msdiv' id='msdiv9' href='#msdiv9'>Msdiv 9</a>Catunnavutito kappe,<br>
nisīdanamadāsahaṃ;<br>
Duggatiṃ nābhijānāmi,<br>
tiṇamuṭṭhe idaṃ phalaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_6807' href='#ms20Ap1_6807'>Ms 20Ap1_6807</a><a class='ref msdiv' id='msdiv10' href='#msdiv10'>Msdiv 10</a>Kilesā jhāpitā mayhaṃ,<br>
bhavā sabbe samūhatā;<br>
Nāgova bandhanaṃ chetvā,<br>
viharāmi anāsavo.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_6808' href='#ms20Ap1_6808'>Ms 20Ap1_6808</a><a class='ref msdiv' id='msdiv11' href='#msdiv11'>Msdiv 11</a>Svāgataṃ vata me āsi,<br>
mama buddhassa santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_6809' href='#ms20Ap1_6809'>Ms 20Ap1_6809</a><a class='ref msdiv' id='msdiv12' href='#msdiv12'>Msdiv 12</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_6810' href='#ms20Ap1_6810'>Ms 20Ap1_6810</a>Itthaṃ sudaṃ āyasmā tiṇamuṭṭhidāyako thero imā gāthāyo abhāsitthāti.</p>
<p class='endsutta'><a class='ref sc' id='sc14' href='#sc14'>SC 14</a><a class='ref ms' id='ms20Ap1_6811' href='#ms20Ap1_6811'>Ms 20Ap1_6811</a>Tiṇamuṭṭhidāyakattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
