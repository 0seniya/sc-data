<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap544' lang='pli'>
<header>
<ul>
<li class='division'>Therāpadāna</li>
<li>Bhaddiyavagga</li>
</ul>
<h1>2. Kaṅkhārevatattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_7369' href='#ms20Ap1_7369'>Ms 20Ap1_7369</a><a class='ref msdiv' id='msdiv34' href='#msdiv34'>Msdiv 34</a>“Padumuttaro nāma jino,<br>
sabbadhammesu cakkhumā;<br>
Ito satasahassamhi,<br>
kappe uppajji nāyako.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_7370' href='#ms20Ap1_7370'>Ms 20Ap1_7370</a><a class='ref msdiv' id='msdiv35' href='#msdiv35'>Msdiv 35</a>Sīhahanu brahmagiro,<br>
<span class='var' id='note1760' title='haṃsadundubhinissaro (bj) | haṃsadundubhisāvano (s2, s3) | haṃsadundrabhinisvano (pts1)' href='#note1760' title='haṃsadundubhinissaro (bj) | haṃsadundubhisāvano (s2, s3) | haṃsadundrabhinisvano (pts1)'>haṃsadundubhinissano</span>;<br>
Nāgavikkantagamano,<br>
candasūrādikappabho.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_7371' href='#ms20Ap1_7371'>Ms 20Ap1_7371</a><a class='ref msdiv' id='msdiv36' href='#msdiv36'>Msdiv 36</a>Mahāmatī mahāvīro,<br>
mahājhāyī <span class='var' id='note1761' title='mahāgati (s2, s3) | mahāhito (pts1)' href='#note1761' title='mahāgati (s2, s3) | mahāhito (pts1)'>mahābalo</span>;<br>
Mahākāruṇiko nātho,<br>
<span class='var' id='note1762' title='mahātamavidhaṃsano (s2, s3) | mahātamanisūdano (pts1)' href='#note1762' title='mahātamavidhaṃsano (s2, s3) | mahātamanisūdano (pts1)'>mahātamapanūdano</span>.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_7372' href='#ms20Ap1_7372'>Ms 20Ap1_7372</a><a class='ref msdiv' id='msdiv37' href='#msdiv37'>Msdiv 37</a>Sa kadāci tilokaggo,<br>
<span class='var' id='note1763' title='veneyye vinayaṃ bahū (bj) | veneyyavinayaṃ bahuṃ (pts1)' href='#note1763' title='veneyye vinayaṃ bahū (bj) | veneyyavinayaṃ bahuṃ (pts1)'>veneyyaṃ vinayaṃ bahuṃ</span>;<br>
Dhammaṃ desesi sambuddho,<br>
sattāsayavidū muni.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_7373' href='#ms20Ap1_7373'>Ms 20Ap1_7373</a><a class='ref msdiv' id='msdiv38' href='#msdiv38'>Msdiv 38</a>Jhāyiṃ jhānarataṃ vīraṃ,<br>
upasantaṃ anāvilaṃ;<br>
Vaṇṇayanto parisatiṃ,<br>
<span class='var' id='note1764' title='toseti (s2, s3, pts1, mr)' href='#note1764' title='toseti (s2, s3, pts1, mr)'>tosesi</span> janataṃ jino.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_7374' href='#ms20Ap1_7374'>Ms 20Ap1_7374</a><a class='ref msdiv' id='msdiv39' href='#msdiv39'>Msdiv 39</a>Tadāhaṃ haṃsavatiyaṃ,<br>
brāhmaṇo vedapāragū;<br>
Dhammaṃ sutvāna mudito,<br>
taṃ ṭhānamabhipatthayiṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_7375' href='#ms20Ap1_7375'>Ms 20Ap1_7375</a><a class='ref msdiv' id='msdiv40' href='#msdiv40'>Msdiv 40</a>Tadā jino viyākāsi,<br>
saṃghamajjhe vināyako;<br>
‘Mudito hohi tvaṃ brahme,<br>
lacchase taṃ manorathaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_7376' href='#ms20Ap1_7376'>Ms 20Ap1_7376</a><a class='ref msdiv' id='msdiv41' href='#msdiv41'>Msdiv 41</a>Satasahassito kappe,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_7377' href='#ms20Ap1_7377'>Ms 20Ap1_7377</a><a class='ref msdiv' id='msdiv42' href='#msdiv42'>Msdiv 42</a>Tassa dhammesu dāyādo,<br>
oraso dhammanimmito;<br>
Revato nāma nāmena,<br>
hessati satthu sāvako’.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_7378' href='#ms20Ap1_7378'>Ms 20Ap1_7378</a><a class='ref msdiv' id='msdiv43' href='#msdiv43'>Msdiv 43</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_7379' href='#ms20Ap1_7379'>Ms 20Ap1_7379</a><a class='ref msdiv' id='msdiv44' href='#msdiv44'>Msdiv 44</a>Pacchime ca bhave dāni,<br>
jātohaṃ koliye pure;<br>
Khattiye kulasampanne,<br>
iddhe phīte mahaddhane.</p>
<p><a class='ref sc' id='sc12' href='#sc12'>SC 12</a><a class='ref pts-vp-pli' id='pts-vp-pli2.492' href='#pts-vp-pli2.492'></a><a class='ref ms' id='ms20Ap1_7380' href='#ms20Ap1_7380'>Ms 20Ap1_7380</a><a class='ref msdiv' id='msdiv45' href='#msdiv45'>Msdiv 45</a>Yadā kapilavatthusmiṃ,<br>
buddho dhammamadesayi;<br>
Tadā pasanno sugate,<br>
pabbajiṃ anagāriyaṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_7381' href='#ms20Ap1_7381'>Ms 20Ap1_7381</a><a class='ref msdiv' id='msdiv46' href='#msdiv46'>Msdiv 46</a>Kaṅkhā me bahulā āsi,<br>
kappākappe tahiṃ tahiṃ;<br>
Sabbaṃ taṃ vinayī buddho,<br>
desetvā dhammamuttamaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_7382' href='#ms20Ap1_7382'>Ms 20Ap1_7382</a><a class='ref msdiv' id='msdiv47' href='#msdiv47'>Msdiv 47</a>Tatohaṃ tiṇṇasaṃsāro,<br>
sadā jhānasukhe rato;<br>
Viharāmi tadā buddho,<br>
maṃ disvā etadabravi.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_7383' href='#ms20Ap1_7383'>Ms 20Ap1_7383</a><a class='ref msdiv' id='msdiv48' href='#msdiv48'>Msdiv 48</a>‘Yā kāci kaṅkhā idha vā huraṃ vā,<br>
Sakavediyā vā paravediyā vā;<br>
Ye jhāyino tā pajahanti sabbā,<br>
Ātāpino brahmacariyaṃ carantā’.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_7384' href='#ms20Ap1_7384'>Ms 20Ap1_7384</a><a class='ref msdiv' id='msdiv49' href='#msdiv49'>Msdiv 49</a>Satasahasse kataṃ kammaṃ,<br>
phalaṃ dassesi me idha;<br>
Sumutto saravegova,<br>
kilese jhāpayiṃ mama.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_7385' href='#ms20Ap1_7385'>Ms 20Ap1_7385</a><a class='ref msdiv' id='msdiv50' href='#msdiv50'>Msdiv 50</a>Tato jhānarataṃ disvā,<br>
buddho lokantagū muni;<br>
Jhāyīnaṃ bhikkhūnaṃ aggo,<br>
paññāpeti mahāmati.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_7386' href='#ms20Ap1_7386'>Ms 20Ap1_7386</a><a class='ref msdiv' id='msdiv51' href='#msdiv51'>Msdiv 51</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_7387' href='#ms20Ap1_7387'>Ms 20Ap1_7387</a><a class='ref msdiv' id='msdiv52' href='#msdiv52'>Msdiv 52</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_7388' href='#ms20Ap1_7388'>Ms 20Ap1_7388</a><a class='ref msdiv' id='msdiv53' href='#msdiv53'>Msdiv 53</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_7389' href='#ms20Ap1_7389'>Ms 20Ap1_7389</a>Itthaṃ sudaṃ āyasmā kaṅkhārevato thero imā gāthāyo abhāsitthāti.</p>
<p class='endsutta'><a class='ref sc' id='sc22' href='#sc22'>SC 22</a><a class='ref ms' id='ms20Ap1_7390' href='#ms20Ap1_7390'>Ms 20Ap1_7390</a>Kaṅkhārevatattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
