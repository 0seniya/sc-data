<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap116' lang='pli'>
<header>
<ul>
<li class='division'>Therāpadāna</li>
<li>Mahāparivāravagga</li>
</ul>
<h1>4. Ekāsaniyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_1977' href='#ms20Ap1_1977'>Ms 20Ap1_1977</a><a class='ref msdiv' id='msdiv31' href='#msdiv31'>Msdiv 31</a>“Varuṇo nāma nāmena,<br>
devarājā ahaṃ tadā;<br>
Upaṭṭhahesiṃ sambuddhaṃ,<br>
sayoggabalavāhano.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1978' href='#ms20Ap1_1978'>Ms 20Ap1_1978</a><a class='ref msdiv' id='msdiv32' href='#msdiv32'>Msdiv 32</a>Nibbute lokanāthamhi,<br>
atthadassīnaruttame;<br>
Tūriyaṃ sabbamādāya,<br>
agamaṃ bodhimuttamaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1979' href='#ms20Ap1_1979'>Ms 20Ap1_1979</a><a class='ref msdiv' id='msdiv33' href='#msdiv33'>Msdiv 33</a>Vāditena ca naccena,<br>
sammatāḷasamāhito;<br>
Sammukhā viya sambuddhaṃ,<br>
upaṭṭhiṃ bodhimuttamaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1980' href='#ms20Ap1_1980'>Ms 20Ap1_1980</a><a class='ref msdiv' id='msdiv34' href='#msdiv34'>Msdiv 34</a>Upaṭṭhahitvā taṃ bodhiṃ,<br>
dharaṇīruhapādapaṃ;<br>
Pallaṅkaṃ ābhujitvāna,<br>
tattha kālaṅkato ahaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1981' href='#ms20Ap1_1981'>Ms 20Ap1_1981</a><a class='ref msdiv' id='msdiv35' href='#msdiv35'>Msdiv 35</a>Sakakammābhiraddhohaṃ,<br>
pasanno bodhimuttame;<br>
Tena cittappasādena,<br>
nimmānaṃ upapajjahaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1982' href='#ms20Ap1_1982'>Ms 20Ap1_1982</a><a class='ref msdiv' id='msdiv36' href='#msdiv36'>Msdiv 36</a>Saṭṭhitūriyasahassāni,<br>
parivārenti maṃ sadā;<br>
Manussesu ca devesu,<br>
vattamānaṃ bhavābhave.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1983' href='#ms20Ap1_1983'>Ms 20Ap1_1983</a><a class='ref msdiv' id='msdiv37' href='#msdiv37'>Msdiv 37</a>Tividhaggī nibbutā mayhaṃ,<br>
bhavā sabbe samūhatā;<br>
Dhāremi antimaṃ dehaṃ,<br>
<span class='var' id='note535' title='ayañca gāthā paṭisambhidā catassotigāthāya ekasambandhā bhavituṃ' href='#note535' title='ayañca gāthā paṭisambhidā catassotigāthāya ekasambandhā bhavituṃ'>sammāsambuddhasāsane</span>.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.150</a><a class='ref ms' id='ms20Ap1_1984' href='#ms20Ap1_1984'>Ms 20Ap1_1984</a><a class='ref msdiv' id='msdiv38' href='#msdiv38'>Msdiv 38</a>Subāhū nāma nāmena,<br>
catuttiṃsāsu khattiyā;<br>
Sattaratanasampannā,<br>
pañcakappasate ito.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_1985' href='#ms20Ap1_1985'>Ms 20Ap1_1985</a><a class='ref msdiv' id='msdiv39' href='#msdiv39'>Msdiv 39</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_1986' href='#ms20Ap1_1986'>Ms 20Ap1_1986</a>Itthaṃ sudaṃ āyasmā ekāsaniyo thero imā gāthāyo abhāsitthāti.</p>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms20Ap1_1987' href='#ms20Ap1_1987'>Ms 20Ap1_1987</a>Ekāsaniyattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
