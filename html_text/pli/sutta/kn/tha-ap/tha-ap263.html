<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap263' lang='pli'>
<header>
<ul>
<li class='division'>Therāpadāna</li>
<li>Padumukkhipavagga</li>
</ul>
<h1>1. Ākāsukkhipiyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_3158' href='#ms20Ap1_3158'>Ms 20Ap1_3158</a><a class='ref msdiv' id='msdiv1' href='#msdiv1'>Msdiv 1</a>“Suvaṇṇavaṇṇaṃ siddhatthaṃ,<br>
Gacchantaṃ antarāpaṇe;<br>
Jalajagge duve gayha,<br>
Upāgacchiṃ narāsabhaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3159' href='#ms20Ap1_3159'>Ms 20Ap1_3159</a><a class='ref msdiv' id='msdiv2' href='#msdiv2'>Msdiv 2</a>Ekañca pupphaṃ pādesu,<br>
buddhaseṭṭhassa nikkhipiṃ;<br>
Ekañca pupphaṃ paggayha,<br>
ākāse ukkhipiṃ ahaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_3160' href='#ms20Ap1_3160'>Ms 20Ap1_3160</a><a class='ref msdiv' id='msdiv3' href='#msdiv3'>Msdiv 3</a>Catunnavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
pupphadānassidaṃ phalaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3161' href='#ms20Ap1_3161'>Ms 20Ap1_3161</a><a class='ref msdiv' id='msdiv4' href='#msdiv4'>Msdiv 4</a>Ito chattiṃsakappamhi,<br>
eko āsiṃ mahīpati;<br>
Antalikkhakaro nāma,<br>
cakkavattī mahabbalo.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_3162' href='#ms20Ap1_3162'>Ms 20Ap1_3162</a><a class='ref msdiv' id='msdiv5' href='#msdiv5'>Msdiv 5</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_3163' href='#ms20Ap1_3163'>Ms 20Ap1_3163</a>Itthaṃ sudaṃ āyasmā ākāsukkhipiyo thero imā gāthāyo abhāsitthāti.</p>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms20Ap1_3164' href='#ms20Ap1_3164'>Ms 20Ap1_3164</a>Ākāsukkhipiyattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
