<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap39' lang='pli'>
<header>
<ul>
<li class='division'>Therāpadāna</li>
<li>Kuṇḍadhānavagga</li>
</ul>
<h1>7. Lasuṇadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts1.89' href='#pts1.89'></a><a class='ref ms' id='ms20Ap1_1173' href='#ms20Ap1_1173'>Ms 20Ap1_1173</a><a class='ref msdiv' id='msdiv89' href='#msdiv89'>Msdiv 89</a>“Himavantassāvidūre,<br>
tāpaso āsahaṃ tadā;<br>
Lasuṇaṃ upajīvāmi,<br>
lasuṇaṃ mayhabhojanaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1174' href='#ms20Ap1_1174'>Ms 20Ap1_1174</a><a class='ref msdiv' id='msdiv90' href='#msdiv90'>Msdiv 90</a>Khāriyo pūrayitvāna,<br>
saṃghārāmamagacchahaṃ;<br>
Haṭṭho haṭṭhena cittena,<br>
saṃghassa lasuṇaṃ adaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1175' href='#ms20Ap1_1175'>Ms 20Ap1_1175</a><a class='ref msdiv' id='msdiv91' href='#msdiv91'>Msdiv 91</a>Vipassissa naraggassa,<br>
sāsane niratassahaṃ;<br>
Saṃghassa lasuṇaṃ datvā,<br>
kappaṃ saggamhi modahaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1176' href='#ms20Ap1_1176'>Ms 20Ap1_1176</a><a class='ref msdiv' id='msdiv92' href='#msdiv92'>Msdiv 92</a>Ekanavutito kappe,<br>
lasuṇaṃ yamadaṃ tadā;<br>
Duggatiṃ nābhijānāmi,<br>
lasuṇassa idaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1177' href='#ms20Ap1_1177'>Ms 20Ap1_1177</a><a class='ref msdiv' id='msdiv93' href='#msdiv93'>Msdiv 93</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1178' href='#ms20Ap1_1178'>Ms 20Ap1_1178</a>Itthaṃ sudaṃ āyasmā lasuṇadāyako thero imā gāthāyo abhāsitthāti.</p>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms20Ap1_1179' href='#ms20Ap1_1179'>Ms 20Ap1_1179</a>Lasuṇadāyakattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
