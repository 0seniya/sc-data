<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap202' lang='pli'>
<header>
<ul>
<li class='division'>Therāpadāna</li>
<li>Tamālapupphiyavagga</li>
</ul>
<h1><span class='var' id='note703' title='yūthikāpupphiyattherāpadānaṃ (bj)'>10 Yūthikapupphiyattheraapadāna</span></h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_2736'>Ms 20Ap1_2736</a><a class='ref msdiv' id='msdiv53'>Msdiv 53</a>“Padumuttaro nāma jino,<br>
āhutīnaṃ paṭiggaho;<br>
Pavanā nikkhamitvāna,<br>
vihāraṃ yāti cakkhumā.</p>
<p><a class='ref sc' id='sc2'>SC 2</a><a class='ref ms' id='ms20Ap1_2737'>Ms 20Ap1_2737</a><a class='ref msdiv' id='msdiv54'>Msdiv 54</a>Ubho hatthehi paggayha,<br>
yūthikaṃ pupphamuttamaṃ;<br>
Buddhassa abhiropayiṃ,<br>
mettacittassa tādino.</p>
<p><a class='ref sc' id='sc3'>SC 3</a><a class='ref ms' id='ms20Ap1_2738'>Ms 20Ap1_2738</a><a class='ref msdiv' id='msdiv55'>Msdiv 55</a>Tena cittappasādena,<br>
anubhotvāna sampadā;<br>
Kappānaṃ satasahassaṃ,<br>
duggatiṃ nupapajjahaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_2739'>Ms 20Ap1_2739</a><a class='ref msdiv' id='msdiv56'>Msdiv 56</a>Ito paññāsakappesu,<br>
eko āsiṃ janādhipo;<br>
Samittanandano nāma,<br>
cakkavattī mahabbalo.</p>
<p><a class='ref sc' id='sc5'>SC 5</a><a class='ref ms' id='ms20Ap1_2740'>Ms 20Ap1_2740</a><a class='ref msdiv' id='msdiv57'>Msdiv 57</a>Paṭisambhidā catasso,<br>
… pe …<br>
kataṃ buddhassa sāsanaṃ”. (2265)</p>
</blockquote>
<p><a class='ref sc' id='sc6'>SC 6</a><a class='ref ms' id='ms20Ap1_2741'>Ms 20Ap1_2741</a>Itthaṃ sudaṃ āyasmā <span class='var' id='note704' title='yūthikāpupphiyo (bj)'>yūthikapupphiyo</span> thero imā gāthāyo abhāsitthāti.</p>
<p class='endsutta'><a class='ref sc' id='sc7'>SC 7</a><a class='ref ms' id='ms20Ap1_2742'>Ms 20Ap1_2742</a>Yūthikapupphiyattherassāpadānaṃ dasamaṃ.</p>
<p class='endsection'>Tamālapupphiyavaggo vīsatimo.</p>
<p class='uddana-intro'><a class='ref sc' id='sc8'>SC 8</a><a class='ref ms' id='ms20Ap1_2743'>Ms 20Ap1_2743</a>Tassuddānaṃ</p>
<blockquote class='uddanagatha'>
<p><a class='ref sc' id='sc9'>SC 9</a><a class='ref ms' id='ms20Ap1_2744'>Ms 20Ap1_2744</a>Tamālatiṇasanthāro,<br>
khaṇḍaphulli asokiyo;<br>
Aṅkolakī kisalayo,<br>
tinduko nelapupphiyo;<br>
Kiṃkaṇiko yūthiko ca,<br>
gāthā paññāsa aṭṭha cāti.</p>
</blockquote>
<p class='uddana-intro'><a class='ref sc' id='sc10'>SC 10</a><a class='ref ms' id='ms20Ap1_2745'>Ms 20Ap1_2745</a>Atha vagguddānaṃ</p>
<blockquote class='uddanagatha'>
<p><a class='ref sc' id='sc11'>SC 11</a><a class='pts' id='pts1.203'></a><a class='ref ms' id='ms20Ap1_2746'>Ms 20Ap1_2746</a>Bhikkhādāyī parivāro,<br>
sereyyo sobhito tathā;<br>
Chattañca bandhujīvī ca,<br>
supāricariyopi ca.</p>
<p><a class='ref sc' id='sc12'>SC 12</a><a class='ref ms' id='ms20Ap1_2747'>Ms 20Ap1_2747</a>Kumudo kuṭajo ceva,<br>
tamāli dasamo kato;<br>
Chasatāni ca gāthāni,<br>
chasaṭṭhi ca tatuttari.</p>
</blockquote>
<p class='endsutta'><a class='ref sc' id='sc13'>SC 13</a><a class='ref ms' id='ms20Ap1_2748'>Ms 20Ap1_2748</a>Bhikkhāvaggadasakaṃ.</p>
<p class='endsection'><a class='ref sc' id='sc14'>SC 14</a><a class='ref ms' id='ms20Ap1_2749'>Ms 20Ap1_2749</a>Dutiyasatakaṃ samattaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
