<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap68' lang='pli'>
<header>
<ul>
<li class='division'>Therāpadāna</li>
<li>Sakacintaniyavagga</li>
</ul>
<h1>6. Sucintitattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.115' href='#pts-vp-pli1.115'></a><a class='ref ms' id='ms20Ap1_1536' href='#ms20Ap1_1536'>Ms 20Ap1_1536</a><a class='ref msdiv' id='msdiv36' href='#msdiv36'>Msdiv 36</a>“Giriduggacaro āsiṃ,<br>
abhijātova kesarī;<br>
Migasaṅghaṃ vadhitvāna,<br>
jīvāmi pabbatantare.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1537' href='#ms20Ap1_1537'>Ms 20Ap1_1537</a><a class='ref msdiv' id='msdiv37' href='#msdiv37'>Msdiv 37</a>Atthadassī tu bhagavā,<br>
sabbaññū vadataṃ varo;<br>
Mamuddharitukāmo so,<br>
āgacchi pabbatuttamaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1538' href='#ms20Ap1_1538'>Ms 20Ap1_1538</a><a class='ref msdiv' id='msdiv38' href='#msdiv38'>Msdiv 38</a>Pasadañca migaṃ hantvā,<br>
bhakkhituṃ samupāgamiṃ;<br>
Bhagavā tamhi samaye,<br>
<span class='var' id='note427' title='bhikkhayāno (si, pts1) | bhikkhācāro (s2, s3)' href='#note427' title='bhikkhayāno (si, pts1) | bhikkhācāro (s2, s3)'>bhikkhamāno</span> upāgami.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1539' href='#ms20Ap1_1539'>Ms 20Ap1_1539</a><a class='ref msdiv' id='msdiv39' href='#msdiv39'>Msdiv 39</a>Varamaṃsāni paggayha,<br>
adāsiṃ tassa satthuno;<br>
Anumodi mahāvīro,<br>
nibbāpento mamaṃ tadā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1540' href='#ms20Ap1_1540'>Ms 20Ap1_1540</a><a class='ref msdiv' id='msdiv40' href='#msdiv40'>Msdiv 40</a>Tena cittappasādena,<br>
giriduggaṃ pavisiṃ ahaṃ;<br>
Pītiṃ uppādayitvāna,<br>
tattha kālaṅkato ahaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1541' href='#ms20Ap1_1541'>Ms 20Ap1_1541</a><a class='ref msdiv' id='msdiv41' href='#msdiv41'>Msdiv 41</a>Etena maṃsadānena,<br>
cittassa paṇidhīhi ca;<br>
Pannarase kappasate,<br>
devaloke ramiṃ ahaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1542' href='#ms20Ap1_1542'>Ms 20Ap1_1542</a><a class='ref msdiv' id='msdiv42' href='#msdiv42'>Msdiv 42</a>Avasesesu kappesu,<br>
kusalaṃ <span class='var' id='note428' title='nicitaṃ (bj) | kāritaṃ (si, pts1) | karitaṃ (s2, s3)' href='#note428' title='nicitaṃ (bj) | kāritaṃ (si, pts1) | karitaṃ (s2, s3)'>cintitaṃ</span> mayā;<br>
Teneva maṃsadānena,<br>
buddhānussaraṇena ca.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_1543' href='#ms20Ap1_1543'>Ms 20Ap1_1543</a><a class='ref msdiv' id='msdiv43' href='#msdiv43'>Msdiv 43</a>Aṭṭhattiṃsamhi kappamhi,<br>
aṭṭha dīghāyunāmakā;<br>
Saṭṭhimhito kappasate,<br>
duve <span class='var' id='note429' title='saraṇanāmakā (s2, s3)' href='#note429' title='saraṇanāmakā (s2, s3)'>varuṇanāmakā</span>.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_1544' href='#ms20Ap1_1544'>Ms 20Ap1_1544</a><a class='ref msdiv' id='msdiv44' href='#msdiv44'>Msdiv 44</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_1545' href='#ms20Ap1_1545'>Ms 20Ap1_1545</a>Itthaṃ sudaṃ āyasmā sucintito thero imā gāthāyo abhāsitthāti.</p>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms20Ap1_1546' href='#ms20Ap1_1546'>Ms 20Ap1_1546</a>Sucintitattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
