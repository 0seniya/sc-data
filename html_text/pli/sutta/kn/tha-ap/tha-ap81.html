<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap81' lang='pli'>
<header>
<ul>
<li class='division'>Therāpadāna</li>
<li>Nāgasamālavagga</li>
</ul>
<h1>9. Ṭhitañjaliyattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_1646'>Ms 20Ap1_1646</a><a class='ref msdiv' id='msdiv42' href='#sc1'>SC 1</a><a class='ref ms' id='ms20Ap1_1646'>Ms 20Ap1_1646</a><a class='ref msdiv' id='msdiv42'>Msdiv 42</a>“Migaluddo pure āsiṃ,<br>
Araññe kānane ahaṃ;<br>
<span class='var' id='note447' title='tatthaddasāsiṃ (bj, s2, s3, pts1)' href='#note447' title='tatthaddasāsiṃ (bj, s2, s3, pts1)'>Tattha addasaṃ</span> sambuddhaṃ,<br>
Bāttiṃsavaralakkhaṇaṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_1647'>Ms 20Ap1_1647</a><a class='ref msdiv' id='msdiv43' href='#sc2'>SC 2</a><a class='ref ms' id='ms20Ap1_1647'>Ms 20Ap1_1647</a><a class='ref msdiv' id='msdiv43'>Msdiv 43</a>Tatthāhaṃ añjaliṃ katvā,<br>
pakkāmiṃ pācināmukho;<br>
Avidūre nisinnassa,<br>
niyake paṇṇasanthare.</p>
<p><a class='ref sc' id='sc3'>SC 3</a><a class='ref ms' id='ms20Ap1_1648'>Ms 20Ap1_1648</a><a class='ref msdiv' id='msdiv44' href='#sc3'>SC 3</a><a class='ref ms' id='ms20Ap1_1648'>Ms 20Ap1_1648</a><a class='ref msdiv' id='msdiv44'>Msdiv 44</a>Tato me asanīpāto,<br>
matthake nipatī tadā;<br>
Sohaṃ maraṇakālamhi,<br>
akāsiṃ punarañjaliṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_1649'>Ms 20Ap1_1649</a><a class='ref msdiv' id='msdiv45' href='#sc4'>SC 4</a><a class='ref ms' id='ms20Ap1_1649'>Ms 20Ap1_1649</a><a class='ref msdiv' id='msdiv45'>Msdiv 45</a>Dvenavute ito kappe,<br>
añjaliṃ akariṃ tadā;<br>
Duggatiṃ nābhijānāmi,<br>
añjalissa idaṃ phalaṃ.</p>
<p><a class='ref sc' id='sc5'>SC 5</a><a class='ref ms' id='ms20Ap1_1650'>Ms 20Ap1_1650</a><a class='ref msdiv' id='msdiv46' href='#sc5'>SC 5</a><a class='ref ms' id='ms20Ap1_1650'>Ms 20Ap1_1650</a><a class='ref msdiv' id='msdiv46'>Msdiv 46</a>Catupaṇṇāsakappamhi,<br>
migaketusanāmako;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc6'>SC 6</a><a class='ref ms' id='ms20Ap1_1651'>Ms 20Ap1_1651</a><a class='ref msdiv' id='msdiv47' href='#sc6'>SC 6</a><a class='ref ms' id='ms20Ap1_1651'>Ms 20Ap1_1651</a><a class='ref msdiv' id='msdiv47'>Msdiv 47</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7'>SC 7</a><a class='ref ms' id='ms20Ap1_1652' href='#sc7'>SC 7</a><a class='ref ms' id='ms20Ap1_1652'>Ms 20Ap1_1652</a>Itthaṃ sudaṃ āyasmā ṭhitañjaliyo thero imā gāthāyo abhāsitthāti.</p>
<p class='endsutta'><a class='ref sc' id='sc8'>SC 8</a><a class='ref ms' id='ms20Ap1_1653' href='#sc8'>SC 8</a><a class='ref ms' id='ms20Ap1_1653'>Ms 20Ap1_1653</a>Ṭhitañjaliyattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
