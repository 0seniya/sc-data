<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap450' lang='pli'>
<header>
<ul>
<li class='division'>Therāpadāna</li>
<li>Vibhītakavagga</li>
</ul>
<h1>8. Pādapīṭhiyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.400</a><a class='ref ms' id='ms20Ap1_5838' href='#ms20Ap1_5838'>Ms 20Ap1_5838</a><a class='ref msdiv' id='msdiv50' href='#msdiv50'>Msdiv 50</a>“Sumedho nāma sambuddho,<br>
aggo kāruṇiko muni;<br>
Tārayitvā bahū satte,<br>
nibbuto so mahāyaso.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_5839' href='#ms20Ap1_5839'>Ms 20Ap1_5839</a><a class='ref msdiv' id='msdiv51' href='#msdiv51'>Msdiv 51</a>Sīhāsanassa sāmantā,<br>
sumedhassa mahesino;<br>
Pasannacitto sumano,<br>
pādapīṭhamakārayiṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_5840' href='#ms20Ap1_5840'>Ms 20Ap1_5840</a><a class='ref msdiv' id='msdiv52' href='#msdiv52'>Msdiv 52</a>Katvāna kusalaṃ kammaṃ,<br>
sukhapākaṃ sukhudrayaṃ;<br>
Puññakammena saṃyutto,<br>
tāvatiṃsamagacchahaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_5841' href='#ms20Ap1_5841'>Ms 20Ap1_5841</a><a class='ref msdiv' id='msdiv53' href='#msdiv53'>Msdiv 53</a>Tattha me vasamānassa,<br>
puññakammasamaṅgino;<br>
Padāni uddharantassa,<br>
soṇṇapīṭhā bhavanti me.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_5842' href='#ms20Ap1_5842'>Ms 20Ap1_5842</a><a class='ref msdiv' id='msdiv54' href='#msdiv54'>Msdiv 54</a>Lābhā tesaṃ suladdhaṃ vo,<br>
ye labhanti upassutiṃ;<br>
Nibbute kāraṃ katvāna,<br>
labhanti vipulaṃ sukhaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_5843' href='#ms20Ap1_5843'>Ms 20Ap1_5843</a><a class='ref msdiv' id='msdiv55' href='#msdiv55'>Msdiv 55</a>Mayāpi sukataṃ kammaṃ,<br>
vāṇijjaṃ suppayojitaṃ;<br>
Pādapīṭhaṃ karitvāna,<br>
soṇṇapīṭhaṃ labhāmahaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_5844' href='#ms20Ap1_5844'>Ms 20Ap1_5844</a><a class='ref msdiv' id='msdiv56' href='#msdiv56'>Msdiv 56</a>Yaṃ yaṃ disaṃ pakkamāmi,<br>
kenaci <span class='var' id='note1420' title='paccayenahaṃ (bj, pts1)' href='#note1420' title='paccayenahaṃ (bj, pts1)'>kiccayenahaṃ</span>;<br>
<span class='var' id='note1421' title='soṇṇapīṭhena kamāmi (mr)' href='#note1421' title='soṇṇapīṭhena kamāmi (mr)'>Soṇṇapīṭhe akkamāmi</span>,<br>
puññakammassidaṃ phalaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_5845' href='#ms20Ap1_5845'>Ms 20Ap1_5845</a><a class='ref msdiv' id='msdiv57' href='#msdiv57'>Msdiv 57</a>Tiṃsakappasahassamhi,<br>
yaṃ kammamakariṃ tadā;<br>
Duggatiṃ nābhijānāmi,<br>
pādapīṭhassidaṃ phalaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_5846' href='#ms20Ap1_5846'>Ms 20Ap1_5846</a><a class='ref msdiv' id='msdiv58' href='#msdiv58'>Msdiv 58</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_5847' href='#ms20Ap1_5847'>Ms 20Ap1_5847</a><a class='ref msdiv' id='msdiv59' href='#msdiv59'>Msdiv 59</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_5848' href='#ms20Ap1_5848'>Ms 20Ap1_5848</a><a class='ref msdiv' id='msdiv60' href='#msdiv60'>Msdiv 60</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_5849' href='#ms20Ap1_5849'>Ms 20Ap1_5849</a>Itthaṃ sudaṃ āyasmā pādapīṭhiyo thero imā gāthāyo abhāsitthāti.</p>
<p class='endsutta'><a class='ref sc' id='sc13' href='#sc13'>SC 13</a><a class='ref ms' id='ms20Ap1_5850' href='#ms20Ap1_5850'>Ms 20Ap1_5850</a>Pādapīṭhiyattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
