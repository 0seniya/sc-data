<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap152' lang='pli'>
<header>
<ul>
<li class='division'>Therāpadāna</li>
<li>Chattavagga</li>
</ul>
<h1>10. Pallaṅkadāyakattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts1.175'></a><a class='ref ms' id='ms20Ap1_2343'>Ms 20Ap1_2343</a><a class='ref msdiv' id='msdiv48'>Msdiv 48</a>“Sumedhassa bhagavato,<br>
lokajeṭṭhassa tādino;<br>
Pallaṅko hi mayā dinno,<br>
sauttarasapacchado.</p>
<p><a class='ref sc' id='sc2'>SC 2</a><a class='ref ms' id='ms20Ap1_2344'>Ms 20Ap1_2344</a><a class='ref msdiv' id='msdiv49'>Msdiv 49</a>Sattaratanasampanno,<br>
pallaṅko āsi so tadā;<br>
Mama saṅkappamaññāya,<br>
nibbattati sadā mama.</p>
<p><a class='ref sc' id='sc3'>SC 3</a><a class='ref ms' id='ms20Ap1_2345'>Ms 20Ap1_2345</a><a class='ref msdiv' id='msdiv50'>Msdiv 50</a>Tiṃsakappasahassamhi,<br>
pallaṅkamadadiṃ tadā;<br>
Duggatiṃ nābhijānāmi,<br>
pallaṅkassa idaṃ phalaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_2346'>Ms 20Ap1_2346</a><a class='ref msdiv' id='msdiv51'>Msdiv 51</a>Vīsakappasahassamhi,<br>
suvaṇṇābhā tayo janā;<br>
Sattaratanasampannā,<br>
cakkavattī mahabbalā.</p>
<p><a class='ref sc' id='sc5'>SC 5</a><a class='ref ms' id='ms20Ap1_2347'>Ms 20Ap1_2347</a><a class='ref msdiv' id='msdiv52'>Msdiv 52</a>Paṭisambhidā catasso,<br>
… pe …<br>
kataṃ buddhassa sāsanaṃ”. (1987)</p>
</blockquote>
<p><a class='ref sc' id='sc6'>SC 6</a><a class='ref ms' id='ms20Ap1_2348'>Ms 20Ap1_2348</a>Itthaṃ sudaṃ āyasmā pallaṅkadāyako thero imā gāthāyo abhāsitthāti.</p>
<p class='endsutta'><a class='ref sc' id='sc7'>SC 7</a><a class='ref ms' id='ms20Ap1_2349'>Ms 20Ap1_2349</a>Pallaṅkadāyakattherassāpadānaṃ dasamaṃ.</p>
<p class='endsection'><a class='ref sc' id='sc8'>SC 8</a><a class='ref ms' id='ms20Ap1_2350'>Ms 20Ap1_2350</a>Chattavaggo pannarasamo.</p>
<p class='uddana-intro'><a class='ref sc' id='sc9'>SC 9</a><a class='ref ms' id='ms20Ap1_2351'>Ms 20Ap1_2351</a>Tassuddānaṃ</p>
<blockquote class='uddanagatha'>
<p><a class='ref sc' id='sc10'>SC 10</a><a class='ref ms' id='ms20Ap1_2352'>Ms 20Ap1_2352</a>Chattaṃ thambho ca vedi ca,<br>
parivārumapupphiyo;<br>
Anulepo ca maggo ca,<br>
phalako ca vaṭaṃsako;<br>
Pallaṅkadāyī ca gāthāyo,<br>
chappaññāsa pakittitāti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
