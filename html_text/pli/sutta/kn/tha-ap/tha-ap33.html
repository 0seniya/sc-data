<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap33' lang='pli'>
<header>
<ul>
<li class='division'>Therāpadāna</li>
<li>Kuṇḍadhānavagga</li>
</ul>
<h1>1. Kuṇḍadhānattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_1073' href='#ms20Ap1_1073'>Ms 20Ap1_1073</a><a class='ref msdiv' id='msdiv1' href='#msdiv1'>Msdiv 1</a>“Sattāhaṃ paṭisallīnaṃ,<br>
sayambhuṃ aggapuggalaṃ;<br>
Pasannacitto sumano,<br>
buddhaseṭṭhaṃ upaṭṭhahiṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1074' href='#ms20Ap1_1074'>Ms 20Ap1_1074</a><a class='ref msdiv' id='msdiv2' href='#msdiv2'>Msdiv 2</a>Vuṭṭhitaṃ kālamaññāya,<br>
padumuttaraṃ mahāmuniṃ;<br>
Mahantiṃ kadalīkaṇṇiṃ,<br>
gahetvā upagacchahaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1075' href='#ms20Ap1_1075'>Ms 20Ap1_1075</a><a class='ref msdiv' id='msdiv3' href='#msdiv3'>Msdiv 3</a><span class='var' id='note292' title='paṭiggahesi (s2, s3, mr)' href='#note292' title='paṭiggahesi (s2, s3, mr)'>Paṭiggahetvā</span> bhagavā,<br>
<span class='var' id='note293' title='taṃ phalaṃ (bj, pts1)' href='#note293' title='taṃ phalaṃ (bj, pts1)'>sabbaññū</span> lokanāyako;<br>
Mama cittaṃ pasādento,<br>
paribhuñji mahāmuni.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1076' href='#ms20Ap1_1076'>Ms 20Ap1_1076</a><a class='ref msdiv' id='msdiv4' href='#msdiv4'>Msdiv 4</a>Paribhuñjitvā sambuddho,<br>
satthavāho anuttaro;<br>
Sakāsane nisīditvā,<br>
imā gāthā abhāsatha.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.82</a><a class='ref ms' id='ms20Ap1_1077' href='#ms20Ap1_1077'>Ms 20Ap1_1077</a><a class='ref msdiv' id='msdiv5' href='#msdiv5'>Msdiv 5</a>‘Ye <span class='var' id='note294' title='ye vasanti sametāro (bj, pts1) | ye ca santi samītāro (s2, s3)' href='#note294' title='ye vasanti sametāro (bj, pts1) | ye ca santi samītāro (s2, s3)'>ca santi samitāro</span>,<br>
yakkhā imamhi pabbate;<br>
Araññe <span class='var' id='note295' title='bhūtagaṇā sabbe (s2, s3)' href='#note295' title='bhūtagaṇā sabbe (s2, s3)'>bhūtabhabyāni</span>,<br>
suṇantu vacanaṃ mama.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1078' href='#ms20Ap1_1078'>Ms 20Ap1_1078</a><a class='ref msdiv' id='msdiv6' href='#msdiv6'>Msdiv 6</a>Yo so buddhaṃ upaṭṭhāsi,<br>
<span class='var' id='note296' title='migarājāva kesarī (bj, pts1)' href='#note296' title='migarājāva kesarī (bj, pts1)'>migarājaṃva kesariṃ</span>;<br>
Tamahaṃ kittayissāmi,<br>
suṇātha mama bhāsato.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1079' href='#ms20Ap1_1079'>Ms 20Ap1_1079</a><a class='ref msdiv' id='msdiv7' href='#msdiv7'>Msdiv 7</a><span class='var' id='note297' title='soyamekādasakkhattuṃ (bj, pts1) | ekādasañca khattuṃ so (s2, s3)' href='#note297' title='soyamekādasakkhattuṃ (bj, pts1) | ekādasañca khattuṃ so (s2, s3)'>Ekādasañcakkhattuṃ so</span>,<br>
devarājā bhavissati;<br>
Catutiṃsatikkhattuñca,<br>
cakkavattī bhavissati.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_1080' href='#ms20Ap1_1080'>Ms 20Ap1_1080</a><a class='ref msdiv' id='msdiv8' href='#msdiv8'>Msdiv 8</a>Kappasatasahassamhi,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_1081' href='#ms20Ap1_1081'>Ms 20Ap1_1081</a><a class='ref msdiv' id='msdiv9' href='#msdiv9'>Msdiv 9</a>Akkositvāna samaṇe,<br>
sīlavante anāsave;<br>
Pāpakammavipākena,<br>
nāmadheyyaṃ <span class='var' id='note298' title='bhavissati (mr)' href='#note298' title='bhavissati (mr)'>labhissati</span>.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_1082' href='#ms20Ap1_1082'>Ms 20Ap1_1082</a><a class='ref msdiv' id='msdiv10' href='#msdiv10'>Msdiv 10</a>Tassa dhamme sudāyādo,<br>
oraso dhammanimmito;<br>
Kuṇḍadhānoti nāmena,<br>
sāvako so bhavissati’.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_1083' href='#ms20Ap1_1083'>Ms 20Ap1_1083</a><a class='ref msdiv' id='msdiv11' href='#msdiv11'>Msdiv 11</a>Pavivekamanuyutto,<br>
jhāyī jhānarato ahaṃ;<br>
Tosayitvāna satthāraṃ,<br>
viharāmi anāsavo.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_1084' href='#ms20Ap1_1084'>Ms 20Ap1_1084</a><a class='ref msdiv' id='msdiv12' href='#msdiv12'>Msdiv 12</a><span class='var' id='note299' title='sāvakaggehi (bj, pts1)' href='#note299' title='sāvakaggehi (bj, pts1)'>Sāvakehi</span> parivuto,<br>
bhikkhusaṃghapurakkhato;<br>
Bhikkhusaṃghe nisīditvā,<br>
salākaṃ gāhayī jino.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_1085' href='#ms20Ap1_1085'>Ms 20Ap1_1085</a><a class='ref msdiv' id='msdiv13' href='#msdiv13'>Msdiv 13</a>Ekaṃsaṃ cīvaraṃ katvā,<br>
vanditvā lokanāyakaṃ;<br>
Vadataṃ varassa purato,<br>
paṭhamaṃ aggahesahaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_1086' href='#ms20Ap1_1086'>Ms 20Ap1_1086</a><a class='ref msdiv' id='msdiv14' href='#msdiv14'>Msdiv 14</a>Tena kammena bhagavā,<br>
dasasahassikampako;<br>
Bhikkhusaṃghe nisīditvā,<br>
aggaṭṭhāne ṭhapesi maṃ.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_1087' href='#ms20Ap1_1087'>Ms 20Ap1_1087</a><a class='ref msdiv' id='msdiv15' href='#msdiv15'>Msdiv 15</a>Vīriyaṃ me dhuradhorayhaṃ,<br>
yogakkhemādhivāhanaṃ;<br>
Dhāremi antimaṃ dehaṃ,<br>
sammāsambuddhasāsane.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_1088' href='#ms20Ap1_1088'>Ms 20Ap1_1088</a><a class='ref msdiv' id='msdiv16' href='#msdiv16'>Msdiv 16</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_1089' href='#ms20Ap1_1089'>Ms 20Ap1_1089</a>Itthaṃ sudaṃ āyasmā kuṇḍadhāno thero imā gāthāyo abhāsitthāti.</p>
<p class='endsutta'><a class='ref sc' id='sc18' href='#sc18'>SC 18</a><a class='ref ms' id='ms20Ap1_1090' href='#ms20Ap1_1090'>Ms 20Ap1_1090</a>Kuṇḍadhānattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
