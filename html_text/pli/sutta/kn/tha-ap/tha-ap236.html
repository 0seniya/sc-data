<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap236' lang='pli'>
<header>
<ul>
<li class='division'>Therāpadāna</li>
<li>Udakāsanavagga</li>
</ul>
<h1>4. Kilañjadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_2992' href='#ms20Ap1_2992'>Ms 20Ap1_2992</a><a class='ref msdiv' id='msdiv14' href='#msdiv14'>Msdiv 14</a>“Tivarāyaṃ pure ramme,<br>
naḷakāro ahaṃ tadā;<br>
Siddhatthe lokapajjote,<br>
pasannā janatā tahiṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2993' href='#ms20Ap1_2993'>Ms 20Ap1_2993</a><a class='ref msdiv' id='msdiv15' href='#msdiv15'>Msdiv 15</a>Pūjatthaṃ lokanāthassa,<br>
kilañjaṃ pariyesati;<br>
Buddhapūjaṃ karontānaṃ,<br>
kilañjaṃ adadiṃ ahaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2994' href='#ms20Ap1_2994'>Ms 20Ap1_2994</a><a class='ref msdiv' id='msdiv16' href='#msdiv16'>Msdiv 16</a>Catunnavutito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
kilañjassa idaṃ phalaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2995' href='#ms20Ap1_2995'>Ms 20Ap1_2995</a><a class='ref msdiv' id='msdiv17' href='#msdiv17'>Msdiv 17</a>Sattasattatikappamhi,<br>
rājā āsiṃ <span class='var' id='note756' title='jutindharo (bj, pts1) | jalandharo (s2, s3)'>jaladdharo</span>;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2996' href='#ms20Ap1_2996'>Ms 20Ap1_2996</a><a class='ref msdiv' id='msdiv18' href='#msdiv18'>Msdiv 18</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2997' href='#ms20Ap1_2997'>Ms 20Ap1_2997</a>Itthaṃ sudaṃ āyasmā kilañjadāyako thero imā gāthāyo abhāsitthāti.</p>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms20Ap1_2998' href='#ms20Ap1_2998'>Ms 20Ap1_2998</a>Kilañjadāyakattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
