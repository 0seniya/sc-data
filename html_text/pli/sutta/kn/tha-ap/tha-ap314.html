<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap314' lang='pli'>
<header>
<ul>
<li class='division'>Therāpadāna</li>
<li>Ārakkhadāyakavagga</li>
</ul>
<h1>2. Bhojanadāyakattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_3511'>Ms 20Ap1_3511</a><a class='ref msdiv' id='msdiv4' href='#sc1'>SC 1</a><a class='ref ms' id='ms20Ap1_3511'>Ms 20Ap1_3511</a><a class='ref msdiv' id='msdiv4'>Msdiv 4</a>“Sujāto sālalaṭṭhīva,<br>
sobhañjanamivuggato;<br>
Indalaṭṭhirivākāse,<br>
virocati sadā jino.</p>
<p><a class='ref sc' id='sc2'>SC 2</a><a class='ref ms' id='ms20Ap1_3512'>Ms 20Ap1_3512</a><a class='ref msdiv' id='msdiv5' href='#sc2'>SC 2</a><a class='ref ms' id='ms20Ap1_3512'>Ms 20Ap1_3512</a><a class='ref msdiv' id='msdiv5'>Msdiv 5</a>Tassa devātidevassa,<br>
vessabhussa mahesino;<br>
Adāsi bhojanamahaṃ,<br>
vippasannena cetasā.</p>
<p><a class='ref sc' id='sc3'>SC 3</a><a class='ref ms' id='ms20Ap1_3513'>Ms 20Ap1_3513</a><a class='ref msdiv' id='msdiv6' href='#sc3'>SC 3</a><a class='ref ms' id='ms20Ap1_3513'>Ms 20Ap1_3513</a><a class='ref msdiv' id='msdiv6'>Msdiv 6</a>Taṃ me buddho anumodi,<br>
sayambhū aparājito;<br>
Bhave nibbattamānamhi,<br>
phalaṃ nibbattatū tava.</p>
<p><a class='ref sc' id='sc4'>SC 4</a><a class='ref ms' id='ms20Ap1_3514'>Ms 20Ap1_3514</a><a class='ref msdiv' id='msdiv7' href='#sc4'>SC 4</a><a class='ref ms' id='ms20Ap1_3514'>Ms 20Ap1_3514</a><a class='ref msdiv' id='msdiv7'>Msdiv 7</a>Ekattiṃse ito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
bhojanassa idaṃ phalaṃ.</p>
<p><a class='ref sc' id='sc5'>SC 5</a><a class='ref ms' id='ms20Ap1_3515'>Ms 20Ap1_3515</a><a class='ref msdiv' id='msdiv8' href='#sc5'>SC 5</a><a class='ref ms' id='ms20Ap1_3515'>Ms 20Ap1_3515</a><a class='ref msdiv' id='msdiv8'>Msdiv 8</a>Pañcavīse ito kappe,<br>
eko āsiṃ amittako;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc6'>SC 6</a><a class='ref ms' id='ms20Ap1_3516'>Ms 20Ap1_3516</a><a class='ref msdiv' id='msdiv9' href='#sc6'>SC 6</a><a class='ref ms' id='ms20Ap1_3516'>Ms 20Ap1_3516</a><a class='ref msdiv' id='msdiv9'>Msdiv 9</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7'>SC 7</a><a class='ref ms' id='ms20Ap1_3517' href='#sc7'>SC 7</a><a class='ref ms' id='ms20Ap1_3517'>Ms 20Ap1_3517</a>Itthaṃ sudaṃ āyasmā bhojanadāyako thero imā gāthāyo abhāsitthāti.</p>
<p class='endsutta'><a class='ref sc' id='sc8'>SC 8</a><a class='ref ms' id='ms20Ap1_3518' href='#sc8'>SC 8</a><a class='ref ms' id='ms20Ap1_3518'>Ms 20Ap1_3518</a>Bhojanadāyakattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
