<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap295' lang='pli'>
<header>
<ul>
<li class='division'>Therāpadāna</li>
<li>Citakapūjakavagga</li>
</ul>
<h1>3. Chattadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_3372' href='#ms20Ap1_3372'>Ms 20Ap1_3372</a><a class='ref msdiv' id='msdiv11' href='#msdiv11'>Msdiv 11</a>“Putto mama pabbajito,<br>
kāsāyavasano tadā;<br>
So ca buddhattaṃ sampatto,<br>
nibbuto lokapūjito.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3373' href='#ms20Ap1_3373'>Ms 20Ap1_3373</a><a class='ref msdiv' id='msdiv12' href='#msdiv12'>Msdiv 12</a>Vicinanto sakaṃ puttaṃ,<br>
agamaṃ pacchato ahaṃ;<br>
Nibbutassa mahantassa,<br>
citakaṃ agamāsahaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_3374' href='#ms20Ap1_3374'>Ms 20Ap1_3374</a><a class='ref msdiv' id='msdiv13' href='#msdiv13'>Msdiv 13</a>Paggayha añjaliṃ tattha,<br>
vanditvā citakaṃ ahaṃ;<br>
Setacchattañca paggayha,<br>
āropesiṃ ahaṃ tadā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3375' href='#ms20Ap1_3375'>Ms 20Ap1_3375</a><a class='ref msdiv' id='msdiv14' href='#msdiv14'>Msdiv 14</a>Catunnavutito kappe,<br>
yaṃ chattamabhiropayiṃ;<br>
Duggatiṃ nābhijānāmi,<br>
chattadānassidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli1.245' href='#pts-vp-pli1.245'></a><a class='ref ms' id='ms20Ap1_3376' href='#ms20Ap1_3376'>Ms 20Ap1_3376</a><a class='ref msdiv' id='msdiv15' href='#msdiv15'>Msdiv 15</a>Pañcavīse ito kappe,<br>
satta āsuṃ janādhipā;<br>
Mahārahasanāmā te,<br>
cakkavattī mahabbalā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_3377' href='#ms20Ap1_3377'>Ms 20Ap1_3377</a><a class='ref msdiv' id='msdiv16' href='#msdiv16'>Msdiv 16</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_3378' href='#ms20Ap1_3378'>Ms 20Ap1_3378</a>Itthaṃ sudaṃ āyasmā chattadāyako thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_3379' href='#ms20Ap1_3379'>Ms 20Ap1_3379</a>Chattadāyakattherassāpadānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
