<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap137' lang='pli'>
<header>
<ul>
<li class='division'>Therāpadāna</li>
<li>Sobhitavagga</li>
</ul>
<h1><span class='var' id='note587' title='rahosaññikattherāpadānaṃ (s2, s3)' href='#note587' title='rahosaññikattherāpadānaṃ (s2, s3)'>5 Rahosaññakattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_2223' href='#ms20Ap1_2223'>Ms 20Ap1_2223</a><a class='ref msdiv' id='msdiv34' href='#msdiv34'>Msdiv 34</a>“Himavantassāvidūre,<br>
vasabho nāma pabbato;<br>
Tasmiṃ pabbatapādamhi,<br>
assamo āsi māpito.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2224' href='#ms20Ap1_2224'>Ms 20Ap1_2224</a><a class='ref msdiv' id='msdiv35' href='#msdiv35'>Msdiv 35</a>Tīṇi sissasahassāni,<br>
vācesiṃ <span class='var' id='note588' title='brāhmaṇe (bj)' href='#note588' title='brāhmaṇe (bj)'>brāhmaṇo</span> tadā;<br>
<span class='var' id='note589' title='saṃsāvetvāna (si, pts1) | saṃsāvitvāna (s2, s3)' href='#note589' title='saṃsāvetvāna (si, pts1) | saṃsāvitvāna (s2, s3)'>Saṃharitvāna</span> te sisse,<br>
ekamantaṃ upāvisiṃ.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.167</a><a class='ref ms' id='ms20Ap1_2225' href='#ms20Ap1_2225'>Ms 20Ap1_2225</a><a class='ref msdiv' id='msdiv36' href='#msdiv36'>Msdiv 36</a>Ekamantaṃ nisīditvā,<br>
brāhmaṇo mantapāragū;<br>
Buddhavedaṃ <span class='var' id='note590' title='pavesanto (mr)' href='#note590' title='pavesanto (mr)'>gavesanto</span>,<br>
ñāṇe cittaṃ pasādayiṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2226' href='#ms20Ap1_2226'>Ms 20Ap1_2226</a><a class='ref msdiv' id='msdiv37' href='#msdiv37'>Msdiv 37</a>Tattha cittaṃ pasādetvā,<br>
nisīdiṃ paṇṇasanthare;<br>
Pallaṅkaṃ ābhujitvāna,<br>
tattha kālaṅkato ahaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2227' href='#ms20Ap1_2227'>Ms 20Ap1_2227</a><a class='ref msdiv' id='msdiv38' href='#msdiv38'>Msdiv 38</a>Ekattiṃse ito kappe,<br>
yaṃ saññamalabhiṃ tadā;<br>
Duggatiṃ nābhijānāmi,<br>
ñāṇasaññāyidaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2228' href='#ms20Ap1_2228'>Ms 20Ap1_2228</a><a class='ref msdiv' id='msdiv39' href='#msdiv39'>Msdiv 39</a>Sattavīsatikappamhi,<br>
rājā siridharo ahu;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2229' href='#ms20Ap1_2229'>Ms 20Ap1_2229</a><a class='ref msdiv' id='msdiv40' href='#msdiv40'>Msdiv 40</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_2230' href='#ms20Ap1_2230'>Ms 20Ap1_2230</a>Itthaṃ sudaṃ āyasmā <span class='var' id='note591' title='rahosaññiko (bj)' href='#note591' title='rahosaññiko (bj)'>rahosaññako</span> thero imā gāthāyo abhāsitthāti.</p>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms20Ap1_2231' href='#ms20Ap1_2231'>Ms 20Ap1_2231</a>Rahosaññakattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
