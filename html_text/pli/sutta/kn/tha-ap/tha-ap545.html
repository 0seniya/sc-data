<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap545' lang='pli'>
<header>
<ul>
<li class='division'>Therāpadāna</li>
<li>Bhaddiyavagga</li>
</ul>
<h1>3. Sīvalittheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_7391' href='#ms20Ap1_7391'>Ms 20Ap1_7391</a><a class='ref msdiv' id='msdiv54' href='#msdiv54'>Msdiv 54</a>“Padumuttaro nāma jino,<br>
sabbadhammesu cakkhumā;<br>
Ito satasahassamhi,<br>
kappe uppajji nāyako.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_7392' href='#ms20Ap1_7392'>Ms 20Ap1_7392</a><a class='ref msdiv' id='msdiv55' href='#msdiv55'>Msdiv 55</a>Sīlaṃ tassa asaṅkheyyaṃ,<br>
samādhi vajirūpamo;<br>
Asaṅkheyyaṃ ñāṇavaraṃ,<br>
vimutti ca anopamā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_7393' href='#ms20Ap1_7393'>Ms 20Ap1_7393</a><a class='ref msdiv' id='msdiv56' href='#msdiv56'>Msdiv 56</a>Manujāmaranāgānaṃ,<br>
brahmānañca samāgame;<br>
Samaṇabrāhmaṇākiṇṇe,<br>
dhammaṃ desesi nāyako.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_7394' href='#ms20Ap1_7394'>Ms 20Ap1_7394</a><a class='ref msdiv' id='msdiv57' href='#msdiv57'>Msdiv 57</a>Sasāvakaṃ mahālābhiṃ,<br>
puññavantaṃ jutindharaṃ;<br>
Ṭhapesi etadaggamhi,<br>
parisāsu visārado.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_7395' href='#ms20Ap1_7395'>Ms 20Ap1_7395</a><a class='ref msdiv' id='msdiv58' href='#msdiv58'>Msdiv 58</a>Tadāhaṃ khattiyo āsiṃ,<br>
nagare haṃsasavhaye;<br>
Sutvā jinassa taṃ vākyaṃ,<br>
sāvakassa guṇaṃ bahuṃ.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli2.493' href='#pts-vp-pli2.493'>PTS vp Pali 2.493</a><a class='ref ms' id='ms20Ap1_7396' href='#ms20Ap1_7396'>Ms 20Ap1_7396</a><a class='ref msdiv' id='msdiv59' href='#msdiv59'>Msdiv 59</a>Nimantayitvā sattāhaṃ,<br>
bhojayitvā sasāvakaṃ;<br>
Mahādānaṃ daditvāna,<br>
taṃ ṭhānamabhipatthayiṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_7397' href='#ms20Ap1_7397'>Ms 20Ap1_7397</a><a class='ref msdiv' id='msdiv60' href='#msdiv60'>Msdiv 60</a>Tadā maṃ vinataṃ pāde,<br>
disvāna purisāsabho;<br>
<span class='var' id='note1766' title='sussarena mahāvīro (bj) | sarena mahatā dhīro (s2, s3) | susarena mahāvīro (pts1)' href='#note1766' title='sussarena mahāvīro (bj) | sarena mahatā dhīro (s2, s3) | susarena mahāvīro (pts1)'>Sarena mahatā vīro</span>,<br>
idaṃ vacanamabravi.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_7398' href='#ms20Ap1_7398'>Ms 20Ap1_7398</a><a class='ref msdiv' id='msdiv61' href='#msdiv61'>Msdiv 61</a>‘Tato jinassa vacanaṃ,<br>
sotukāmā mahājanā;<br>
Devadānavagandhabbā,<br>
brahmāno ca mahiddhikā’.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_7399' href='#ms20Ap1_7399'>Ms 20Ap1_7399</a><a class='ref msdiv' id='msdiv62' href='#msdiv62'>Msdiv 62</a>Samaṇabrāhmaṇā ceva,<br>
namassiṃsu katañjalī;<br>
‘Namo te purisājañña,<br>
namo te purisuttama.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_7400' href='#ms20Ap1_7400'>Ms 20Ap1_7400</a><a class='ref msdiv' id='msdiv63' href='#msdiv63'>Msdiv 63</a>Khattiyena mahādānaṃ,<br>
dinnaṃ <span class='var' id='note1767' title='sattahikaṃ hi vo (bj) | sattāhakādhikaṃ (s2, s3) | sattāhikaṃ vibho (pts1)' href='#note1767' title='sattahikaṃ hi vo (bj) | sattāhakādhikaṃ (s2, s3) | sattāhikaṃ vibho (pts1)'>sattāhikampi vo</span>;<br>
Sotukāmā phalaṃ tassa,<br>
byākarohi mahāmune’.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_7401' href='#ms20Ap1_7401'>Ms 20Ap1_7401</a><a class='ref msdiv' id='msdiv64' href='#msdiv64'>Msdiv 64</a>Tato avoca bhagavā,<br>
‘suṇātha mama bhāsitaṃ;<br>
Appameyyamhi buddhamhi,<br>
<span class='var' id='note1768' title='saṅghamhi suppatiṭṭhitā (bj, pts1)' href='#note1768' title='saṅghamhi suppatiṭṭhitā (bj, pts1)'>sasaṃghamhi patiṭṭhitā</span>.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_7402' href='#ms20Ap1_7402'>Ms 20Ap1_7402</a><a class='ref msdiv' id='msdiv65' href='#msdiv65'>Msdiv 65</a><span class='var' id='note1769' title='dakkhiṇādāya (s2, s3, pts1)' href='#note1769' title='dakkhiṇādāya (s2, s3, pts1)'>Dakkhiṇā tāya</span> ko vattā,<br>
appameyyaphalā hi sā;<br>
Api ce sa mahābhogo,<br>
ṭhānaṃ pattheti uttamaṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_7403' href='#ms20Ap1_7403'>Ms 20Ap1_7403</a><a class='ref msdiv' id='msdiv66' href='#msdiv66'>Msdiv 66</a>Lābhī vipulalābhānaṃ,<br>
yathā bhikkhu sudassano;<br>
Tathāhampi bhaveyyanti,<br>
lacchase taṃ anāgate.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_7404' href='#ms20Ap1_7404'>Ms 20Ap1_7404</a><a class='ref msdiv' id='msdiv67' href='#msdiv67'>Msdiv 67</a>Satasahassito kappe,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_7405' href='#ms20Ap1_7405'>Ms 20Ap1_7405</a><a class='ref msdiv' id='msdiv68' href='#msdiv68'>Msdiv 68</a>Tassa dhammesu dāyādo,<br>
oraso dhammanimmito;<br>
Sīvali nāma nāmena,<br>
hessati satthu sāvako’.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_7406' href='#ms20Ap1_7406'>Ms 20Ap1_7406</a><a class='ref msdiv' id='msdiv69' href='#msdiv69'>Msdiv 69</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsūpago ahaṃ.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_7407' href='#ms20Ap1_7407'>Ms 20Ap1_7407</a><a class='ref msdiv' id='msdiv70' href='#msdiv70'>Msdiv 70</a>Ekanavutito kappe,<br>
vipassī lokanāyako;<br>
Uppajji cārudassano,<br>
sabbadhammavipassako.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_7408' href='#ms20Ap1_7408'>Ms 20Ap1_7408</a><a class='ref msdiv' id='msdiv71' href='#msdiv71'>Msdiv 71</a>Tadāhaṃ bandhumatiyaṃ,<br>
kulassaññatarassa ca;<br>
Dayito passito ceva,<br>
āsiṃ <span class='var' id='note1770' title='kammantavyāvaṭo (bj) | kammantabyāvaṭo (s2, s3, pts1)' href='#note1770' title='kammantavyāvaṭo (bj) | kammantabyāvaṭo (s2, s3, pts1)'>kammantavāvaṭo</span>.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_7409' href='#ms20Ap1_7409'>Ms 20Ap1_7409</a><a class='ref msdiv' id='msdiv72' href='#msdiv72'>Msdiv 72</a>Tadā aññataro pūgo,<br>
vipassissa mahesino;<br>
Parivesaṃ akārayi,<br>
mahantamativissutaṃ.</p>
<p><a class='ref sc' id='sc20' href='#sc20'>SC 20</a><a class='ref pts-vp-pli' id='pts-vp-pli2.494' href='#pts-vp-pli2.494'>PTS vp Pali 2.494</a><a class='ref ms' id='ms20Ap1_7410' href='#ms20Ap1_7410'>Ms 20Ap1_7410</a><a class='ref msdiv' id='msdiv73' href='#msdiv73'>Msdiv 73</a>Niṭṭhite ca mahādāne,<br>
daduṃ khajjakasañhitaṃ;<br>
Navaṃ dadhiṃ madhuñceva,<br>
vicinaṃ neva addasuṃ.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_7411' href='#ms20Ap1_7411'>Ms 20Ap1_7411</a><a class='ref msdiv' id='msdiv74' href='#msdiv74'>Msdiv 74</a>Tadāhaṃ taṃ gahetvāna,<br>
navaṃ dadhiṃ madhumpi ca;<br>
Kammassāmigharaṃ gacchiṃ,<br>
tamesantā mamaddasuṃ.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_7412' href='#ms20Ap1_7412'>Ms 20Ap1_7412</a><a class='ref msdiv' id='msdiv75' href='#msdiv75'>Msdiv 75</a>Sahassamapi datvāna,<br>
nālabhiṃsu ca taṃ dvayaṃ;<br>
Tatohaṃ evaṃ cintesiṃ,<br>
‘netaṃ hessati orakaṃ.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_7413' href='#ms20Ap1_7413'>Ms 20Ap1_7413</a><a class='ref msdiv' id='msdiv76' href='#msdiv76'>Msdiv 76</a>Yathā ime janā sabbe,<br>
sakkaronti tathāgataṃ;<br>
Ahampi kāraṃ kassāmi,<br>
sasaṃghe lokanāyake’.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap1_7414' href='#ms20Ap1_7414'>Ms 20Ap1_7414</a><a class='ref msdiv' id='msdiv77' href='#msdiv77'>Msdiv 77</a>Tadāhamevaṃ cintetvā,<br>
dadhiṃ madhuñca ekato;<br>
Madditvā lokanāthassa,<br>
sasaṃghassa adāsahaṃ.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_7415' href='#ms20Ap1_7415'>Ms 20Ap1_7415</a><a class='ref msdiv' id='msdiv78' href='#msdiv78'>Msdiv 78</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap1_7416' href='#ms20Ap1_7416'>Ms 20Ap1_7416</a><a class='ref msdiv' id='msdiv79' href='#msdiv79'>Msdiv 79</a>Punāhaṃ bārāṇasiyaṃ,<br>
rājā hutvā mahāyaso;<br>
Sattukassa tadā duṭṭho,<br>
dvārarodhamakārayiṃ.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap1_7417' href='#ms20Ap1_7417'>Ms 20Ap1_7417</a><a class='ref msdiv' id='msdiv80' href='#msdiv80'>Msdiv 80</a>Tadā <span class='var' id='note1771' title='sapattino (bj)' href='#note1771' title='sapattino (bj)'>tapassino</span> ruddhā,<br>
ekāhaṃ rakkhitā ahuṃ;<br>
Tato tassa vipākena,<br>
<span class='var' id='note1772' title='papatiṃ (bj) | pāpiṭṭhaṃ (s2, s3) | pāpattaṃ (pts1, mr)' href='#note1772' title='papatiṃ (bj) | pāpiṭṭhaṃ (s2, s3) | pāpattaṃ (pts1, mr)'>pāpatiṃ</span> nirayaṃ bhusaṃ.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap1_7418' href='#ms20Ap1_7418'>Ms 20Ap1_7418</a><a class='ref msdiv' id='msdiv81' href='#msdiv81'>Msdiv 81</a>Pacchime ca bhave dāni,<br>
jātohaṃ koliye pure;<br>
Suppavāsā ca me mātā,<br>
mahāli licchavī pitā.</p>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap1_7419' href='#ms20Ap1_7419'>Ms 20Ap1_7419</a><a class='ref msdiv' id='msdiv82' href='#msdiv82'>Msdiv 82</a>Khattiye puññakammena,<br>
dvārarodhassa vāhasā;<br>
Satta vassāni nivasiṃ,<br>
mātukucchimhi dukkhito.</p>
<p><a class='ref sc' id='sc30' href='#sc30'>SC 30</a><a class='ref ms' id='ms20Ap1_7420' href='#ms20Ap1_7420'>Ms 20Ap1_7420</a><a class='ref msdiv' id='msdiv83' href='#msdiv83'>Msdiv 83</a>Sattāhaṃ dvāramūḷhohaṃ,<br>
mahādukkhasamappito;<br>
Mātā me chandadānena,<br>
evaṃ āsi sudukkhitā.</p>
<p><a class='ref sc' id='sc31' href='#sc31'>SC 31</a><a class='ref ms' id='ms20Ap1_7421' href='#ms20Ap1_7421'>Ms 20Ap1_7421</a><a class='ref msdiv' id='msdiv84' href='#msdiv84'>Msdiv 84</a>Suvatthitohaṃ nikkhanto,<br>
buddhena anukampito;<br>
Nikkhantadivaseyeva,<br>
pabbajiṃ anagāriyaṃ.</p>
<p><a class='ref sc' id='sc32' href='#sc32'>SC 32</a><a class='ref ms' id='ms20Ap1_7422' href='#ms20Ap1_7422'>Ms 20Ap1_7422</a><a class='ref msdiv' id='msdiv85' href='#msdiv85'>Msdiv 85</a>Upajjhā sāriputto me,<br>
moggallāno mahiddhiko;<br>
Kese oropayanto me,<br>
anusāsi mahāmati.</p>
<p><a class='ref sc' id='sc33' href='#sc33'>SC 33</a><a class='ref pts-vp-pli' id='pts-vp-pli2.495' href='#pts-vp-pli2.495'>PTS vp Pali 2.495</a><a class='ref ms' id='ms20Ap1_7423' href='#ms20Ap1_7423'>Ms 20Ap1_7423</a><a class='ref msdiv' id='msdiv86' href='#msdiv86'>Msdiv 86</a>Kesesu chijjamānesu,<br>
arahattamapāpuṇiṃ;<br>
Devā nāgā manussā ca,<br>
paccaye upanenti me.</p>
<p><a class='ref sc' id='sc34' href='#sc34'>SC 34</a><a class='ref ms' id='ms20Ap1_7424' href='#ms20Ap1_7424'>Ms 20Ap1_7424</a><a class='ref msdiv' id='msdiv87' href='#msdiv87'>Msdiv 87</a>Padumuttaranāthañca,<br>
vipassiñca vināyakaṃ;<br>
Yaṃ pūjayiṃ pamudito,<br>
paccayehi visesato.</p>
<p><a class='ref sc' id='sc35' href='#sc35'>SC 35</a><a class='ref ms' id='ms20Ap1_7425' href='#ms20Ap1_7425'>Ms 20Ap1_7425</a><a class='ref msdiv' id='msdiv88' href='#msdiv88'>Msdiv 88</a>Tato tesaṃ visesena,<br>
kammānaṃ vipuluttamaṃ;<br>
Lābhaṃ labhāmi sabbattha,<br>
vane gāme jale thale.</p>
<p><a class='ref sc' id='sc36' href='#sc36'>SC 36</a><a class='ref ms' id='ms20Ap1_7426' href='#ms20Ap1_7426'>Ms 20Ap1_7426</a><a class='ref msdiv' id='msdiv89' href='#msdiv89'>Msdiv 89</a>Revataṃ dassanatthāya,<br>
yadā yāti vināyako;<br>
Tiṃsabhikkhusahassehi,<br>
saha lokagganāyako.</p>
<p><a class='ref sc' id='sc37' href='#sc37'>SC 37</a><a class='ref ms' id='ms20Ap1_7427' href='#ms20Ap1_7427'>Ms 20Ap1_7427</a><a class='ref msdiv' id='msdiv90' href='#msdiv90'>Msdiv 90</a>Tadā devopaṇītehi,<br>
mamatthāya mahāmati;<br>
Paccayehi mahāvīro,<br>
sasaṃgho lokanāyako.</p>
<p><a class='ref sc' id='sc38' href='#sc38'>SC 38</a><a class='ref ms' id='ms20Ap1_7428' href='#ms20Ap1_7428'>Ms 20Ap1_7428</a><a class='ref msdiv' id='msdiv91' href='#msdiv91'>Msdiv 91</a>Upaṭṭhito mayā buddho,<br>
gantvā revatamaddasa;<br>
Tato jetavanaṃ gantvā,<br>
etadagge ṭhapesi maṃ.</p>
<p><a class='ref sc' id='sc39' href='#sc39'>SC 39</a><a class='ref ms' id='ms20Ap1_7429' href='#ms20Ap1_7429'>Ms 20Ap1_7429</a><a class='ref msdiv' id='msdiv92' href='#msdiv92'>Msdiv 92</a>‘Lābhīnaṃ sīvali aggo,<br>
mama sissesu bhikkhavo’;<br>
Sabbalokahito satthā,<br>
kittayī parisāsu maṃ.</p>
<p><a class='ref sc' id='sc40' href='#sc40'>SC 40</a><a class='ref ms' id='ms20Ap1_7430' href='#ms20Ap1_7430'>Ms 20Ap1_7430</a><a class='ref msdiv' id='msdiv93' href='#msdiv93'>Msdiv 93</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc41' href='#sc41'>SC 41</a><a class='ref ms' id='ms20Ap1_7431' href='#ms20Ap1_7431'>Ms 20Ap1_7431</a><a class='ref msdiv' id='msdiv94' href='#msdiv94'>Msdiv 94</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc42' href='#sc42'>SC 42</a><a class='ref ms' id='ms20Ap1_7432' href='#ms20Ap1_7432'>Ms 20Ap1_7432</a><a class='ref msdiv' id='msdiv95' href='#msdiv95'>Msdiv 95</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc43' href='#sc43'>SC 43</a><a class='ref ms' id='ms20Ap1_7433' href='#ms20Ap1_7433'>Ms 20Ap1_7433</a>Itthaṃ sudaṃ āyasmā sīvalithero imā gāthāyo abhāsitthāti.</p>
<p class='endsutta'><a class='ref sc' id='sc44' href='#sc44'>SC 44</a><a class='ref ms' id='ms20Ap1_7434' href='#ms20Ap1_7434'>Ms 20Ap1_7434</a>Sīvalittherassāpadānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
