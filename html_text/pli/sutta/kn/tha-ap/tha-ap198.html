<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap198' lang='pli'>
<header>
<ul>
<li class='division'>Therāpadāna</li>
<li>Tamālapupphiyavagga</li>
</ul>
<h1>6. Kisalayapūjakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.200' href='#pts-vp-pli1.200'>PTS vp Pali 1.200</a><a class='ref ms' id='ms20Ap1_2703' href='#ms20Ap1_2703'>Ms 20Ap1_2703</a><a class='ref msdiv' id='msdiv28' href='#msdiv28'>Msdiv 28</a>“Nagare dvāravatiyā,<br>
mālāvaccho mamaṃ ahu;<br>
Udapāno ca tattheva,<br>
pādapānaṃ virohano.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2704' href='#ms20Ap1_2704'>Ms 20Ap1_2704</a><a class='ref msdiv' id='msdiv29' href='#msdiv29'>Msdiv 29</a>Sabalena upatthaddho,<br>
siddhattho aparājito;<br>
Mamānukampamāno so,<br>
gacchate anilañjase.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2705' href='#ms20Ap1_2705'>Ms 20Ap1_2705</a><a class='ref msdiv' id='msdiv30' href='#msdiv30'>Msdiv 30</a>Aññaṃ kiñci na passāmi,<br>
pūjāyoggaṃ mahesino;<br>
Asokaṃ pallavaṃ disvā,<br>
ākāse ukkhipiṃ ahaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2706' href='#ms20Ap1_2706'>Ms 20Ap1_2706</a><a class='ref msdiv' id='msdiv31' href='#msdiv31'>Msdiv 31</a>Buddhassa te kisalayā,<br>
gacchato yanti pacchato;<br>
<span class='var' id='note696' title='sohaṃ disvāna taṃ iddhiṃ (bj) | sohaṃ disvāna tamiddhiṃ (pts1)'>Tāhaṃ disvāna saṃvijiṃ</span>,<br>
aho buddhassuḷāratā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2707' href='#ms20Ap1_2707'>Ms 20Ap1_2707</a><a class='ref msdiv' id='msdiv32' href='#msdiv32'>Msdiv 32</a>Catunnavutito kappe,<br>
pallavaṃ abhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2708' href='#ms20Ap1_2708'>Ms 20Ap1_2708</a><a class='ref msdiv' id='msdiv33' href='#msdiv33'>Msdiv 33</a><span class='var' id='note697' title='sattavīse (bj, s2, s3, pts1)'>Sattatiṃse</span> ito kappe,<br>
eko ekissaro ahu;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2709' href='#ms20Ap1_2709'>Ms 20Ap1_2709</a><a class='ref msdiv' id='msdiv34' href='#msdiv34'>Msdiv 34</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_2710' href='#ms20Ap1_2710'>Ms 20Ap1_2710</a>Itthaṃ sudaṃ āyasmā kisalayapūjako thero imā gāthāyo abhāsitthāti.</p>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms20Ap1_2711' href='#ms20Ap1_2711'>Ms 20Ap1_2711</a>Kisalayapūjakattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
