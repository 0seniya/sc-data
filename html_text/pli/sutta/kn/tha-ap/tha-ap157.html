<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap157' lang='pli'>
<header>
<ul>
<li class='division'>Therāpadāna</li>
<li>Bandhujīvakavagga</li>
</ul>
<h1><span class='var' id='note632' title='mandāravapūjakattherāpadānaṃ (bj, pts1)'>5 Mandāravapupphapūjakattheraapadāna</span></h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts1.178'></a><a class='ref ms' id='ms20Ap1_2385'>Ms 20Ap1_2385</a><a class='ref msdiv' id='msdiv25'>Msdiv 25</a>“Devaputto ahaṃ santo,<br>
pūjayiṃ sikhināyakaṃ;<br>
Mandāravena pupphena,<br>
buddhassa abhiropayiṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_2386'>Ms 20Ap1_2386</a><a class='ref msdiv' id='msdiv26'>Msdiv 26</a>Sattāhaṃ chadanaṃ āsi,<br>
dibbaṃ mālaṃ tathāgate;<br>
Sabbe janā samāgantvā,<br>
namassiṃsu tathāgataṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_2387'>Ms 20Ap1_2387</a><a class='ref msdiv' id='msdiv27'>Msdiv 27</a>Ekattiṃse ito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_2388'>Ms 20Ap1_2388</a><a class='ref msdiv' id='msdiv28'>Msdiv 28</a>Ito ca dasame kappe,<br>
rājāhosiṃ jutindharo;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc5'>SC 5</a><a class='ref ms' id='ms20Ap1_2389'>Ms 20Ap1_2389</a><a class='ref msdiv' id='msdiv29'>Msdiv 29</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc6'>SC 6</a><a class='ref ms' id='ms20Ap1_2390'>Ms 20Ap1_2390</a>Itthaṃ sudaṃ āyasmā <span class='var' id='note633' title='mandāravapūjako (bj, pts1)'>mandāravapupphapūjako</span> thero imā gāthāyo abhāsitthāti.</p>
<p class='endsutta'><a class='ref sc' id='sc7'>SC 7</a><a class='ref ms' id='ms20Ap1_2391'>Ms 20Ap1_2391</a>Mandāravapupphapūjakattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
