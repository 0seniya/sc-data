<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="tha-ap143">
<article>
<div class="hgroup">
<p class="division">Therāpadāna</p>
<p>Chattavagga</p>
<h1><span class="var" id="note607" title="adhichattiyattherāpadānaṃ (si, s2, s3) | adhicchattiyattherāpadānaṃ (pts1)">1 Atichattiyattheraapadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_2278"></a><a class="msdiv" id="msdiv1"></a>“Parinibbute bhagavati,<br>
atthadassīnaruttame;<br>
<span class="var" id="note608" title="chattādhichattaṃ (si, pts1)">Chattātichattaṃ</span> kāretvā,<br>
thūpamhi abhiropayiṃ.</p>
<p><a class="sc" id="2"></a><a class="ms" id="p_20Ap1_2279"></a><a class="msdiv" id="msdiv2"></a>Kālena kālamāgantvā,<br>
<span class="var" id="note609" title="satthu cetiyaṃ (bj)">namassiṃ lokanāyakaṃ</span>;<br>
Pupphacchadanaṃ katvāna,<br>
chattamhi abhiropayiṃ.</p>
<p><a class="sc" id="3"></a><a class="ms" id="p_20Ap1_2280"></a><a class="msdiv" id="msdiv3"></a>Sattarase kappasate,<br>
devarajjamakārayiṃ;<br>
Manussattaṃ na gacchāmi,<br>
thūpapūjāyidaṃ phalaṃ.</p>
<p><a class="sc" id="4"></a><a class="ms" id="p_20Ap1_2281"></a><a class="msdiv" id="msdiv4"></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class="sc" id="5"></a><a class="ms" id="p_20Ap1_2282"></a>Itthaṃ sudaṃ āyasmā <span class="var" id="note610" title="adhichattiyo (si, s2, s3) | adhicchattiyo (pts1)">atichattiyo</span> thero imā gāthāyo abhāsitthāti.</p>
<p class="endsutta"><a class="sc" id="6"></a><a class="ms" id="p_20Ap1_2283"></a>Atichattiyattherassāpadānaṃ paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
