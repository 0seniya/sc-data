<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap350' lang='pli'>
<header>
<ul>
<li class='division'>Therāpadāna</li>
<li>Ekapadumiyavagga</li>
</ul>
<h1>8. Tiṇamuṭṭhidāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_3942' href='#ms20Ap1_3942'>Ms 20Ap1_3942</a><a class='ref msdiv' id='msdiv48' href='#msdiv48'>Msdiv 48</a>“Himavantassāvidūre,<br>
lambako nāma pabbato;<br>
Upatisso nāma sambuddho,<br>
abbhokāsamhi caṅkami.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3943' href='#ms20Ap1_3943'>Ms 20Ap1_3943</a><a class='ref msdiv' id='msdiv49' href='#msdiv49'>Msdiv 49</a>Migaluddo tadā āsiṃ,<br>
araññe kānane ahaṃ;<br>
Disvāna taṃ devadevaṃ,<br>
sayambhuṃ aparājitaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_3944' href='#ms20Ap1_3944'>Ms 20Ap1_3944</a><a class='ref msdiv' id='msdiv50' href='#msdiv50'>Msdiv 50</a>Vippasannena cittena,<br>
tadā tassa mahesino;<br>
Nisīdanatthaṃ buddhassa,<br>
tiṇamuṭṭhimadāsahaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3945' href='#ms20Ap1_3945'>Ms 20Ap1_3945</a><a class='ref msdiv' id='msdiv51' href='#msdiv51'>Msdiv 51</a>Datvāna devadevassa,<br>
bhiyyo cittaṃ pasādayiṃ;<br>
Sambuddhaṃ abhivādetvā,<br>
pakkāmiṃ uttarāmukho.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_3946' href='#ms20Ap1_3946'>Ms 20Ap1_3946</a><a class='ref msdiv' id='msdiv52' href='#msdiv52'>Msdiv 52</a>Aciraṃ gatamattaṃ maṃ,<br>
migarājā <span class='var' id='note969' title='aheṭhayi (bj, s2, s3, pts1)' href='#note969' title='aheṭhayi (bj, s2, s3, pts1)'>apothayi</span>;<br>
Sīhena <span class='var' id='note970' title='pātito (bj, s2, s3, pts1)' href='#note970' title='pātito (bj, s2, s3, pts1)'>pothito</span> santo,<br>
tattha kālaṅkato ahaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_3947' href='#ms20Ap1_3947'>Ms 20Ap1_3947</a><a class='ref msdiv' id='msdiv53' href='#msdiv53'>Msdiv 53</a>Āsanne me kataṃ kammaṃ,<br>
buddhaseṭṭhe anāsave;<br>
Sumutto saravegova,<br>
devalokaṃ agañchahaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_3948' href='#ms20Ap1_3948'>Ms 20Ap1_3948</a><a class='ref msdiv' id='msdiv54' href='#msdiv54'>Msdiv 54</a>Yūpo tattha subho āsi,<br>
puññakammābhinimmito;<br>
Sahassakaṇḍo satabheṇḍu,<br>
dhajālu haritāmayo.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_3949' href='#ms20Ap1_3949'>Ms 20Ap1_3949</a><a class='ref msdiv' id='msdiv55' href='#msdiv55'>Msdiv 55</a>Pabhā niddhāvate tassa,<br>
sataraṃsīva uggato;<br>
Ākiṇṇo devakaññāhi,<br>
āmodiṃ kāmakāmahaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_3950' href='#ms20Ap1_3950'>Ms 20Ap1_3950</a><a class='ref msdiv' id='msdiv56' href='#msdiv56'>Msdiv 56</a>Devalokā cavitvāna,<br>
sukkamūlena codito;<br>
Āgantvāna manussattaṃ,<br>
pattomhi āsavakkhayaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_3951' href='#ms20Ap1_3951'>Ms 20Ap1_3951</a><a class='ref msdiv' id='msdiv57' href='#msdiv57'>Msdiv 57</a>Catunnavutito kappe,<br>
nisīdanamadāsahaṃ;<br>
Duggatiṃ nābhijānāmi,<br>
tiṇamuṭṭhiyidaṃ phalaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_3952' href='#ms20Ap1_3952'>Ms 20Ap1_3952</a><a class='ref msdiv' id='msdiv58' href='#msdiv58'>Msdiv 58</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_3953' href='#ms20Ap1_3953'>Ms 20Ap1_3953</a>Itthaṃ sudaṃ āyasmā tiṇamuṭṭhidāyako thero imā gāthāyo abhāsitthāti.</p>
<p class='endsutta'><a class='ref sc' id='sc13' href='#sc13'>SC 13</a><a class='ref ms' id='ms20Ap1_3954' href='#ms20Ap1_3954'>Ms 20Ap1_3954</a>Tiṇamuṭṭhidāyakattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
