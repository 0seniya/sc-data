<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap8' lang='pli'>
<header>
<ul>
<li class='division'>Therāpadāna</li>
<li>Buddhavagga</li>
</ul>
<h1>8. Upālittheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_458' href='#ms20Ap1_458'>Ms 20Ap1_458</a><a class='ref msdiv' id='msdiv441' href='#msdiv441'>Msdiv 441</a>“Nagare haṃsavatiyā,<br>
sujāto nāma brāhmaṇo;<br>
Asītikoṭinicayo,<br>
pahūtadhanadhaññavā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_459' href='#ms20Ap1_459'>Ms 20Ap1_459</a><a class='ref msdiv' id='msdiv442' href='#msdiv442'>Msdiv 442</a>Ajjhāyako mantadharo,<br>
tiṇṇaṃ vedāna pāragū;<br>
Lakkhaṇe itihāse ca,<br>
sadhamme pāramiṃ gato.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_460' href='#ms20Ap1_460'>Ms 20Ap1_460</a><a class='ref msdiv' id='msdiv443' href='#msdiv443'>Msdiv 443</a>Paribbājā <span class='var' id='note133' title='ekabhikkhā (mr)'>ekasikhā</span>,<br>
<span class='var' id='note134' title='gotamabuddhasāvakā (pts1)'>gotamā buddhasāvakā</span>;<br>
Carakā tāpasā ceva,<br>
caranti mahiyā tadā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_461' href='#ms20Ap1_461'>Ms 20Ap1_461</a><a class='ref msdiv' id='msdiv444' href='#msdiv444'>Msdiv 444</a>Tepi maṃ parivārenti,<br>
brāhmaṇo vissuto iti;<br>
Bahujjano maṃ pūjeti,<br>
nāhaṃ pūjemi kiñcanaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_462' href='#ms20Ap1_462'>Ms 20Ap1_462</a><a class='ref msdiv' id='msdiv445' href='#msdiv445'>Msdiv 445</a>Pūjārahaṃ na passāmi,<br>
mānatthaddho ahaṃ tadā;<br>
Buddhoti vacanaṃ natthi,<br>
tāva nuppajjate jino.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_463' href='#ms20Ap1_463'>Ms 20Ap1_463</a><a class='ref msdiv' id='msdiv446' href='#msdiv446'>Msdiv 446</a>Accayena ahorattaṃ,<br>
<span class='var' id='note135' title='... nāyako (bj, s2, s3, pts1)'>padumuttaranāmako</span>;<br>
Sabbaṃ tamaṃ vinodetvā,<br>
loke uppajji cakkhumā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_464' href='#ms20Ap1_464'>Ms 20Ap1_464</a><a class='ref msdiv' id='msdiv447' href='#msdiv447'>Msdiv 447</a>Vitthārike bāhujaññe,<br>
puthubhūte ca sāsane;<br>
Upāgami tadā buddho,<br>
nagaraṃ haṃsasavhayaṃ.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli1.38' href='#pts-vp-pli1.38'>PTS vp Pali 1.38</a><a class='ref ms' id='ms20Ap1_465' href='#ms20Ap1_465'>Ms 20Ap1_465</a><a class='ref msdiv' id='msdiv448' href='#msdiv448'>Msdiv 448</a>Pitu atthāya so buddho,<br>
dhammaṃ desesi cakkhumā;<br>
Tena kālena parisā,<br>
samantā yojanaṃ tadā.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_466' href='#ms20Ap1_466'>Ms 20Ap1_466</a><a class='ref msdiv' id='msdiv449' href='#msdiv449'>Msdiv 449</a>Sammato manujānaṃ so,<br>
sunando nāma tāpaso;<br>
Yāvatā buddhaparisā,<br>
pupphehacchādayī tadā.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_467' href='#ms20Ap1_467'>Ms 20Ap1_467</a><a class='ref msdiv' id='msdiv450' href='#msdiv450'>Msdiv 450</a>Catusaccaṃ pakāsente,<br>
<span class='var' id='note136' title='seṭṭhe va (pts1) | heṭṭhā ca (mr)'>seṭṭhe ca</span> pupphamaṇḍape;<br>
Koṭisatasahassānaṃ,<br>
dhammābhisamayo ahu.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_468' href='#ms20Ap1_468'>Ms 20Ap1_468</a><a class='ref msdiv' id='msdiv451' href='#msdiv451'>Msdiv 451</a>Sattarattindivaṃ buddho,<br>
vassetvā dhammavuṭṭhiyo;<br>
Aṭṭhame divase patte,<br>
sunandaṃ kittayī jino.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_469' href='#ms20Ap1_469'>Ms 20Ap1_469</a><a class='ref msdiv' id='msdiv452' href='#msdiv452'>Msdiv 452</a>Devaloke manusse vā,<br>
saṃsaranto ayaṃ bhave;<br>
Sabbesaṃ pavaro hutvā,<br>
bhavesu saṃsarissati.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_470' href='#ms20Ap1_470'>Ms 20Ap1_470</a><a class='ref msdiv' id='msdiv453' href='#msdiv453'>Msdiv 453</a>Kappasatasahassamhi,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_471' href='#ms20Ap1_471'>Ms 20Ap1_471</a><a class='ref msdiv' id='msdiv454' href='#msdiv454'>Msdiv 454</a>Tassa dhammesu dāyādo,<br>
oraso dhammanimmito;<br>
Mantāṇiputto puṇṇoti,<br>
hessati satthu sāvako.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_472' href='#ms20Ap1_472'>Ms 20Ap1_472</a><a class='ref msdiv' id='msdiv455' href='#msdiv455'>Msdiv 455</a>Evaṃ kittayi sambuddho,<br>
sunandaṃ tāpasaṃ tadā;<br>
Hāsayanto janaṃ sabbaṃ,<br>
dassayanto sakaṃ balaṃ.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_473' href='#ms20Ap1_473'>Ms 20Ap1_473</a><a class='ref msdiv' id='msdiv456' href='#msdiv456'>Msdiv 456</a>Katañjalī namassanti,<br>
sunandaṃ tāpasaṃ janā;<br>
Buddhe kāraṃ karitvāna,<br>
sodhesi gatimattano.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_474' href='#ms20Ap1_474'>Ms 20Ap1_474</a><a class='ref msdiv' id='msdiv457' href='#msdiv457'>Msdiv 457</a>Tattha me ahu saṅkappo,<br>
sutvāna munino vacaṃ;<br>
Ahampi kāraṃ kassāmi,<br>
yathā passāmi gotamaṃ.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_475' href='#ms20Ap1_475'>Ms 20Ap1_475</a><a class='ref msdiv' id='msdiv458' href='#msdiv458'>Msdiv 458</a>Evāhaṃ cintayitvāna,<br>
kiriyaṃ cintayiṃ mama;<br>
Kyāhaṃ kammaṃ ācarāmi,<br>
puññakkhette anuttare.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_476' href='#ms20Ap1_476'>Ms 20Ap1_476</a><a class='ref msdiv' id='msdiv459' href='#msdiv459'>Msdiv 459</a>Ayañca pāṭhiko bhikkhu,<br>
sabbapāṭhissa sāsane;<br>
Vinaye agganikkhitto,<br>
taṃ ṭhānaṃ patthaye ahaṃ.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_477' href='#ms20Ap1_477'>Ms 20Ap1_477</a><a class='ref msdiv' id='msdiv460' href='#msdiv460'>Msdiv 460</a>Idaṃ me amitaṃ bhogaṃ,<br>
akkhobhaṃ sāgarūpamaṃ;<br>
Tena bhogena buddhassa,<br>
ārāmaṃ māpaye ahaṃ.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_478' href='#ms20Ap1_478'>Ms 20Ap1_478</a><a class='ref msdiv' id='msdiv461' href='#msdiv461'>Msdiv 461</a>Sobhanaṃ nāma ārāmaṃ,<br>
nagarassa puratthato;<br>
<span class='var' id='note137' title='kītvā (bj) | katvā (s2, s3, pts1) | kitvā (mr)'>Kiṇitvā</span> satasahassena,<br>
saṃghārāmaṃ amāpayiṃ.</p>
<p><a class='ref sc' id='sc22' href='#sc22'>SC 22</a><a class='ref pts-vp-pli' id='pts-vp-pli1.39' href='#pts-vp-pli1.39'>PTS vp Pali 1.39</a><a class='ref ms' id='ms20Ap1_479' href='#ms20Ap1_479'>Ms 20Ap1_479</a><a class='ref msdiv' id='msdiv462' href='#msdiv462'>Msdiv 462</a>Kūṭāgāre ca pāsāde,<br>
maṇḍape hammiye guhā;<br>
Caṅkame sukate katvā,<br>
saṃghārāmaṃ amāpayiṃ.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_480' href='#ms20Ap1_480'>Ms 20Ap1_480</a><a class='ref msdiv' id='msdiv463' href='#msdiv463'>Msdiv 463</a>Jantāgharaṃ aggisālaṃ,<br>
atho udakamāḷakaṃ;<br>
Nhānagharaṃ māpayitvā,<br>
bhikkhusaṃghassadāsahaṃ.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap1_481' href='#ms20Ap1_481'>Ms 20Ap1_481</a><a class='ref msdiv' id='msdiv464' href='#msdiv464'>Msdiv 464</a>Āsandiyo pīṭhake ca,<br>
paribhoge ca bhājane;<br>
Ārāmikañca bhesajjaṃ,<br>
sabbametaṃ adāsahaṃ.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_482' href='#ms20Ap1_482'>Ms 20Ap1_482</a><a class='ref msdiv' id='msdiv465' href='#msdiv465'>Msdiv 465</a>Ārakkhaṃ paṭṭhapetvāna,<br>
pākāraṃ kārayiṃ daḷhaṃ;<br>
Mā naṃ koci viheṭhesi,<br>
santacittāna tādinaṃ.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap1_483' href='#ms20Ap1_483'>Ms 20Ap1_483</a><a class='ref msdiv' id='msdiv466' href='#msdiv466'>Msdiv 466</a><span class='var' id='note138' title='āvāsaṃ satasahassena (bj) | āvāsasatasahasse (si) | āvāse satasahasse (s2, s3) | āvāsasatasahassena (pts1)'>Satasahassenāvāsaṃ</span>,<br>
saṃghārāme amāpayiṃ;<br>
<span class='var' id='note139' title='vepullataṃ pāpayitvā (bj, pts1) | vepullataṃ māpayitvā (s2, s3)'>Vepullaṃ taṃ māpayitvā</span>,<br>
sambuddhaṃ upanāmayiṃ.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap1_484' href='#ms20Ap1_484'>Ms 20Ap1_484</a><a class='ref msdiv' id='msdiv467' href='#msdiv467'>Msdiv 467</a>Niṭṭhāpito mayārāmo,<br>
sampaṭiccha tuvaṃ muni;<br>
Niyyādessāmi <span class='var' id='note140' title='te vīra (bj, pts1) | taṃ dhīra (s2, s3)'>taṃ vīra</span>,<br>
adhivāsehi cakkhuma.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap1_485' href='#ms20Ap1_485'>Ms 20Ap1_485</a><a class='ref msdiv' id='msdiv468' href='#msdiv468'>Msdiv 468</a>Padumuttaro lokavidū,<br>
āhutīnaṃ paṭiggaho;<br>
Mama saṅkappamaññāya,<br>
adhivāsesi nāyako.</p>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap1_486' href='#ms20Ap1_486'>Ms 20Ap1_486</a><a class='ref msdiv' id='msdiv469' href='#msdiv469'>Msdiv 469</a>Adhivāsanamaññāya,<br>
sabbaññussa mahesino;<br>
Bhojanaṃ paṭiyādetvā,<br>
kālamārocayiṃ ahaṃ.</p>
<p><a class='ref sc' id='sc30' href='#sc30'>SC 30</a><a class='ref ms' id='ms20Ap1_487' href='#ms20Ap1_487'>Ms 20Ap1_487</a><a class='ref msdiv' id='msdiv470' href='#msdiv470'>Msdiv 470</a>Ārocitamhi kālamhi,<br>
padumuttaranāyako;<br>
Khīṇāsavasahassehi,<br>
ārāmaṃ me upāgami.</p>
<p><a class='ref sc' id='sc31' href='#sc31'>SC 31</a><a class='ref ms' id='ms20Ap1_488' href='#ms20Ap1_488'>Ms 20Ap1_488</a><a class='ref msdiv' id='msdiv471' href='#msdiv471'>Msdiv 471</a>Nisinnaṃ kālamaññāya,<br>
annapānena tappayiṃ;<br>
Bhuttāviṃ kālamaññāya,<br>
idaṃ vacanamabraviṃ.</p>
<p><a class='ref sc' id='sc32' href='#sc32'>SC 32</a><a class='ref ms' id='ms20Ap1_489' href='#ms20Ap1_489'>Ms 20Ap1_489</a><a class='ref msdiv' id='msdiv472' href='#msdiv472'>Msdiv 472</a>Kīto satasahassena,<br>
tattakeneva kārito;<br>
Sobhano nāma ārāmo,<br>
sampaṭiccha tuvaṃ muni.</p>
<p><a class='ref sc' id='sc33' href='#sc33'>SC 33</a><a class='ref ms' id='ms20Ap1_490' href='#ms20Ap1_490'>Ms 20Ap1_490</a><a class='ref msdiv' id='msdiv473' href='#msdiv473'>Msdiv 473</a>Iminārāmadānena,<br>
cetanāpaṇidhīhi ca;<br>
Bhave nibbattamānohaṃ,<br>
labhāmi mama patthitaṃ.</p>
<p><a class='ref sc' id='sc34' href='#sc34'>SC 34</a><a class='ref ms' id='ms20Ap1_491' href='#ms20Ap1_491'>Ms 20Ap1_491</a><a class='ref msdiv' id='msdiv474' href='#msdiv474'>Msdiv 474</a>Paṭiggahetvā sambuddho,<br>
saṃghārāmaṃ sumāpitaṃ;<br>
Bhikkhusaṃghe nisīditvā,<br>
idaṃ vacanamabravi.</p>
<p><a class='ref sc' id='sc35' href='#sc35'>SC 35</a><a class='ref ms' id='ms20Ap1_492' href='#ms20Ap1_492'>Ms 20Ap1_492</a><a class='ref msdiv' id='msdiv475' href='#msdiv475'>Msdiv 475</a>Yo so buddhassa pādāsi,<br>
saṃghārāmaṃ sumāpitaṃ;<br>
Tamahaṃ kittayissāmi,<br>
suṇātha mama bhāsato.</p>
<p><a class='ref sc' id='sc36' href='#sc36'>SC 36</a><a class='ref pts-vp-pli' id='pts-vp-pli1.40' href='#pts-vp-pli1.40'>PTS vp Pali 1.40</a><a class='ref ms' id='ms20Ap1_493' href='#ms20Ap1_493'>Ms 20Ap1_493</a><a class='ref msdiv' id='msdiv476' href='#msdiv476'>Msdiv 476</a>Hatthī assā rathā pattī,<br>
senā ca caturaṅginī;<br>
Parivāressantimaṃ niccaṃ,<br>
saṃghārāmassidaṃ phalaṃ.</p>
<p><a class='ref sc' id='sc37' href='#sc37'>SC 37</a><a class='ref ms' id='ms20Ap1_494' href='#ms20Ap1_494'>Ms 20Ap1_494</a><a class='ref msdiv' id='msdiv477' href='#msdiv477'>Msdiv 477</a><span class='var' id='note141' title='saṭṭhī (s2, s3) | saṭṭhiṃ (pts1)'>Saṭṭhi</span> <span class='var' id='note142' title='turiyasahassāni (bj, s2, s3, pts1)'>Saṭṭhi</span> <span class='var' id='note142' title='turiyasahassāni (bj, s2, s3, pts1)'>tūrasahassāni</span>,<br>
bheriyo samalaṅkatā;<br>
Parivāressantimaṃ niccaṃ,<br>
saṃghārāmassidaṃ phalaṃ.</p>
<p><a class='ref sc' id='sc38' href='#sc38'>SC 38</a><a class='ref ms' id='ms20Ap1_495' href='#ms20Ap1_495'>Ms 20Ap1_495</a><a class='ref msdiv' id='msdiv478' href='#msdiv478'>Msdiv 478</a>Chaḷasītisahassāni,<br>
nāriyo samalaṅkatā;<br>
Vicittavatthābharaṇā,<br>
āmuttamaṇikuṇḍalā.</p>
<p><a class='ref sc' id='sc39' href='#sc39'>SC 39</a><a class='ref ms' id='ms20Ap1_496' href='#ms20Ap1_496'>Ms 20Ap1_496</a><a class='ref msdiv' id='msdiv479' href='#msdiv479'>Msdiv 479</a>Aḷārapamhā hasulā,<br>
susaññā tanumajjhimā;<br>
Parivāressantimaṃ niccaṃ,<br>
saṃghārāmassidaṃ phalaṃ.</p>
<p><a class='ref sc' id='sc40' href='#sc40'>SC 40</a><a class='ref ms' id='ms20Ap1_497' href='#ms20Ap1_497'>Ms 20Ap1_497</a><a class='ref msdiv' id='msdiv480' href='#msdiv480'>Msdiv 480</a>Tiṃsakappasahassāni,<br>
devaloke ramissati;<br>
Sahassakkhattuṃ devindo,<br>
devarajjaṃ karissati.</p>
<p><a class='ref sc' id='sc41' href='#sc41'>SC 41</a><a class='ref ms' id='ms20Ap1_498' href='#ms20Ap1_498'>Ms 20Ap1_498</a><a class='ref msdiv' id='msdiv481' href='#msdiv481'>Msdiv 481</a>Devarājena pattabbaṃ,<br>
sabbaṃ paṭilabhissati;<br>
Anūnabhogo hutvāna,<br>
devarajjaṃ karissati.</p>
<p><a class='ref sc' id='sc42' href='#sc42'>SC 42</a><a class='ref ms' id='ms20Ap1_499' href='#ms20Ap1_499'>Ms 20Ap1_499</a><a class='ref msdiv' id='msdiv482' href='#msdiv482'>Msdiv 482</a>Sahassakkhattuṃ cakkavattī,<br>
rājā raṭṭhe bhavissati;<br>
Pathabyā rajjaṃ vipulaṃ,<br>
gaṇanāto asaṅkhiyaṃ.</p>
<p><a class='ref sc' id='sc43' href='#sc43'>SC 43</a><a class='ref ms' id='ms20Ap1_500' href='#ms20Ap1_500'>Ms 20Ap1_500</a><a class='ref msdiv' id='msdiv483' href='#msdiv483'>Msdiv 483</a>Kappasatasahassamhi,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc44' href='#sc44'>SC 44</a><a class='ref ms' id='ms20Ap1_501' href='#ms20Ap1_501'>Ms 20Ap1_501</a><a class='ref msdiv' id='msdiv484' href='#msdiv484'>Msdiv 484</a>Tassa dhammesu dāyādo,<br>
oraso dhammanimmito;<br>
Upāli nāma nāmena,<br>
hessati satthu sāvako.</p>
<p><a class='ref sc' id='sc45' href='#sc45'>SC 45</a><a class='ref ms' id='ms20Ap1_502' href='#ms20Ap1_502'>Ms 20Ap1_502</a><a class='ref msdiv' id='msdiv485' href='#msdiv485'>Msdiv 485</a>Vinaye pāramiṃ patvā,<br>
ṭhānāṭhāne ca kovido;<br>
Jinasāsanaṃ dhārento,<br>
viharissatināsavo.</p>
<p><a class='ref sc' id='sc46' href='#sc46'>SC 46</a><a class='ref ms' id='ms20Ap1_503' href='#ms20Ap1_503'>Ms 20Ap1_503</a><a class='ref msdiv' id='msdiv486' href='#msdiv486'>Msdiv 486</a>Sabbametaṃ abhiññāya,<br>
gotamo sakyapuṅgavo;<br>
Bhikkhusaṃghe nisīditvā,<br>
etadagge ṭhapessati.</p>
<p><a class='ref sc' id='sc47' href='#sc47'>SC 47</a><a class='ref ms' id='ms20Ap1_504' href='#ms20Ap1_504'>Ms 20Ap1_504</a><a class='ref msdiv' id='msdiv487' href='#msdiv487'>Msdiv 487</a>Aparimeyyupādāya,<br>
patthemi tava sāsanaṃ;<br>
So me attho anuppatto,<br>
sabbasaṃyojanakkhayo.</p>
<p><a class='ref sc' id='sc48' href='#sc48'>SC 48</a><a class='ref ms' id='ms20Ap1_505' href='#ms20Ap1_505'>Ms 20Ap1_505</a><a class='ref msdiv' id='msdiv488' href='#msdiv488'>Msdiv 488</a>Yathā sūlāvuto poso,<br>
rājadaṇḍena tajjito;<br>
Sūle sātaṃ avindanto,<br>
parimuttiṃva icchati.</p>
<p><a class='ref sc' id='sc49' href='#sc49'>SC 49</a><a class='ref ms' id='ms20Ap1_506' href='#ms20Ap1_506'>Ms 20Ap1_506</a><a class='ref msdiv' id='msdiv489' href='#msdiv489'>Msdiv 489</a>Tathevāhaṃ mahāvīra,<br>
bhavadaṇḍena tajjito;<br>
Kammasūlāvuto santo,<br>
pipāsāvedanaṭṭito.</p>
<p><a class='ref sc' id='sc50' href='#sc50'>SC 50</a><a class='ref ms' id='ms20Ap1_507' href='#ms20Ap1_507'>Ms 20Ap1_507</a><a class='ref msdiv' id='msdiv490' href='#msdiv490'>Msdiv 490</a>Bhave sātaṃ na vindāmi,<br>
ḍayhanto tīhi aggibhi;<br>
Parimuttiṃ gavesāmi,<br>
yathāpi rājadaṇḍito.</p>
<p><a class='ref sc' id='sc51' href='#sc51'>SC 51</a><a class='ref pts-vp-pli' id='pts-vp-pli1.41' href='#pts-vp-pli1.41'>PTS vp Pali 1.41</a><a class='ref ms' id='ms20Ap1_508' href='#ms20Ap1_508'>Ms 20Ap1_508</a><a class='ref msdiv' id='msdiv491' href='#msdiv491'>Msdiv 491</a>Yathā visādo puriso,<br>
visena paripīḷito;<br>
Agadaṃ so gaveseyya,<br>
<span class='var' id='note143' title='visaghātāyupālanaṃ (bj, c1) | visaghātāyupāyaso (pts1)'>visaghātāyupāyanaṃ</span>.</p>
<p><a class='ref sc' id='sc52' href='#sc52'>SC 52</a><a class='ref ms' id='ms20Ap1_509' href='#ms20Ap1_509'>Ms 20Ap1_509</a><a class='ref msdiv' id='msdiv492' href='#msdiv492'>Msdiv 492</a>Gavesamāno passeyya,<br>
agadaṃ visaghātakaṃ;<br>
Taṃ pivitvā sukhī assa,<br>
visamhā parimuttiyā.</p>
<p><a class='ref sc' id='sc53' href='#sc53'>SC 53</a><a class='ref ms' id='ms20Ap1_510' href='#ms20Ap1_510'>Ms 20Ap1_510</a><a class='ref msdiv' id='msdiv493' href='#msdiv493'>Msdiv 493</a>Tathevāhaṃ mahāvīra,<br>
yathā visahato naro;<br>
Sampīḷito avijjāya,<br>
saddhammāgadamesahaṃ.</p>
<p><a class='ref sc' id='sc54' href='#sc54'>SC 54</a><a class='ref ms' id='ms20Ap1_511' href='#ms20Ap1_511'>Ms 20Ap1_511</a><a class='ref msdiv' id='msdiv494' href='#msdiv494'>Msdiv 494</a>Dhammāgadaṃ gavesanto,<br>
addakkhiṃ sakyasāsanaṃ;<br>
Aggaṃ sabbosadhānaṃ taṃ,<br>
sabbasallavinodanaṃ.</p>
<p><a class='ref sc' id='sc55' href='#sc55'>SC 55</a><a class='ref ms' id='ms20Ap1_512' href='#ms20Ap1_512'>Ms 20Ap1_512</a><a class='ref msdiv' id='msdiv495' href='#msdiv495'>Msdiv 495</a>Dhammosadhaṃ pivitvāna,<br>
visaṃ sabbaṃ samūhaniṃ;<br>
Ajarāmaraṃ sītibhāvaṃ,<br>
nibbānaṃ phassayiṃ ahaṃ.</p>
<p><a class='ref sc' id='sc56' href='#sc56'>SC 56</a><a class='ref ms' id='ms20Ap1_513' href='#ms20Ap1_513'>Ms 20Ap1_513</a><a class='ref msdiv' id='msdiv496' href='#msdiv496'>Msdiv 496</a>Yathā bhūtaṭṭito poso,<br>
bhūtaggāhena pīḷito;<br>
Bhūtavejjaṃ gaveseyya,<br>
bhūtasmā parimuttiyā.</p>
<p><a class='ref sc' id='sc57' href='#sc57'>SC 57</a><a class='ref ms' id='ms20Ap1_514' href='#ms20Ap1_514'>Ms 20Ap1_514</a><a class='ref msdiv' id='msdiv497' href='#msdiv497'>Msdiv 497</a>Gavesamāno passeyya,<br>
bhūtavijjāsu kovidaṃ;<br>
Tassa so vihane bhūtaṃ,<br>
samūlañca vināsaye.</p>
<p><a class='ref sc' id='sc58' href='#sc58'>SC 58</a><a class='ref ms' id='ms20Ap1_515' href='#ms20Ap1_515'>Ms 20Ap1_515</a><a class='ref msdiv' id='msdiv498' href='#msdiv498'>Msdiv 498</a>Tathevāhaṃ mahāvīra,<br>
tamaggāhena pīḷito;<br>
Ñāṇālokaṃ gavesāmi,<br>
tamato parimuttiyā.</p>
<p><a class='ref sc' id='sc59' href='#sc59'>SC 59</a><a class='ref ms' id='ms20Ap1_516' href='#ms20Ap1_516'>Ms 20Ap1_516</a><a class='ref msdiv' id='msdiv499' href='#msdiv499'>Msdiv 499</a>Athaddasaṃ sakyamuniṃ,<br>
kilesatamasodhanaṃ;<br>
So me tamaṃ vinodesi,<br>
bhūtavejjova bhūtakaṃ.</p>
<p><a class='ref sc' id='sc60' href='#sc60'>SC 60</a><a class='ref ms' id='ms20Ap1_517' href='#ms20Ap1_517'>Ms 20Ap1_517</a><a class='ref msdiv' id='msdiv500' href='#msdiv500'>Msdiv 500</a>Saṃsārasotaṃ sañchindiṃ,<br>
taṇhāsotaṃ nivārayiṃ;<br>
Bhavaṃ ugghāṭayiṃ sabbaṃ,<br>
bhūtavejjova mūlato.</p>
<p><a class='ref sc' id='sc61' href='#sc61'>SC 61</a><a class='ref ms' id='ms20Ap1_518' href='#ms20Ap1_518'>Ms 20Ap1_518</a><a class='ref msdiv' id='msdiv501' href='#msdiv501'>Msdiv 501</a>Garuḷo yathā opatati,<br>
pannagaṃ bhakkhamattano;<br>
Samantā yojanasataṃ,<br>
vikkhobheti mahāsaraṃ.</p>
<p><a class='ref sc' id='sc62' href='#sc62'>SC 62</a><a class='ref ms' id='ms20Ap1_519' href='#ms20Ap1_519'>Ms 20Ap1_519</a><a class='ref msdiv' id='msdiv502' href='#msdiv502'>Msdiv 502</a>Pannagaṃ so gahetvāna,<br>
adhosīsaṃ viheṭhayaṃ;<br>
Ādāya so pakkamati,<br>
yenakāmaṃ vihaṅgamo.</p>
<p><a class='ref sc' id='sc63' href='#sc63'>SC 63</a><a class='ref ms' id='ms20Ap1_520' href='#ms20Ap1_520'>Ms 20Ap1_520</a><a class='ref msdiv' id='msdiv503' href='#msdiv503'>Msdiv 503</a>Tathevāhaṃ mahāvīra,<br>
yathāpi garuḷo balī;<br>
Asaṅkhataṃ gavesanto,<br>
dose vikkhālayiṃ ahaṃ.</p>
<p><a class='ref sc' id='sc64' href='#sc64'>SC 64</a><a class='ref ms' id='ms20Ap1_521' href='#ms20Ap1_521'>Ms 20Ap1_521</a><a class='ref msdiv' id='msdiv504' href='#msdiv504'>Msdiv 504</a>Diṭṭho ahaṃ dhammavaraṃ,<br>
santipadamanuttaraṃ;<br>
Ādāya viharāmetaṃ,<br>
garuḷo pannagaṃ yathā.</p>
<p><a class='ref sc' id='sc65' href='#sc65'>SC 65</a><a class='ref ms' id='ms20Ap1_522' href='#ms20Ap1_522'>Ms 20Ap1_522</a><a class='ref msdiv' id='msdiv505' href='#msdiv505'>Msdiv 505</a>Āsāvatī nāma latā,<br>
jātā cittalatāvane;<br>
Tassā vassasahassena,<br>
ekaṃ nibbattate phalaṃ.</p>
<p><a class='ref sc' id='sc66' href='#sc66'>SC 66</a><a class='ref pts-vp-pli' id='pts-vp-pli1.42' href='#pts-vp-pli1.42'>PTS vp Pali 1.42</a><a class='ref ms' id='ms20Ap1_523' href='#ms20Ap1_523'>Ms 20Ap1_523</a><a class='ref msdiv' id='msdiv506' href='#msdiv506'>Msdiv 506</a>Taṃ devā payirupāsanti,<br>
tāvadūraphale sati;<br>
Devānaṃ sā piyā evaṃ,<br>
āsāvatī latuttamā.</p>
<p><a class='ref sc' id='sc67' href='#sc67'>SC 67</a><a class='ref ms' id='ms20Ap1_524' href='#ms20Ap1_524'>Ms 20Ap1_524</a><a class='ref msdiv' id='msdiv507' href='#msdiv507'>Msdiv 507</a>Satasahassupādāya,<br>
tāhaṃ paricare muni;<br>
Sāyaṃ pātaṃ namassāmi,<br>
devā āsāvatiṃ yathā.</p>
<p><a class='ref sc' id='sc68' href='#sc68'>SC 68</a><a class='ref ms' id='ms20Ap1_525' href='#ms20Ap1_525'>Ms 20Ap1_525</a><a class='ref msdiv' id='msdiv508' href='#msdiv508'>Msdiv 508</a>Avañjhā pāricariyā,<br>
amoghā ca namassanā;<br>
Dūrāgatampi maṃ santaṃ,<br>
khaṇoyaṃ na virādhayi.</p>
<p><a class='ref sc' id='sc69' href='#sc69'>SC 69</a><a class='ref ms' id='ms20Ap1_526' href='#ms20Ap1_526'>Ms 20Ap1_526</a><a class='ref msdiv' id='msdiv509' href='#msdiv509'>Msdiv 509</a>Paṭisandhiṃ na passāmi,<br>
vicinanto bhave ahaṃ;<br>
Nirūpadhi <span class='var' id='note144' title='vippayutto (mr)'>vippamutto</span>,<br>
upasanto carāmahaṃ.</p>
<p><a class='ref sc' id='sc70' href='#sc70'>SC 70</a><a class='ref ms' id='ms20Ap1_527' href='#ms20Ap1_527'>Ms 20Ap1_527</a><a class='ref msdiv' id='msdiv510' href='#msdiv510'>Msdiv 510</a>Yathāpi padumaṃ nāma,<br>
sūriyaraṃsena pupphati;<br>
Tathevāhaṃ mahāvīra,<br>
buddharaṃsena pupphito.</p>
<p><a class='ref sc' id='sc71' href='#sc71'>SC 71</a><a class='ref ms' id='ms20Ap1_528' href='#ms20Ap1_528'>Ms 20Ap1_528</a><a class='ref msdiv' id='msdiv511' href='#msdiv511'>Msdiv 511</a>Yathā balākayonimhi,<br>
na vijjati <span class='var' id='note145' title='pumā (bj, s2, s3, pts1)'>pumo</span> sadā;<br>
Meghesu gajjamānesu,<br>
gabbhaṃ gaṇhanti tā sadā.</p>
<p><a class='ref sc' id='sc72' href='#sc72'>SC 72</a><a class='ref ms' id='ms20Ap1_529' href='#ms20Ap1_529'>Ms 20Ap1_529</a><a class='ref msdiv' id='msdiv512' href='#msdiv512'>Msdiv 512</a>Cirampi gabbhaṃ dhārenti,<br>
yāva megho na gajjati;<br>
Bhārato parimuccanti,<br>
yadā megho pavassati.</p>
<p><a class='ref sc' id='sc73' href='#sc73'>SC 73</a><a class='ref ms' id='ms20Ap1_530' href='#ms20Ap1_530'>Ms 20Ap1_530</a><a class='ref msdiv' id='msdiv513' href='#msdiv513'>Msdiv 513</a>Padumuttarabuddhassa,<br>
dhammameghena gajjato;<br>
Saddena dhammameghassa,<br>
dhammagabbhaṃ agaṇhahaṃ.</p>
<p><a class='ref sc' id='sc74' href='#sc74'>SC 74</a><a class='ref ms' id='ms20Ap1_531' href='#ms20Ap1_531'>Ms 20Ap1_531</a><a class='ref msdiv' id='msdiv514' href='#msdiv514'>Msdiv 514</a>Satasahassupādāya,<br>
puññagabbhaṃ dharemahaṃ;<br>
Nappamuccāmi bhārato,<br>
dhammamegho na gajjati.</p>
<p><a class='ref sc' id='sc75' href='#sc75'>SC 75</a><a class='ref ms' id='ms20Ap1_532' href='#ms20Ap1_532'>Ms 20Ap1_532</a><a class='ref msdiv' id='msdiv515' href='#msdiv515'>Msdiv 515</a>Yadā tuvaṃ sakyamuni,<br>
ramme kapilavatthave;<br>
Gajjasi dhammameghena,<br>
bhārato parimuccahaṃ.</p>
<p><a class='ref sc' id='sc76' href='#sc76'>SC 76</a><a class='ref ms' id='ms20Ap1_533' href='#ms20Ap1_533'>Ms 20Ap1_533</a><a class='ref msdiv' id='msdiv516' href='#msdiv516'>Msdiv 516</a>Suññataṃ animittañca,<br>
Tathāppaṇihitampi ca;<br>
Caturo ca phale sabbe,<br>
<span class='var' id='note146' title='dhamme vijanayiṃ ahaṃ (bj) | dhammaṃ vijaṭi taṃpihaṃ (s2, s3) | dhamme va vijaṭāyahaṃ (pts1) | dhammevaṃ vijaṭayiṃ (aṭṭha.)'>Dhammevaṃ vijanayiṃ ahaṃ</span>.</p>
</blockquote>
<p class='endsutta'><a class='ref sc' id='sc77' href='#sc77'>SC 77</a><a class='ref ms' id='ms20Ap1_534' href='#ms20Ap1_534'>Ms 20Ap1_534</a>Dutiyabhāṇavāraṃ.</p>
<blockquote class='gatha'>
<p><a class='ref sc' id='sc78' href='#sc78'>SC 78</a><a class='ref ms' id='ms20Ap1_535' href='#ms20Ap1_535'>Ms 20Ap1_535</a><a class='ref msdiv' id='msdiv517' href='#msdiv517'>Msdiv 517</a>Aparimeyyupādāya,<br>
patthemi tava sāsanaṃ;<br>
So me attho anuppatto,<br>
santipadamanuttaraṃ.</p>
<p><a class='ref sc' id='sc79' href='#sc79'>SC 79</a><a class='ref pts-vp-pli' id='pts-vp-pli1.43' href='#pts-vp-pli1.43'>PTS vp Pali 1.43</a><a class='ref ms' id='ms20Ap1_536' href='#ms20Ap1_536'>Ms 20Ap1_536</a><a class='ref msdiv' id='msdiv518' href='#msdiv518'>Msdiv 518</a>Vinaye pāramiṃ patto,<br>
yathāpi pāṭhiko isi;<br>
Na me samasamo atthi,<br>
dhāremi sāsanaṃ ahaṃ.</p>
<p><a class='ref sc' id='sc80' href='#sc80'>SC 80</a><a class='ref ms' id='ms20Ap1_537' href='#ms20Ap1_537'>Ms 20Ap1_537</a><a class='ref msdiv' id='msdiv519' href='#msdiv519'>Msdiv 519</a>Vinaye khandhake cāpi,<br>
tikacchede ca <span class='var' id='note147' title='pañcake (s2, s3, pts1, c1)'>pañcame</span>;<br>
Ettha me vimati natthi,<br>
akkhare byañjanepi vā.</p>
<p><a class='ref sc' id='sc81' href='#sc81'>SC 81</a><a class='ref ms' id='ms20Ap1_538' href='#ms20Ap1_538'>Ms 20Ap1_538</a><a class='ref msdiv' id='msdiv520' href='#msdiv520'>Msdiv 520</a>Niggahe paṭikamme ca,<br>
ṭhānāṭhāne ca kovido;<br>
Osāraṇe vuṭṭhāpane,<br>
sabbattha pāramiṃ gato.</p>
<p><a class='ref sc' id='sc82' href='#sc82'>SC 82</a><a class='ref ms' id='ms20Ap1_539' href='#ms20Ap1_539'>Ms 20Ap1_539</a><a class='ref msdiv' id='msdiv521' href='#msdiv521'>Msdiv 521</a>Vinaye khandhake vāpi,<br>
nikkhipitvā padaṃ ahaṃ;<br>
Ubhato viniveṭhetvā,<br>
rasato osareyyahaṃ.</p>
<p><a class='ref sc' id='sc83' href='#sc83'>SC 83</a><a class='ref ms' id='ms20Ap1_540' href='#ms20Ap1_540'>Ms 20Ap1_540</a><a class='ref msdiv' id='msdiv522' href='#msdiv522'>Msdiv 522</a>Niruttiyā sukusalo,<br>
atthānatthe ca kovido;<br>
Anaññātaṃ mayā natthi,<br>
ekaggo satthu sāsane.</p>
<p><a class='ref sc' id='sc84' href='#sc84'>SC 84</a><a class='ref ms' id='ms20Ap1_541' href='#ms20Ap1_541'>Ms 20Ap1_541</a><a class='ref msdiv' id='msdiv523' href='#msdiv523'>Msdiv 523</a><span class='var' id='note148' title='rūpadakkhe (aṭṭha.) | rūparakkho (?)'>Rūpadakkho</span> ahaṃ ajja,<br>
sakyaputtassa sāsane;<br>
Kaṅkhaṃ sabbaṃ vinodemi,<br>
chindāmi sabbasaṃsayaṃ.</p>
<p><a class='ref sc' id='sc85' href='#sc85'>SC 85</a><a class='ref ms' id='ms20Ap1_542' href='#ms20Ap1_542'>Ms 20Ap1_542</a><a class='ref msdiv' id='msdiv524' href='#msdiv524'>Msdiv 524</a>Padaṃ anupadañcāpi,<br>
akkharañcāpi byañjanaṃ;<br>
Nidāne pariyosāne,<br>
sabbattha kovido ahaṃ.</p>
<p><a class='ref sc' id='sc86' href='#sc86'>SC 86</a><a class='ref ms' id='ms20Ap1_543' href='#ms20Ap1_543'>Ms 20Ap1_543</a><a class='ref msdiv' id='msdiv525' href='#msdiv525'>Msdiv 525</a>Yathāpi rājā balavā,<br>
niggaṇhitvā parantape;<br>
Vijinitvāna saṅgāmaṃ,<br>
nagaraṃ tattha māpaye.</p>
<p><a class='ref sc' id='sc87' href='#sc87'>SC 87</a><a class='ref ms' id='ms20Ap1_544' href='#ms20Ap1_544'>Ms 20Ap1_544</a><a class='ref msdiv' id='msdiv526' href='#msdiv526'>Msdiv 526</a>Pākāraṃ parikhañcāpi,<br>
esikaṃ dvārakoṭṭhakaṃ;<br>
Aṭṭālake ca vividhe,<br>
kāraye nagare bahū.</p>
<p><a class='ref sc' id='sc88' href='#sc88'>SC 88</a><a class='ref ms' id='ms20Ap1_545' href='#ms20Ap1_545'>Ms 20Ap1_545</a><a class='ref msdiv' id='msdiv527' href='#msdiv527'>Msdiv 527</a>Siṅghāṭakaṃ caccarañca,<br>
suvibhattantarāpaṇaṃ;<br>
Kārayeyya sabhaṃ tattha,<br>
atthānatthavinicchayaṃ.</p>
<p><a class='ref sc' id='sc89' href='#sc89'>SC 89</a><a class='ref ms' id='ms20Ap1_546' href='#ms20Ap1_546'>Ms 20Ap1_546</a><a class='ref msdiv' id='msdiv528' href='#msdiv528'>Msdiv 528</a>Nigghātatthaṃ amittānaṃ,<br>
chiddāchiddañca jānituṃ;<br>
Balakāyassa rakkhāya,<br>
senāpaccaṃ <span class='var' id='note149' title='thapesi (si, mr)'>ṭhapeti</span> so.</p>
<p><a class='ref sc' id='sc90' href='#sc90'>SC 90</a><a class='ref ms' id='ms20Ap1_547' href='#ms20Ap1_547'>Ms 20Ap1_547</a><a class='ref msdiv' id='msdiv529' href='#msdiv529'>Msdiv 529</a>Ārakkhatthāya bhaṇḍassa,<br>
nidhānakusalaṃ naraṃ;<br>
Mā me bhaṇḍaṃ vinassīti,<br>
bhaṇḍarakkhaṃ <span class='var' id='note150' title='thapesi (si, mr)'>ṭhapeti</span> so.</p>
<p><a class='ref sc' id='sc91' href='#sc91'>SC 91</a><a class='ref ms' id='ms20Ap1_548' href='#ms20Ap1_548'>Ms 20Ap1_548</a><a class='ref msdiv' id='msdiv530' href='#msdiv530'>Msdiv 530</a><span class='var' id='note151' title='māmako (bj, pts1) | mamattho (si) | samaggo (s2, s3)'>Mamatto</span> hoti <span class='var' id='note152' title='so (s2, s3)'>Mamatto</span> hoti <span class='var' id='note152' title='so (s2, s3)'>yo</span> rañño,<br>
vuddhiṃ yassa ca icchati;<br>
Tassādhikaraṇaṃ deti,<br>
mittassa paṭipajjituṃ.</p>
<p><a class='ref sc' id='sc92' href='#sc92'>SC 92</a><a class='ref ms' id='ms20Ap1_549' href='#ms20Ap1_549'>Ms 20Ap1_549</a><a class='ref msdiv' id='msdiv531' href='#msdiv531'>Msdiv 531</a>Uppātesu nimittesu,<br>
lakkhaṇesu ca kovidaṃ;<br>
Ajjhāyakaṃ mantadharaṃ,<br>
porohicce ṭhapeti so.</p>
<p><a class='ref sc' id='sc93' href='#sc93'>SC 93</a><a class='ref pts-vp-pli' id='pts-vp-pli1.44' href='#pts-vp-pli1.44'>PTS vp Pali 1.44</a><a class='ref ms' id='ms20Ap1_550' href='#ms20Ap1_550'>Ms 20Ap1_550</a><a class='ref msdiv' id='msdiv532' href='#msdiv532'>Msdiv 532</a>Etehaṅgehi sampanno,<br>
khattiyoti pavuccati;<br>
Sadā rakkhanti rājānaṃ,<br>
cakkavākova dukkhitaṃ.</p>
<p><a class='ref sc' id='sc94' href='#sc94'>SC 94</a><a class='ref ms' id='ms20Ap1_551' href='#ms20Ap1_551'>Ms 20Ap1_551</a><a class='ref msdiv' id='msdiv533' href='#msdiv533'>Msdiv 533</a>Tatheva tvaṃ mahāvīra,<br>
hatāmittova khattiyo;<br>
Sadevakassa lokassa,<br>
dhammarājāti vuccati.</p>
<p><a class='ref sc' id='sc95' href='#sc95'>SC 95</a><a class='ref ms' id='ms20Ap1_552' href='#ms20Ap1_552'>Ms 20Ap1_552</a><a class='ref msdiv' id='msdiv534' href='#msdiv534'>Msdiv 534</a>Titthiye <span class='var' id='note153' title='nīharitvāna (si, s2, s3, mr)'>nihanitvāna</span>,<br>
mārañcāpi sasenakaṃ;<br>
Tamandhakāraṃ vidhamitvā,<br>
dhammanagaraṃ amāpayi.</p>
<p><a class='ref sc' id='sc96' href='#sc96'>SC 96</a><a class='ref ms' id='ms20Ap1_553' href='#ms20Ap1_553'>Ms 20Ap1_553</a><a class='ref msdiv' id='msdiv535' href='#msdiv535'>Msdiv 535</a>Sīlaṃ pākārakaṃ tattha,<br>
ñāṇaṃ te dvārakoṭṭhakaṃ;<br>
Saddhā te esikā vīra,<br>
dvārapālo ca saṃvaro.</p>
<p><a class='ref sc' id='sc97' href='#sc97'>SC 97</a><a class='ref ms' id='ms20Ap1_554' href='#ms20Ap1_554'>Ms 20Ap1_554</a><a class='ref msdiv' id='msdiv536' href='#msdiv536'>Msdiv 536</a>Satipaṭṭhānamaṭṭālaṃ,<br>
paññā te caccaraṃ mune;<br>
Iddhipādañca siṅghāṭaṃ,<br>
dhammavīthi <span class='var' id='note154' title='sumāpitaṃ (s2, s3, pts1)'>sumāpitā</span>.</p>
<p><a class='ref sc' id='sc98' href='#sc98'>SC 98</a><a class='ref ms' id='ms20Ap1_555' href='#ms20Ap1_555'>Ms 20Ap1_555</a><a class='ref msdiv' id='msdiv537' href='#msdiv537'>Msdiv 537</a>Suttantaṃ abhidhammañca,<br>
vinayañcāpi kevalaṃ;<br>
Navaṅgaṃ buddhavacanaṃ,<br>
esā dhammasabhā tava.</p>
<p><a class='ref sc' id='sc99' href='#sc99'>SC 99</a><a class='ref ms' id='ms20Ap1_556' href='#ms20Ap1_556'>Ms 20Ap1_556</a><a class='ref msdiv' id='msdiv538' href='#msdiv538'>Msdiv 538</a>Suññataṃ animittañca,<br>
vihārañcappaṇīhitaṃ;<br>
Āneñjañca nirodho ca,<br>
esā dhammakuṭī tava.</p>
<p><a class='ref sc' id='sc100' href='#sc100'>SC 100</a><a class='ref ms' id='ms20Ap1_557' href='#ms20Ap1_557'>Ms 20Ap1_557</a><a class='ref msdiv' id='msdiv539' href='#msdiv539'>Msdiv 539</a>Paññāya <span class='var' id='note155' title='agganikkhitto (bj)'>aggo nikkhitto</span>,<br>
paṭibhāne ca kovido;<br>
Sāriputtoti nāmena,<br>
dhammasenāpatī tava.</p>
<p><a class='ref sc' id='sc101' href='#sc101'>SC 101</a><a class='ref ms' id='ms20Ap1_558' href='#ms20Ap1_558'>Ms 20Ap1_558</a><a class='ref msdiv' id='msdiv540' href='#msdiv540'>Msdiv 540</a>Cutūpapātakusalo,<br>
iddhiyā pāramiṃ gato;<br>
Kolito nāma nāmena,<br>
porohicco tavaṃ mune.</p>
<p><a class='ref sc' id='sc102' href='#sc102'>SC 102</a><a class='ref ms' id='ms20Ap1_559' href='#ms20Ap1_559'>Ms 20Ap1_559</a><a class='ref msdiv' id='msdiv541' href='#msdiv541'>Msdiv 541</a>Porāṇakavaṃsadharo,<br>
uggatejo durāsado;<br>
Dhutavādīguṇenaggo,<br>
akkhadasso tavaṃ mune.</p>
<p><a class='ref sc' id='sc103' href='#sc103'>SC 103</a><a class='ref ms' id='ms20Ap1_560' href='#ms20Ap1_560'>Ms 20Ap1_560</a><a class='ref msdiv' id='msdiv542' href='#msdiv542'>Msdiv 542</a>Bahussuto dhammadharo,<br>
Sabbapāṭhī ca sāsane;<br>
Ānando nāma nāmena,<br>
<span class='var' id='note156' title='dhammarakkho (s2, s3)'>Dhammārakkho</span> tavaṃ mune.</p>
<p><a class='ref sc' id='sc104' href='#sc104'>SC 104</a><a class='ref ms' id='ms20Ap1_561' href='#ms20Ap1_561'>Ms 20Ap1_561</a><a class='ref msdiv' id='msdiv543' href='#msdiv543'>Msdiv 543</a>Ete sabbe atikkamma,<br>
pamesi bhagavā mamaṃ;<br>
Vinicchayaṃ me pādāsi,<br>
vinaye viññudesitaṃ.</p>
<p><a class='ref sc' id='sc105' href='#sc105'>SC 105</a><a class='ref ms' id='ms20Ap1_562' href='#ms20Ap1_562'>Ms 20Ap1_562</a><a class='ref msdiv' id='msdiv544' href='#msdiv544'>Msdiv 544</a>Yo koci vinaye pañhaṃ,<br>
pucchati buddhasāvako;<br>
Tattha me cintanā natthi,<br>
taññevatthaṃ kathemahaṃ.</p>
<p><a class='ref sc' id='sc106' href='#sc106'>SC 106</a><a class='ref ms' id='ms20Ap1_563' href='#ms20Ap1_563'>Ms 20Ap1_563</a><a class='ref msdiv' id='msdiv545' href='#msdiv545'>Msdiv 545</a>Yāvatā buddhakhettamhi,<br>
ṭhapetvā taṃ mahāmuni;<br>
Vinaye mādiso natthi,<br>
kuto bhiyyo bhavissati.</p>
<p><a class='ref sc' id='sc107' href='#sc107'>SC 107</a><a class='ref pts-vp-pli' id='pts-vp-pli1.45' href='#pts-vp-pli1.45'>PTS vp Pali 1.45</a><a class='ref ms' id='ms20Ap1_564' href='#ms20Ap1_564'>Ms 20Ap1_564</a><a class='ref msdiv' id='msdiv546' href='#msdiv546'>Msdiv 546</a>Bhikkhusaṃghe nisīditvā,<br>
evaṃ gajjati gotamo;<br>
Upālissa samo natthi,<br>
vinaye khandhakesu ca.</p>
<p><a class='ref sc' id='sc108' href='#sc108'>SC 108</a><a class='ref ms' id='ms20Ap1_565' href='#ms20Ap1_565'>Ms 20Ap1_565</a><a class='ref msdiv' id='msdiv547' href='#msdiv547'>Msdiv 547</a>Yāvatā buddhabhaṇitaṃ,<br>
navaṅgaṃ satthusāsanaṃ;<br>
<span class='var' id='note157' title='vinayogadhitaṃ (bj, pts1) | vinaye kathitaṃ (s2, s3)'>Vinayogadhaṃ taṃ</span> sabbaṃ,<br>
<span class='var' id='note158' title='vinayamūlanti passato (bj) | vinayamūlakapassino (si)'>vinayamūlapassino</span>.</p>
<p><a class='ref sc' id='sc109' href='#sc109'>SC 109</a><a class='ref ms' id='ms20Ap1_566' href='#ms20Ap1_566'>Ms 20Ap1_566</a><a class='ref msdiv' id='msdiv548' href='#msdiv548'>Msdiv 548</a>Mama kammaṃ saritvāna,<br>
gotamo sakyapuṅgavo;<br>
Bhikkhusaṃghe nisīditvā,<br>
etadagge ṭhapesi maṃ.</p>
<p><a class='ref sc' id='sc110' href='#sc110'>SC 110</a><a class='ref ms' id='ms20Ap1_567' href='#ms20Ap1_567'>Ms 20Ap1_567</a><a class='ref msdiv' id='msdiv549' href='#msdiv549'>Msdiv 549</a>Satasahassupādāya,<br>
imaṃ ṭhānaṃ apatthayiṃ;<br>
So me attho anuppatto,<br>
vinaye pāramiṃ gato.</p>
<p><a class='ref sc' id='sc111' href='#sc111'>SC 111</a><a class='ref ms' id='ms20Ap1_568' href='#ms20Ap1_568'>Ms 20Ap1_568</a><a class='ref msdiv' id='msdiv550' href='#msdiv550'>Msdiv 550</a>Sakyānaṃ nandijanano,<br>
kappako āsahaṃ pure;<br>
Vijahitvāna taṃ jātiṃ,<br>
putto jāto mahesino.</p>
<p><a class='ref sc' id='sc112' href='#sc112'>SC 112</a><a class='ref ms' id='ms20Ap1_569' href='#ms20Ap1_569'>Ms 20Ap1_569</a><a class='ref msdiv' id='msdiv551' href='#msdiv551'>Msdiv 551</a>Ito dutiyake kappe,<br>
Añjaso nāma khattiyo;<br>
Anantatejo amitayaso,<br>
Bhūmipālo mahaddhano.</p>
<p><a class='ref sc' id='sc113' href='#sc113'>SC 113</a><a class='ref ms' id='ms20Ap1_570' href='#ms20Ap1_570'>Ms 20Ap1_570</a><a class='ref msdiv' id='msdiv552' href='#msdiv552'>Msdiv 552</a>Tassa rañño ahaṃ putto,<br>
candano nāma khattiyo;<br>
Jātimadenupatthaddho,<br>
yasabhogamadena ca.</p>
<p><a class='ref sc' id='sc114' href='#sc114'>SC 114</a><a class='ref ms' id='ms20Ap1_571' href='#ms20Ap1_571'>Ms 20Ap1_571</a><a class='ref msdiv' id='msdiv553' href='#msdiv553'>Msdiv 553</a>Nāgasatasahassāni,<br>
sabbālaṅkārabhūsitā;<br>
Tidhāpabhinnā mātaṅgā,<br>
parivārenti maṃ sadā.</p>
<p><a class='ref sc' id='sc115' href='#sc115'>SC 115</a><a class='ref ms' id='ms20Ap1_572' href='#ms20Ap1_572'>Ms 20Ap1_572</a><a class='ref msdiv' id='msdiv554' href='#msdiv554'>Msdiv 554</a>Sabalehi paretohaṃ,<br>
uyyānaṃ gantukāmako;<br>
Āruyha sirikaṃ nāgaṃ,<br>
nagarā nikkhamiṃ tadā.</p>
<p><a class='ref sc' id='sc116' href='#sc116'>SC 116</a><a class='ref ms' id='ms20Ap1_573' href='#ms20Ap1_573'>Ms 20Ap1_573</a><a class='ref msdiv' id='msdiv555' href='#msdiv555'>Msdiv 555</a>Caraṇena ca sampanno,<br>
guttadvāro susaṃvuto;<br>
Devalo nāma sambuddho,<br>
āgacchi purato mama.</p>
<p><a class='ref sc' id='sc117' href='#sc117'>SC 117</a><a class='ref ms' id='ms20Ap1_574' href='#ms20Ap1_574'>Ms 20Ap1_574</a><a class='ref msdiv' id='msdiv556' href='#msdiv556'>Msdiv 556</a>Pesetvā sirikaṃ nāgaṃ,<br>
buddhaṃ āsādayiṃ tadā;<br>
Tato <span class='var' id='note159' title='sañjātakopova (s2, s3)'>sañjātakopo so</span>,<br>
nāgo nuddharate padaṃ.</p>
<p><a class='ref sc' id='sc118' href='#sc118'>SC 118</a><a class='ref ms' id='ms20Ap1_575' href='#ms20Ap1_575'>Ms 20Ap1_575</a><a class='ref msdiv' id='msdiv557' href='#msdiv557'>Msdiv 557</a>Nāgaṃ <span class='var' id='note160' title='ruṇṇamanaṃ (si, c1) | ruddhapadaṃ (?)'>duṭṭhamanaṃ</span> disvā,<br>
buddhe kodhaṃ akāsahaṃ;<br>
Vihesayitvā sambuddhaṃ,<br>
uyyānaṃ agamāsahaṃ.</p>
<p><a class='ref sc' id='sc119' href='#sc119'>SC 119</a><a class='ref ms' id='ms20Ap1_576' href='#ms20Ap1_576'>Ms 20Ap1_576</a><a class='ref msdiv' id='msdiv558' href='#msdiv558'>Msdiv 558</a>Sātaṃ tattha na vindāmi,<br>
siro pajjalito yathā;<br>
Pariḷāhena ḍayhāmi,<br>
macchova baḷisādako.</p>
<p><a class='ref sc' id='sc120' href='#sc120'>SC 120</a><a class='ref pts-vp-pli' id='pts-vp-pli1.46' href='#pts-vp-pli1.46'>PTS vp Pali 1.46</a><a class='ref ms' id='ms20Ap1_577' href='#ms20Ap1_577'>Ms 20Ap1_577</a><a class='ref msdiv' id='msdiv559' href='#msdiv559'>Msdiv 559</a>Sasāgarantā pathavī,<br>
ādittā viya hoti me;<br>
Pitu santikupāgamma,<br>
idaṃ vacanamabraviṃ.</p>
<p><a class='ref sc' id='sc121' href='#sc121'>SC 121</a><a class='ref ms' id='ms20Ap1_578' href='#ms20Ap1_578'>Ms 20Ap1_578</a><a class='ref msdiv' id='msdiv560' href='#msdiv560'>Msdiv 560</a>Āsīvisaṃva kupitaṃ,<br>
aggikkhandhaṃva āgataṃ;<br>
Mattaṃva kuñjaraṃ dantiṃ,<br>
yaṃ sayambhumasādayiṃ.</p>
<p><a class='ref sc' id='sc122' href='#sc122'>SC 122</a><a class='ref ms' id='ms20Ap1_579' href='#ms20Ap1_579'>Ms 20Ap1_579</a><a class='ref msdiv' id='msdiv561' href='#msdiv561'>Msdiv 561</a>Āsādito mayā buddho,<br>
ghoro uggatapo jino;<br>
Purā sabbe vinassāma,<br>
khamāpessāma taṃ muniṃ.</p>
<p><a class='ref sc' id='sc123' href='#sc123'>SC 123</a><a class='ref ms' id='ms20Ap1_580' href='#ms20Ap1_580'>Ms 20Ap1_580</a><a class='ref msdiv' id='msdiv562' href='#msdiv562'>Msdiv 562</a>No ce taṃ nijjhāpessāma,<br>
attadantaṃ samāhitaṃ;<br>
Orena sattadivasā,<br>
raṭṭhaṃ me vidhamissati.</p>
<p><a class='ref sc' id='sc124' href='#sc124'>SC 124</a><a class='ref ms' id='ms20Ap1_581' href='#ms20Ap1_581'>Ms 20Ap1_581</a><a class='ref msdiv' id='msdiv563' href='#msdiv563'>Msdiv 563</a>Sumekhalo kosiyo ca,<br>
siggavo cāpi <span class='var' id='note161' title='sattuko (bj, pts1)'>sattako</span>;<br>
Āsādayitvā isayo,<br>
duggatā te saraṭṭhakā.</p>
<p><a class='ref sc' id='sc125' href='#sc125'>SC 125</a><a class='ref ms' id='ms20Ap1_582' href='#ms20Ap1_582'>Ms 20Ap1_582</a><a class='ref msdiv' id='msdiv564' href='#msdiv564'>Msdiv 564</a>Yadā kuppanti isayo,<br>
saññatā brahmacārino;<br>
Sadevakaṃ vināsenti,<br>
sasāgaraṃ sapabbataṃ.</p>
<p><a class='ref sc' id='sc126' href='#sc126'>SC 126</a><a class='ref ms' id='ms20Ap1_583' href='#ms20Ap1_583'>Ms 20Ap1_583</a><a class='ref msdiv' id='msdiv565' href='#msdiv565'>Msdiv 565</a>Tiyojanasahassamhi,<br>
purise sannipātayiṃ;<br>
Accayaṃ desanatthāya,<br>
sayambhuṃ upasaṅkamiṃ.</p>
<p><a class='ref sc' id='sc127' href='#sc127'>SC 127</a><a class='ref ms' id='ms20Ap1_584' href='#ms20Ap1_584'>Ms 20Ap1_584</a><a class='ref msdiv' id='msdiv566' href='#msdiv566'>Msdiv 566</a>Allavatthā allasirā,<br>
sabbeva pañjalīkatā;<br>
Buddhassa pāde nipatitvā,<br>
idaṃ <span class='var' id='note162' title='mabraviṃ (mr)'>vacanamabravuṃ</span>.</p>
<p><a class='ref sc' id='sc128' href='#sc128'>SC 128</a><a class='ref ms' id='ms20Ap1_585' href='#ms20Ap1_585'>Ms 20Ap1_585</a><a class='ref msdiv' id='msdiv567' href='#msdiv567'>Msdiv 567</a>Khamassu tvaṃ mahāvīra,<br>
abhiyācati taṃ jano;<br>
Pariḷāhaṃ vinodehi,<br>
mā no raṭṭhaṃ vināsaya.</p>
<p><a class='ref sc' id='sc129' href='#sc129'>SC 129</a><a class='ref ms' id='ms20Ap1_586' href='#ms20Ap1_586'>Ms 20Ap1_586</a><a class='ref msdiv' id='msdiv568' href='#msdiv568'>Msdiv 568</a>Sadevamānusā sabbe,<br>
sadānavā sarakkhasā;<br>
Ayomayena kūṭena,<br>
siraṃ bhindeyyu me sadā.</p>
<p><a class='ref sc' id='sc130' href='#sc130'>SC 130</a><a class='ref ms' id='ms20Ap1_587' href='#ms20Ap1_587'>Ms 20Ap1_587</a><a class='ref msdiv' id='msdiv569' href='#msdiv569'>Msdiv 569</a><span class='var' id='note163' title='udake (bj, s2, s3, pts1)'>Dake</span> aggi na saṇṭhāti,<br>
bījaṃ sele na rūhati;<br>
Agade kimi na saṇṭhāti,<br>
kopo buddhe na jāyati.</p>
<p><a class='ref sc' id='sc131' href='#sc131'>SC 131</a><a class='ref ms' id='ms20Ap1_588' href='#ms20Ap1_588'>Ms 20Ap1_588</a><a class='ref msdiv' id='msdiv570' href='#msdiv570'>Msdiv 570</a>Yathā ca bhūmi acalā,<br>
appameyyo ca sāgaro;<br>
Anantako ca ākāso,<br>
evaṃ buddhā akhobhiyā.</p>
<p><a class='ref sc' id='sc132' href='#sc132'>SC 132</a><a class='ref ms' id='ms20Ap1_589' href='#ms20Ap1_589'>Ms 20Ap1_589</a><a class='ref msdiv' id='msdiv571' href='#msdiv571'>Msdiv 571</a>Sadā khantā mahāvīrā,<br>
khamitā ca tapassino;<br>
Khantānaṃ khamitānañca,<br>
gamanaṃ <span class='var' id='note164' title='vo (s2, s3, pts1)'>taṃ</span> na vijjati.</p>
<p><a class='ref sc' id='sc133' href='#sc133'>SC 133</a><a class='ref ms' id='ms20Ap1_590' href='#ms20Ap1_590'>Ms 20Ap1_590</a><a class='ref msdiv' id='msdiv572' href='#msdiv572'>Msdiv 572</a>Idaṃ vatvāna sambuddho,<br>
pariḷāhaṃ vinodayaṃ;<br>
Mahājanassa purato,<br>
nabhaṃ abbhuggami tadā.</p>
<p><a class='ref sc' id='sc134' href='#sc134'>SC 134</a><a class='ref pts-vp-pli' id='pts-vp-pli1.47' href='#pts-vp-pli1.47'>PTS vp Pali 1.47</a><a class='ref ms' id='ms20Ap1_591' href='#ms20Ap1_591'>Ms 20Ap1_591</a><a class='ref msdiv' id='msdiv573' href='#msdiv573'>Msdiv 573</a>Tena kammenahaṃ vīra,<br>
hīnattaṃ ajjhupāgato;<br>
Samatikkamma taṃ jātiṃ,<br>
pāvisiṃ abhayaṃ puraṃ.</p>
<p><a class='ref sc' id='sc135' href='#sc135'>SC 135</a><a class='ref ms' id='ms20Ap1_592' href='#ms20Ap1_592'>Ms 20Ap1_592</a><a class='ref msdiv' id='msdiv574' href='#msdiv574'>Msdiv 574</a>Tadāpi maṃ mahāvīra,<br>
ḍayhamānaṃ susaṇṭhitaṃ;<br>
Pariḷāhaṃ vinodesi,<br>
sayambhuñca khamāpayiṃ.</p>
<p><a class='ref sc' id='sc136' href='#sc136'>SC 136</a><a class='ref ms' id='ms20Ap1_593' href='#ms20Ap1_593'>Ms 20Ap1_593</a><a class='ref msdiv' id='msdiv575' href='#msdiv575'>Msdiv 575</a>Ajjāpi maṃ mahāvīra,<br>
ḍayhamānaṃ tihaggibhi;<br>
Nibbāpesi tayo aggī,<br>
sītibhāvañca <span class='var' id='note165' title='pāpayiṃ (s2, s3, c1) | pāpayi (pts1)'>pāpayī</span>.</p>
<p><a class='ref sc' id='sc137' href='#sc137'>SC 137</a><a class='ref ms' id='ms20Ap1_594' href='#ms20Ap1_594'>Ms 20Ap1_594</a><a class='ref msdiv' id='msdiv576' href='#msdiv576'>Msdiv 576</a>Yesaṃ sotāvadhānatthi,<br>
suṇātha mama bhāsato;<br>
Atthaṃ tumhaṃ pavakkhāmi,<br>
yathā diṭṭhaṃ padaṃ mama.</p>
<p><a class='ref sc' id='sc138' href='#sc138'>SC 138</a><a class='ref ms' id='ms20Ap1_595' href='#ms20Ap1_595'>Ms 20Ap1_595</a><a class='ref msdiv' id='msdiv577' href='#msdiv577'>Msdiv 577</a>Sayambhuṃ taṃ vimānetvā,<br>
santacittaṃ samāhitaṃ;<br>
Tena kammenahaṃ ajja,<br>
jātomhi nīcayoniyaṃ.</p>
<p><a class='ref sc' id='sc139' href='#sc139'>SC 139</a><a class='ref ms' id='ms20Ap1_596' href='#ms20Ap1_596'>Ms 20Ap1_596</a><a class='ref msdiv' id='msdiv578' href='#msdiv578'>Msdiv 578</a>Mā vo khaṇaṃ virādhetha,<br>
khaṇātītā hi socare;<br>
Sadatthe vāyameyyātha,<br>
khaṇo vo paṭipādito.</p>
<p><a class='ref sc' id='sc140' href='#sc140'>SC 140</a><a class='ref ms' id='ms20Ap1_597' href='#ms20Ap1_597'>Ms 20Ap1_597</a><a class='ref msdiv' id='msdiv579' href='#msdiv579'>Msdiv 579</a>Ekaccānañca vamanaṃ,<br>
ekaccānaṃ virecanaṃ;<br>
Visaṃ halāhalaṃ eke,<br>
ekaccānañca osadhaṃ.</p>
<p><a class='ref sc' id='sc141' href='#sc141'>SC 141</a><a class='ref ms' id='ms20Ap1_598' href='#ms20Ap1_598'>Ms 20Ap1_598</a><a class='ref msdiv' id='msdiv580' href='#msdiv580'>Msdiv 580</a>Vamanaṃ paṭipannānaṃ,<br>
phalaṭṭhānaṃ virecanaṃ;<br>
Osadhaṃ phalalābhīnaṃ,<br>
puññakkhettaṃ gavesinaṃ.</p>
<p><a class='ref sc' id='sc142' href='#sc142'>SC 142</a><a class='ref ms' id='ms20Ap1_599' href='#ms20Ap1_599'>Ms 20Ap1_599</a><a class='ref msdiv' id='msdiv581' href='#msdiv581'>Msdiv 581</a>Sāsanena viruddhānaṃ,<br>
visaṃ halāhalaṃ yathā;<br>
Āsīviso <span class='var' id='note166' title='duṭṭhaviso (s2, s3) | daṭṭhaviso (pts1)'>diṭṭhaviso</span>,<br>
evaṃ jhāpeti taṃ naraṃ.</p>
<p><a class='ref sc' id='sc143' href='#sc143'>SC 143</a><a class='ref ms' id='ms20Ap1_600' href='#ms20Ap1_600'>Ms 20Ap1_600</a><a class='ref msdiv' id='msdiv582' href='#msdiv582'>Msdiv 582</a>Sakiṃ pītaṃ halāhalaṃ,<br>
uparundhati jīvitaṃ;<br>
Sāsanena virujjhitvā,<br>
kappakoṭimhi ḍayhati.</p>
<p><a class='ref sc' id='sc144' href='#sc144'>SC 144</a><a class='ref ms' id='ms20Ap1_601' href='#ms20Ap1_601'>Ms 20Ap1_601</a><a class='ref msdiv' id='msdiv583' href='#msdiv583'>Msdiv 583</a>Khantiyā avihiṃsāya,<br>
mettacittavatāya ca;<br>
Sadevakaṃ so tāreti,<br>
<span class='var' id='note167' title='vo avirodhiyo (bj) | te avirodhiyā (s2, s3) | vo avirādhiyā (c1)'>tasmā vo avirodhiyā</span>.</p>
<p><a class='ref sc' id='sc145' href='#sc145'>SC 145</a><a class='ref ms' id='ms20Ap1_602' href='#ms20Ap1_602'>Ms 20Ap1_602</a><a class='ref msdiv' id='msdiv584' href='#msdiv584'>Msdiv 584</a>Lābhālābhe na sajjanti,<br>
sammānanavimānane;<br>
Pathavīsadisā buddhā,<br>
<span class='var' id='note168' title='te na virādhiyā (c1)'>tasmā te na virodhiyā</span>.</p>
<p><a class='ref sc' id='sc146' href='#sc146'>SC 146</a><a class='ref ms' id='ms20Ap1_603' href='#ms20Ap1_603'>Ms 20Ap1_603</a><a class='ref msdiv' id='msdiv585' href='#msdiv585'>Msdiv 585</a>Devadatte ca vadhake,<br>
core aṅgulimālake;<br>
Rāhule dhanapāle ca,<br>
sabbesaṃ samako muni.</p>
<p><a class='ref sc' id='sc147' href='#sc147'>SC 147</a><a class='ref pts-vp-pli' id='pts-vp-pli1.48' href='#pts-vp-pli1.48'>PTS vp Pali 1.48</a><a class='ref ms' id='ms20Ap1_604' href='#ms20Ap1_604'>Ms 20Ap1_604</a><a class='ref msdiv' id='msdiv586' href='#msdiv586'>Msdiv 586</a>Etesaṃ paṭigho natthi,<br>
rāgomesaṃ na vijjati;<br>
Sabbesaṃ samako buddho,<br>
vadhakassorasassa ca.</p>
<p><a class='ref sc' id='sc148' href='#sc148'>SC 148</a><a class='ref ms' id='ms20Ap1_605' href='#ms20Ap1_605'>Ms 20Ap1_605</a><a class='ref msdiv' id='msdiv587' href='#msdiv587'>Msdiv 587</a>Panthe disvāna kāsāvaṃ,<br>
chaḍḍitaṃ mīḷhamakkhitaṃ;<br>
Sirasmiṃ añjaliṃ katvā,<br>
vanditabbaṃ isiddhajaṃ.</p>
<p><a class='ref sc' id='sc149' href='#sc149'>SC 149</a><a class='ref ms' id='ms20Ap1_606' href='#ms20Ap1_606'>Ms 20Ap1_606</a><a class='ref msdiv' id='msdiv588' href='#msdiv588'>Msdiv 588</a>Abbhatītā ca ye buddhā,<br>
vattamānā anāgatā;<br>
Dhajenānena sujjhanti,<br>
tasmā ete namassiyā.</p>
<p><a class='ref sc' id='sc150' href='#sc150'>SC 150</a><a class='ref ms' id='ms20Ap1_607' href='#ms20Ap1_607'>Ms 20Ap1_607</a><a class='ref msdiv' id='msdiv589' href='#msdiv589'>Msdiv 589</a>Satthukappaṃ suvinayaṃ,<br>
dhāremi hadayenahaṃ;<br>
Namassamāno vinayaṃ,<br>
viharissāmi sabbadā.</p>
<p><a class='ref sc' id='sc151' href='#sc151'>SC 151</a><a class='ref ms' id='ms20Ap1_608' href='#ms20Ap1_608'>Ms 20Ap1_608</a><a class='ref msdiv' id='msdiv590' href='#msdiv590'>Msdiv 590</a>Vinayo āsayo mayhaṃ,<br>
vinayo ṭhānacaṅkamaṃ;<br>
Kappemi vinaye vāsaṃ,<br>
vinayo mama gocaro.</p>
<p><a class='ref sc' id='sc152' href='#sc152'>SC 152</a><a class='ref ms' id='ms20Ap1_609' href='#ms20Ap1_609'>Ms 20Ap1_609</a><a class='ref msdiv' id='msdiv591' href='#msdiv591'>Msdiv 591</a>Vinaye pāramippatto,<br>
samathe cāpi kovido;<br>
Upāli taṃ mahāvīra,<br>
pāde vandati satthuno.</p>
<p><a class='ref sc' id='sc153' href='#sc153'>SC 153</a><a class='ref ms' id='ms20Ap1_610' href='#ms20Ap1_610'>Ms 20Ap1_610</a><a class='ref msdiv' id='msdiv592' href='#msdiv592'>Msdiv 592</a>So ahaṃ vicarissāmi,<br>
gāmā gāmaṃ purā puraṃ;<br>
Namassamāno sambuddhaṃ,<br>
dhammassa ca sudhammataṃ.</p>
<p><a class='ref sc' id='sc154' href='#sc154'>SC 154</a><a class='ref ms' id='ms20Ap1_611' href='#ms20Ap1_611'>Ms 20Ap1_611</a><a class='ref msdiv' id='msdiv593' href='#msdiv593'>Msdiv 593</a>Kilesā jhāpitā mayhaṃ,<br>
bhavā sabbe samūhatā;<br>
Sabbāsavā parikkhīṇā,<br>
natthi dāni punabbhavo.</p>
<p><a class='ref sc' id='sc155' href='#sc155'>SC 155</a><a class='ref ms' id='ms20Ap1_612' href='#ms20Ap1_612'>Ms 20Ap1_612</a><a class='ref msdiv' id='msdiv594' href='#msdiv594'>Msdiv 594</a>Svāgataṃ vata me āsi,<br>
buddhaseṭṭhassa santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class='ref sc' id='sc156' href='#sc156'>SC 156</a><a class='ref ms' id='ms20Ap1_613' href='#ms20Ap1_613'>Ms 20Ap1_613</a><a class='ref msdiv' id='msdiv595' href='#msdiv595'>Msdiv 595</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc157' href='#sc157'>SC 157</a><a class='ref ms' id='ms20Ap1_614' href='#ms20Ap1_614'>Ms 20Ap1_614</a>Itthaṃ sudaṃ āyasmā upāli thero imā gāthāyo abhāsitthāti.</p>
<p class='endsutta'><a class='ref sc' id='sc158' href='#sc158'>SC 158</a><a class='ref ms' id='ms20Ap1_615' href='#ms20Ap1_615'>Ms 20Ap1_615</a>Upālittherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
