<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap61' lang='pli'>
<header>
<ul>
<li class='division'>Therāpadāna</li>
<li>Bījanivagga</li>
</ul>
<h1>9. Padumattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_1458' href='#ms20Ap1_1458'>Ms 20Ap1_1458</a><a class='ref msdiv' id='msdiv67' href='#msdiv67'>Msdiv 67</a>“Catusaccaṃ pakāsento,<br>
varadhammappavattako;<br>
<span class='var' id='note407' title='vasseti (?)' href='#note407' title='vasseti (?)'>Vassate</span> amataṃ vuṭṭhiṃ,<br>
nibbāpento mahājanaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1459' href='#ms20Ap1_1459'>Ms 20Ap1_1459</a><a class='ref msdiv' id='msdiv68' href='#msdiv68'>Msdiv 68</a><span class='var' id='note408' title='sadaṇḍaṃ (bj)' href='#note408' title='sadaṇḍaṃ (bj)'>Sadhajaṃ</span> padumaṃ gayha,<br>
aḍḍhakose ṭhito ahaṃ;<br>
Padumuttaramunissa,<br>
pahaṭṭho ukkhipimambare.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1460' href='#ms20Ap1_1460'>Ms 20Ap1_1460</a><a class='ref msdiv' id='msdiv69' href='#msdiv69'>Msdiv 69</a>Āgacchante ca padume,<br>
abbhuto āsi tāvade;<br>
Mama saṅkappamaññāya,<br>
paggaṇhi vadataṃ varo.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1461' href='#ms20Ap1_1461'>Ms 20Ap1_1461</a><a class='ref msdiv' id='msdiv70' href='#msdiv70'>Msdiv 70</a>Karaseṭṭhena paggayha,<br>
jalajaṃ pupphamuttamaṃ;<br>
Bhikkhusaṃghe ṭhito satthā,<br>
imā gāthā abhāsatha.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1462' href='#ms20Ap1_1462'>Ms 20Ap1_1462</a><a class='ref msdiv' id='msdiv71' href='#msdiv71'>Msdiv 71</a>‘Yenidaṃ padumaṃ khittaṃ,<br>
<span class='var' id='note409' title='sabbaññuttamanāyake (si, s2, s3, mr) | sabbaññutamanāsave (pts1)' href='#note409' title='sabbaññuttamanāyake (si, s2, s3, mr) | sabbaññutamanāsave (pts1)'>sabbaññumhi vināyake</span>;<br>
Tamahaṃ kittayissāmi,<br>
suṇātha mama bhāsato.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli1.110' href='#pts-vp-pli1.110'>PTS vp Pali 1.110</a><a class='ref ms' id='ms20Ap1_1463' href='#ms20Ap1_1463'>Ms 20Ap1_1463</a><a class='ref msdiv' id='msdiv72' href='#msdiv72'>Msdiv 72</a>Tiṃsakappāni devindo,<br>
devarajjaṃ karissati;<br>
Pathabyā rajjaṃ sattasataṃ,<br>
vasudhaṃ āvasissati.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1464' href='#ms20Ap1_1464'>Ms 20Ap1_1464</a><a class='ref msdiv' id='msdiv73' href='#msdiv73'>Msdiv 73</a>Tattha pattaṃ gaṇetvāna,<br>
cakkavattī bhavissati;<br>
Ākāsato pupphavuṭṭhi,<br>
abhivassissatī tadā.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_1465' href='#ms20Ap1_1465'>Ms 20Ap1_1465</a><a class='ref msdiv' id='msdiv74' href='#msdiv74'>Msdiv 74</a>Kappasatasahassamhi,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_1466' href='#ms20Ap1_1466'>Ms 20Ap1_1466</a><a class='ref msdiv' id='msdiv75' href='#msdiv75'>Msdiv 75</a>Tassa dhammesu dāyādo,<br>
oraso dhammanimmito;<br>
Sabbāsave pariññāya,<br>
nibbāyissatināsavo’.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_1467' href='#ms20Ap1_1467'>Ms 20Ap1_1467</a><a class='ref msdiv' id='msdiv76' href='#msdiv76'>Msdiv 76</a>Nikkhamitvāna kucchimhā,<br>
sampajāno patissato;<br>
Jātiyā pañcavassohaṃ,<br>
arahattaṃ apāpuṇiṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_1468' href='#ms20Ap1_1468'>Ms 20Ap1_1468</a><a class='ref msdiv' id='msdiv77' href='#msdiv77'>Msdiv 77</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_1469' href='#ms20Ap1_1469'>Ms 20Ap1_1469</a>Itthaṃ sudaṃ āyasmā padumo thero imā gāthāyo abhāsitthāti.</p>
<p class='endsutta'><a class='ref sc' id='sc13' href='#sc13'>SC 13</a><a class='ref ms' id='ms20Ap1_1470' href='#ms20Ap1_1470'>Ms 20Ap1_1470</a>Padumattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
