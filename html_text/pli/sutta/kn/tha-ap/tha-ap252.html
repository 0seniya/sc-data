<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap252' lang='pli'>
<header>
<ul>
<li class='division'>Therāpadāna</li>
<li>Tuvaradāyakavagga</li>
</ul>
<h1><span class='var' id='note784' title='uddāladāyakattherāpadānaṃ (bj, s2, s3, pts1)'>10 Uddālakadāyakattheraapadāna</span></h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_3085'>Ms 20Ap1_3085</a><a class='ref msdiv' id='msdiv34'>Msdiv 34</a>“Kakudho nāma nāmena,<br>
sayambhū aparājito;<br>
Pavanā nikkhamitvāna,<br>
anuppatto mahānadiṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_3086'>Ms 20Ap1_3086</a><a class='ref msdiv' id='msdiv35'>Msdiv 35</a>Uddālakaṃ gahetvāna,<br>
sayambhussa adāsahaṃ;<br>
Saṃyatassujubhūtassa,<br>
pasannamānaso ahaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_3087'>Ms 20Ap1_3087</a><a class='ref msdiv' id='msdiv36'>Msdiv 36</a>Ekattiṃse ito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
pupphadānassidaṃ phalaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_3088'>Ms 20Ap1_3088</a><a class='ref msdiv' id='msdiv37'>Msdiv 37</a>Paṭisambhidā catasso,<br>
… pe …<br>
kataṃ buddhassa sāsanaṃ”. (2494)</p>
</blockquote>
<p><a class='ref sc' id='sc5'>SC 5</a><a class='ref ms' id='ms20Ap1_3089'>Ms 20Ap1_3089</a>Itthaṃ sudaṃ āyasmā <span class='var' id='note785' title='uddāladāyako (bj, s2, s3, pts1)'>uddālakadāyako</span> thero imā gāthāyo abhāsitthāti.</p>
<p class='endsutta'><a class='ref sc' id='sc6'>SC 6</a><a class='ref ms' id='ms20Ap1_3090'>Ms 20Ap1_3090</a>Uddālakadāyakattherassāpadānaṃ dasamaṃ.</p>
<p class='endsection'><a class='ref sc' id='sc7'>SC 7</a><a class='ref ms' id='ms20Ap1_3091'>Ms 20Ap1_3091</a><span class='var' id='note786' title='tuvaradāyivaggo (s2, s3) | tuvaradāyavaggo (pts1)'>Tuvaradāyakavaggo</span> pañcavīsatimo.</p>
<p class='uddana-intro'><a class='ref sc' id='sc8'>SC 8</a><a class='ref ms' id='ms20Ap1_3092'>Ms 20Ap1_3092</a>Tassuddānaṃ</p>
<blockquote class='uddanagatha'>
<p><a class='ref sc' id='sc9'>SC 9</a><a class='pts' id='pts1.226'></a><a class='ref ms' id='ms20Ap1_3093'>Ms 20Ap1_3093</a>Tuvaranāganaḷinā,<br>
viravī kuṭidhūpako;<br>
Patto dhātusattaliyo,<br>
bimbi uddālakena ca;<br>
Sattatiṃsati gāthāyo,<br>
gaṇitāyo vibhāvibhi.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
