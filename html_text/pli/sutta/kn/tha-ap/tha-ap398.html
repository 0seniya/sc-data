<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap398' lang='pli'>
<header>
<ul>
<li class='division'>Therāpadāna</li>
<li>Pilindavacchavagga</li>
</ul>
<h1><span class='var' id='note1164' title='bakkulattherāpadānaṃ (bj, s2, s3, pts1)' href='#note1164' title='bakkulattherāpadānaṃ (bj, s2, s3, pts1)'>6 Bākulattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_4694' href='#ms20Ap1_4694'>Ms 20Ap1_4694</a><a class='ref msdiv' id='msdiv386' href='#msdiv386'>Msdiv 386</a>“Himavantassāvidūre,<br>
sobhito nāma pabbato;<br>
Assamo sukato mayhaṃ,<br>
sakasissehi māpito.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_4695' href='#ms20Ap1_4695'>Ms 20Ap1_4695</a><a class='ref msdiv' id='msdiv387' href='#msdiv387'>Msdiv 387</a>Maṇḍapā ca bahū tattha,<br>
pupphitā sinduvārakā;<br>
Kapitthā ca bahū tattha,<br>
<span class='var' id='note1165' title='campakā nāgaketakā (s2, s3)' href='#note1165' title='campakā nāgaketakā (s2, s3)'>pupphitā jīvajīvakā</span>.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_4696' href='#ms20Ap1_4696'>Ms 20Ap1_4696</a><a class='ref msdiv' id='msdiv388' href='#msdiv388'>Msdiv 388</a>Nigguṇḍiyo bahū tattha,<br>
badarāmalakāni ca;<br>
Phārusakā alābū ca,<br>
puṇḍarīkā ca pupphitā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_4697' href='#ms20Ap1_4697'>Ms 20Ap1_4697</a><a class='ref msdiv' id='msdiv389' href='#msdiv389'>Msdiv 389</a><span class='var' id='note1166' title='ālakā (bj) | aḷakkā (s2, s3)' href='#note1166' title='ālakā (bj) | aḷakkā (s2, s3)'>Āḷakā</span> beluvā tattha,<br>
kadalī mātuluṅgakā;<br>
Mahānāmā bahū tattha,<br>
ajjunā ca piyaṅgukā.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli1.329' href='#pts-vp-pli1.329'></a><a class='ref ms' id='ms20Ap1_4698' href='#ms20Ap1_4698'>Ms 20Ap1_4698</a><a class='ref msdiv' id='msdiv390' href='#msdiv390'>Msdiv 390</a>Kosambā saḷalā <span class='var' id='note1167' title='nīpā (bj, pts1)' href='#note1167' title='nīpā (bj, pts1)'>nimbā</span>,<br>
nigrodhā ca kapitthanā;<br>
Ediso assamo mayhaṃ,<br>
sasissohaṃ tahiṃ vasiṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_4699' href='#ms20Ap1_4699'>Ms 20Ap1_4699</a><a class='ref msdiv' id='msdiv391' href='#msdiv391'>Msdiv 391</a>Anomadassī bhagavā,<br>
sayambhū lokanāyako;<br>
Gavesaṃ paṭisallānaṃ,<br>
mamassamamupāgami.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_4700' href='#ms20Ap1_4700'>Ms 20Ap1_4700</a><a class='ref msdiv' id='msdiv392' href='#msdiv392'>Msdiv 392</a>Upetamhi mahāvīre,<br>
anomadassimahāyase;<br>
Khaṇena lokanāthassa,<br>
vātābādho samuṭṭhahi.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_4701' href='#ms20Ap1_4701'>Ms 20Ap1_4701</a><a class='ref msdiv' id='msdiv393' href='#msdiv393'>Msdiv 393</a>Vicaranto araññamhi,<br>
addasaṃ lokanāyakaṃ;<br>
Upagantvāna sambuddhaṃ,<br>
cakkhumantaṃ mahāyasaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_4702' href='#ms20Ap1_4702'>Ms 20Ap1_4702</a><a class='ref msdiv' id='msdiv394' href='#msdiv394'>Msdiv 394</a>Iriyañcāpi disvāna,<br>
upalakkhesahaṃ tadā;<br>
Asaṃsayañhi buddhassa,<br>
byādhi no udapajjatha.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_4703' href='#ms20Ap1_4703'>Ms 20Ap1_4703</a><a class='ref msdiv' id='msdiv395' href='#msdiv395'>Msdiv 395</a>Khippaṃ assamamāgañchiṃ,<br>
mama sissāna santike;<br>
Bhesajjaṃ kattukāmohaṃ,<br>
sisse āmantayiṃ tadā.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_4704' href='#ms20Ap1_4704'>Ms 20Ap1_4704</a><a class='ref msdiv' id='msdiv396' href='#msdiv396'>Msdiv 396</a>Paṭissuṇitvāna me vākyaṃ,<br>
sissā sabbe sagāravā;<br>
Ekajjhaṃ sannipatiṃsu,<br>
satthugāravatā mama.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_4705' href='#ms20Ap1_4705'>Ms 20Ap1_4705</a><a class='ref msdiv' id='msdiv397' href='#msdiv397'>Msdiv 397</a>Khippaṃ pabbatamāruyha,<br>
<span class='var' id='note1168' title='... makāsahaṃ (s2, s3, pts1, mr)' href='#note1168' title='... makāsahaṃ (s2, s3, pts1, mr)'>sabbosadhamahāsahaṃ</span>;<br>
Pānīyayogaṃ katvāna,<br>
buddhaseṭṭhassadāsahaṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_4706' href='#ms20Ap1_4706'>Ms 20Ap1_4706</a><a class='ref msdiv' id='msdiv398' href='#msdiv398'>Msdiv 398</a>Paribhutte mahāvīre,<br>
sabbaññulokanāyake;<br>
Khippaṃ vāto vūpasami,<br>
sugatassa mahesino.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_4707' href='#ms20Ap1_4707'>Ms 20Ap1_4707</a><a class='ref msdiv' id='msdiv399' href='#msdiv399'>Msdiv 399</a>Passaddhaṃ darathaṃ disvā,<br>
anomadassī mahāyaso;<br>
Sakāsane nisīditvā,<br>
imā gāthā abhāsatha.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_4708' href='#ms20Ap1_4708'>Ms 20Ap1_4708</a><a class='ref msdiv' id='msdiv400' href='#msdiv400'>Msdiv 400</a>‘Yo me pādāsi bhesajjaṃ,<br>
byādhiñca samayī mama;<br>
Tamahaṃ kittayissāmi,<br>
suṇātha mama bhāsato.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_4709' href='#ms20Ap1_4709'>Ms 20Ap1_4709</a><a class='ref msdiv' id='msdiv401' href='#msdiv401'>Msdiv 401</a>Kappasatasahassāni,<br>
devaloke ramissati;<br>
Vādite tūriye tattha,<br>
modissati sadā ayaṃ.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_4710' href='#ms20Ap1_4710'>Ms 20Ap1_4710</a><a class='ref msdiv' id='msdiv402' href='#msdiv402'>Msdiv 402</a>Manussalokamāgantvā,<br>
sukkamūlena codito;<br>
Sahassakkhattuṃ rājā ca,<br>
cakkavattī bhavissati.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_4711' href='#ms20Ap1_4711'>Ms 20Ap1_4711</a><a class='ref msdiv' id='msdiv403' href='#msdiv403'>Msdiv 403</a>Pañcapaññāsakappamhi,<br>
anomo nāma khattiyo;<br>
Cāturanto vijitāvī,<br>
<span class='var' id='note1169' title='jambudīpassa (s2, s3) | jambusaṇḍassa (pts1)' href='#note1169' title='jambudīpassa (s2, s3) | jambusaṇḍassa (pts1)'>jambumaṇḍassa</span> issaro.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_4712' href='#ms20Ap1_4712'>Ms 20Ap1_4712</a><a class='ref msdiv' id='msdiv404' href='#msdiv404'>Msdiv 404</a>Sattaratanasampanno,<br>
cakkavattī mahabbalo;<br>
Tāvatiṃsepi khobhetvā,<br>
issaraṃ kārayissati.</p>
<p><a class='ref sc' id='sc20' href='#sc20'>SC 20</a><a class='ref pts-vp-pli' id='pts-vp-pli1.330' href='#pts-vp-pli1.330'></a><a class='ref ms' id='ms20Ap1_4713' href='#ms20Ap1_4713'>Ms 20Ap1_4713</a><a class='ref msdiv' id='msdiv405' href='#msdiv405'>Msdiv 405</a>Devabhūto manusso vā,<br>
appābādho bhavissati;<br>
Pariggahaṃ vivajjetvā,<br>
byādhiṃ loke tarissati.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_4714' href='#ms20Ap1_4714'>Ms 20Ap1_4714</a><a class='ref msdiv' id='msdiv406' href='#msdiv406'>Msdiv 406</a>Apparimeyye ito kappe,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_4715' href='#ms20Ap1_4715'>Ms 20Ap1_4715</a><a class='ref msdiv' id='msdiv407' href='#msdiv407'>Msdiv 407</a>Tassa dhammesu dāyādo,<br>
oraso dhammanimmito;<br>
Sabbāsave pariññāya,<br>
nibbāyissatināsavo.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_4716' href='#ms20Ap1_4716'>Ms 20Ap1_4716</a><a class='ref msdiv' id='msdiv408' href='#msdiv408'>Msdiv 408</a>Kilese jhāpayitvāna,<br>
taṇhāsotaṃ tarissati;<br>
<span class='var' id='note1170' title='bakkulo (bj, s2, s3, pts1)' href='#note1170' title='bakkulo (bj, s2, s3, pts1)'>Bākulo</span> nāma nāmena,<br>
hessati satthu sāvako.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap1_4717' href='#ms20Ap1_4717'>Ms 20Ap1_4717</a><a class='ref msdiv' id='msdiv409' href='#msdiv409'>Msdiv 409</a>Idaṃ sabbaṃ abhiññāya,<br>
gotamo sakyapuṅgavo;<br>
Bhikkhusaṃghe nisīditvā,<br>
etadagge ṭhapessati’.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_4718' href='#ms20Ap1_4718'>Ms 20Ap1_4718</a><a class='ref msdiv' id='msdiv410' href='#msdiv410'>Msdiv 410</a>Anomadassī bhagavā,<br>
sayambhū lokanāyako;<br>
Vivekānuvilokento,<br>
mamassamamupāgami.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap1_4719' href='#ms20Ap1_4719'>Ms 20Ap1_4719</a><a class='ref msdiv' id='msdiv411' href='#msdiv411'>Msdiv 411</a>Upāgataṃ mahāvīraṃ,<br>
sabbaññuṃ lokanāyakaṃ;<br>
Sabbosadhena tappesiṃ,<br>
pasanno sehi pāṇibhi.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap1_4720' href='#ms20Ap1_4720'>Ms 20Ap1_4720</a><a class='ref msdiv' id='msdiv412' href='#msdiv412'>Msdiv 412</a>Tassa me sukataṃ kammaṃ,<br>
sukhette bījasampadā;<br>
Khepetuṃ neva sakkomi,<br>
tadā hi sukataṃ mama.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap1_4721' href='#ms20Ap1_4721'>Ms 20Ap1_4721</a><a class='ref msdiv' id='msdiv413' href='#msdiv413'>Msdiv 413</a>Lābhā mama suladdhaṃ me,<br>
yohaṃ addakkhi nāyakaṃ;<br>
Tena kammāvasesena,<br>
pattomhi acalaṃ padaṃ.</p>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap1_4722' href='#ms20Ap1_4722'>Ms 20Ap1_4722</a><a class='ref msdiv' id='msdiv414' href='#msdiv414'>Msdiv 414</a>Sabbametaṃ abhiññāya,<br>
gotamo sakyapuṅgavo;<br>
Bhikkhusaṃghe nisīditvā,<br>
etadagge ṭhapesi maṃ.</p>
<p><a class='ref sc' id='sc30' href='#sc30'>SC 30</a><a class='ref ms' id='ms20Ap1_4723' href='#ms20Ap1_4723'>Ms 20Ap1_4723</a><a class='ref msdiv' id='msdiv415' href='#msdiv415'>Msdiv 415</a>Aparimeyye ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
bhesajjassa idaṃ phalaṃ.</p>
<p><a class='ref sc' id='sc31' href='#sc31'>SC 31</a><a class='ref ms' id='ms20Ap1_4724' href='#ms20Ap1_4724'>Ms 20Ap1_4724</a><a class='ref msdiv' id='msdiv416' href='#msdiv416'>Msdiv 416</a>Kilesā jhāpitā mayhaṃ,<br>
bhavā sabbe samūhatā;<br>
Sabbāsavā parikkhīṇā,<br>
natthi dāni punabbhavo.</p>
<p><a class='ref sc' id='sc32' href='#sc32'>SC 32</a><a class='ref ms' id='ms20Ap1_4725' href='#ms20Ap1_4725'>Ms 20Ap1_4725</a><a class='ref msdiv' id='msdiv417' href='#msdiv417'>Msdiv 417</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc33' href='#sc33'>SC 33</a><a class='ref ms' id='ms20Ap1_4726' href='#ms20Ap1_4726'>Ms 20Ap1_4726</a><a class='ref msdiv' id='msdiv418' href='#msdiv418'>Msdiv 418</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc34' href='#sc34'>SC 34</a><a class='ref ms' id='ms20Ap1_4727' href='#ms20Ap1_4727'>Ms 20Ap1_4727</a>Itthaṃ sudaṃ āyasmā <span class='var' id='note1171' title='bakkulo (bj, s2, s3, pts1)' href='#note1171' title='bakkulo (bj, s2, s3, pts1)'>bākulo</span> thero imā gāthāyo abhāsitthāti.</p>
<p class='endsutta'><a class='ref sc' id='sc35' href='#sc35'>SC 35</a><a class='ref ms' id='ms20Ap1_4728' href='#ms20Ap1_4728'>Ms 20Ap1_4728</a>Bākulattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
