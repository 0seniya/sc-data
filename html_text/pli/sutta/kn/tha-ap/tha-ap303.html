<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap303' lang='pli'>
<header>
<ul>
<li class='division'>Therāpadāna</li>
<li>Padumakesaravagga</li>
</ul>
<h1>1. Padumakesariyattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_3432'>Ms 20Ap1_3432</a><a class='ref msdiv' id='msdiv1'>Msdiv 1</a>“Isisaṃghe ahaṃ pubbe,<br>
āsiṃ mātaṅgavāraṇo;<br>
Mahesīnaṃ pasādena,<br>
padmakesaramokiriṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_3433'>Ms 20Ap1_3433</a><a class='ref msdiv' id='msdiv2'>Msdiv 2</a>Paccekajinaseṭṭhesu,<br>
dhutarāgesu tādisu;<br>
Tesu cittaṃ pasādetvā,<br>
kappaṃ saggamhi modahaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_3434'>Ms 20Ap1_3434</a><a class='ref msdiv' id='msdiv3'>Msdiv 3</a>Ekanavutito kappe,<br>
kesaraṃ okiriṃ tadā;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_3435'>Ms 20Ap1_3435</a><a class='ref msdiv' id='msdiv4'>Msdiv 4</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc5'>SC 5</a><a class='ref ms' id='ms20Ap1_3436'>Ms 20Ap1_3436</a>Itthaṃ sudaṃ āyasmā padumakesariyo thero imā gāthāyo abhāsitthāti.</p>
<p class='endsutta'><a class='ref sc' id='sc6'>SC 6</a><a class='ref ms' id='ms20Ap1_3437'>Ms 20Ap1_3437</a>Padumakesariyattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
