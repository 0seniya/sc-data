<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap552' lang='pli'>
<header>
<ul>
<li class='division'>Therāpadāna</li>
<li>Bhaddiyavagga</li>
</ul>
<h1>10. Cūḷasugandhattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.508</a><a class='ref ms' id='ms20Ap1_7624' href='#ms20Ap1_7624'>Ms 20Ap1_7624</a><a class='ref msdiv' id='msdiv272' href='#msdiv272'>Msdiv 272</a>“Imamhi bhaddake kappe,<br>
brahmabandhu mahāyaso;<br>
Kassapo nāma gottena,<br>
uppajji vadataṃ varo.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_7625' href='#ms20Ap1_7625'>Ms 20Ap1_7625</a><a class='ref msdiv' id='msdiv273' href='#msdiv273'>Msdiv 273</a>Anubyañjanasampanno,<br>
bāttiṃsavaralakkhaṇo;<br>
Byāmappabhāparivuto,<br>
raṃsijālasamotthaṭo.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_7626' href='#ms20Ap1_7626'>Ms 20Ap1_7626</a><a class='ref msdiv' id='msdiv274' href='#msdiv274'>Msdiv 274</a>Assāsetā yathā cando,<br>
sūriyova pabhaṅkaro;<br>
Nibbāpetā yathā megho,<br>
sāgarova guṇākaro.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_7627' href='#ms20Ap1_7627'>Ms 20Ap1_7627</a><a class='ref msdiv' id='msdiv275' href='#msdiv275'>Msdiv 275</a>Dharaṇīriva sīlena,<br>
himavāva samādhinā;<br>
Ākāso viya paññāya,<br>
asaṅgo anilo yathā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_7628' href='#ms20Ap1_7628'>Ms 20Ap1_7628</a><a class='ref msdiv' id='msdiv276' href='#msdiv276'>Msdiv 276</a>Tadāhaṃ bārāṇasiyaṃ,<br>
upapanno mahākule;<br>
Pahūtadhanadhaññasmiṃ,<br>
nānāratanasañcaye.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_7629' href='#ms20Ap1_7629'>Ms 20Ap1_7629</a><a class='ref msdiv' id='msdiv277' href='#msdiv277'>Msdiv 277</a>Mahatā parivārena,<br>
nisinnaṃ lokanāyakaṃ;<br>
Upecca dhammamassosiṃ,<br>
amataṃva manoharaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_7630' href='#ms20Ap1_7630'>Ms 20Ap1_7630</a><a class='ref msdiv' id='msdiv278' href='#msdiv278'>Msdiv 278</a>Dvattiṃsalakkhaṇadharo,<br>
sanakkhattova candimā;<br>
Anubyañjanasampanno,<br>
sālarājāva phullito.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_7631' href='#ms20Ap1_7631'>Ms 20Ap1_7631</a><a class='ref msdiv' id='msdiv279' href='#msdiv279'>Msdiv 279</a>Raṃsijālaparikkhitto,<br>
dittova kanakācalo;<br>
Byāmappabhāparivuto,<br>
sataraṃsī divākaro.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_7632' href='#ms20Ap1_7632'>Ms 20Ap1_7632</a><a class='ref msdiv' id='msdiv280' href='#msdiv280'>Msdiv 280</a>Soṇṇānano jinavaro,<br>
<span class='var' id='note1822' title='rammaṇīva (s2, s3) | ramanīva (pts1)' href='#note1822' title='rammaṇīva (s2, s3) | ramanīva (pts1)'>samaṇīva</span> siluccayo;<br>
Karuṇā puṇṇahadayo,<br>
guṇena viya sāgaro.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_7633' href='#ms20Ap1_7633'>Ms 20Ap1_7633</a><a class='ref msdiv' id='msdiv281' href='#msdiv281'>Msdiv 281</a>Lokavissutakitti ca,<br>
sinerūva naguttamo;<br>
Yasasā vitthato vīro,<br>
ākāsasadiso muni.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_7634' href='#ms20Ap1_7634'>Ms 20Ap1_7634</a><a class='ref msdiv' id='msdiv282' href='#msdiv282'>Msdiv 282</a>Asaṅgacitto sabbattha,<br>
anilo viya nāyako;<br>
Patiṭṭhā sabbabhūtānaṃ,<br>
mahīva munisattamo.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_7635' href='#ms20Ap1_7635'>Ms 20Ap1_7635</a><a class='ref msdiv' id='msdiv283' href='#msdiv283'>Msdiv 283</a>Anupalitto lokena,<br>
toyena padumaṃ yathā;<br>
Kuvādagacchadahano,<br>
aggikhandhova <span class='var' id='note1823' title='sobhati (bj) | so vasi (s2, s3, mr)' href='#note1823' title='sobhati (bj) | so vasi (s2, s3, mr)'>sobhasi</span>.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_7636' href='#ms20Ap1_7636'>Ms 20Ap1_7636</a><a class='ref msdiv' id='msdiv284' href='#msdiv284'>Msdiv 284</a>Agadho viya sabbattha,<br>
kilesavisanāsako;<br>
Gandhamādanaselova,<br>
guṇagandhavibhūsito.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_7637' href='#ms20Ap1_7637'>Ms 20Ap1_7637</a><a class='ref msdiv' id='msdiv285' href='#msdiv285'>Msdiv 285</a>Guṇānaṃ ākaro vīro,<br>
ratanānaṃva sāgaro;<br>
Sindhūva vanarājīnaṃ,<br>
kilesamalahārako.</p>
<p><a class='ref sc' id='sc15' href='#sc15'>SC 15</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.509</a><a class='ref ms' id='ms20Ap1_7638' href='#ms20Ap1_7638'>Ms 20Ap1_7638</a><a class='ref msdiv' id='msdiv286' href='#msdiv286'>Msdiv 286</a>Vijayīva mahāyodho,<br>
mārasenāvamaddano;<br>
Cakkavattīva so rājā,<br>
bojjhaṅgaratanissaro.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_7639' href='#ms20Ap1_7639'>Ms 20Ap1_7639</a><a class='ref msdiv' id='msdiv287' href='#msdiv287'>Msdiv 287</a>Mahābhisakkasaṅkāso,<br>
dosabyādhitikicchako;<br>
Sallakatto yathā vejjo,<br>
diṭṭhigaṇḍaviphālako.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_7640' href='#ms20Ap1_7640'>Ms 20Ap1_7640</a><a class='ref msdiv' id='msdiv288' href='#msdiv288'>Msdiv 288</a>So tadā lokapajjoto,<br>
sanarāmarasakkato;<br>
Parisāsu narādicco,<br>
dhammaṃ desayate jino.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_7641' href='#ms20Ap1_7641'>Ms 20Ap1_7641</a><a class='ref msdiv' id='msdiv289' href='#msdiv289'>Msdiv 289</a>‘Dānaṃ datvā mahābhogo,<br>
sīlena sugatūpago;<br>
Bhāvanāya ca nibbāti’,<br>
iccevamanusāsatha.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_7642' href='#ms20Ap1_7642'>Ms 20Ap1_7642</a><a class='ref msdiv' id='msdiv290' href='#msdiv290'>Msdiv 290</a>Desanaṃ taṃ mahassādaṃ,<br>
ādimajjhantasobhanaṃ;<br>
Suṇanti parisā sabbā,<br>
amataṃva mahārasaṃ.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_7643' href='#ms20Ap1_7643'>Ms 20Ap1_7643</a><a class='ref msdiv' id='msdiv291' href='#msdiv291'>Msdiv 291</a>Sutvā sumadhuraṃ dhammaṃ,<br>
pasanno jinasāsane;<br>
Sugataṃ saraṇaṃ gantvā,<br>
yāvajīvaṃ namassahaṃ.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_7644' href='#ms20Ap1_7644'>Ms 20Ap1_7644</a><a class='ref msdiv' id='msdiv292' href='#msdiv292'>Msdiv 292</a>Munino gandhakuṭiyā,<br>
<span class='var' id='note1824' title='ubbaṭṭesiṃ (s2, s3) | opuñchesi (pts1)' href='#note1824' title='ubbaṭṭesiṃ (s2, s3) | opuñchesi (pts1)'>opuñjesiṃ</span> tadā mahiṃ;<br>
Catujjātena gandhena,<br>
māse aṭṭha dinesvahaṃ.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_7645' href='#ms20Ap1_7645'>Ms 20Ap1_7645</a><a class='ref msdiv' id='msdiv293' href='#msdiv293'>Msdiv 293</a>Paṇidhāya sugandhattaṃ,<br>
<span class='var' id='note1825' title='sarīrassa dugandhino (bj) | sarīrassa vigandhino (si, s2, s3, pts1)' href='#note1825' title='sarīrassa dugandhino (bj) | sarīrassa vigandhino (si, s2, s3, pts1)'>sarīravissagandhino</span>;<br>
Tadā jino viyākāsi,<br>
sugandhatanulābhitaṃ.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_7646' href='#ms20Ap1_7646'>Ms 20Ap1_7646</a><a class='ref msdiv' id='msdiv294' href='#msdiv294'>Msdiv 294</a>‘Yo yaṃ gandhakuṭibhūmiṃ,<br>
gandhenopuñjate sakiṃ;<br>
Tena kammavipākena,<br>
upapanno tahiṃ tahiṃ.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap1_7647' href='#ms20Ap1_7647'>Ms 20Ap1_7647</a><a class='ref msdiv' id='msdiv295' href='#msdiv295'>Msdiv 295</a>Sugandhadeho sabbattha,<br>
bhavissati ayaṃ naro;<br>
Guṇagandhayutto hutvā,<br>
nibbāyissatināsavo’.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_7648' href='#ms20Ap1_7648'>Ms 20Ap1_7648</a><a class='ref msdiv' id='msdiv296' href='#msdiv296'>Msdiv 296</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap1_7649' href='#ms20Ap1_7649'>Ms 20Ap1_7649</a><a class='ref msdiv' id='msdiv297' href='#msdiv297'>Msdiv 297</a>Pacchime ca bhave dāni,<br>
jāto vippakule ahaṃ;<br>
Gabbhaṃ me vasato mātā,<br>
dehenāsi sugandhitā.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap1_7650' href='#ms20Ap1_7650'>Ms 20Ap1_7650</a><a class='ref msdiv' id='msdiv298' href='#msdiv298'>Msdiv 298</a>Yadā ca mātukucchimhā,<br>
nikkhamāmi tadā <span class='var' id='note1826' title='puraṃ (s2, s3, mr) | puri (pts1)' href='#note1826' title='puraṃ (s2, s3, mr) | puri (pts1)'>purī</span>;<br>
Sāvatthisabbagandhehi,<br>
vāsitā viya vāyatha.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap1_7651' href='#ms20Ap1_7651'>Ms 20Ap1_7651</a><a class='ref msdiv' id='msdiv299' href='#msdiv299'>Msdiv 299</a>Pupphavassañca surabhi,<br>
dibbagandhaṃ manoramaṃ;<br>
Dhūpāni ca mahagghāni,<br>
upavāyiṃsu tāvade.</p>
<p><a class='ref sc' id='sc29' href='#sc29'>SC 29</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.510</a><a class='ref ms' id='ms20Ap1_7652' href='#ms20Ap1_7652'>Ms 20Ap1_7652</a><a class='ref msdiv' id='msdiv300' href='#msdiv300'>Msdiv 300</a>Devā ca sabbagandhehi,<br>
dhūpapupphehi taṃ gharaṃ;<br>
Vāsayiṃsu sugandhena,<br>
yasmiṃ jāto ahaṃ ghare.</p>
<p><a class='ref sc' id='sc30' href='#sc30'>SC 30</a><a class='ref ms' id='ms20Ap1_7653' href='#ms20Ap1_7653'>Ms 20Ap1_7653</a><a class='ref msdiv' id='msdiv301' href='#msdiv301'>Msdiv 301</a>Yadā ca taruṇo bhaddo,<br>
paṭhame yobbane ṭhito;<br>
Tadā <span class='var' id='note1827' title='sesaṃ (s2, s3)' href='#note1827' title='sesaṃ (s2, s3)'>selaṃ</span> saparisaṃ,<br>
vinetvā narasārathi.</p>
<p><a class='ref sc' id='sc31' href='#sc31'>SC 31</a><a class='ref ms' id='ms20Ap1_7654' href='#ms20Ap1_7654'>Ms 20Ap1_7654</a><a class='ref msdiv' id='msdiv302' href='#msdiv302'>Msdiv 302</a>Tehi sabbehi <span class='var' id='note1828' title='sahito (bj, s2, s3, pts1)' href='#note1828' title='sahito (bj, s2, s3, pts1)'>parivuto</span>,<br>
sāvatthipuramāgato;<br>
Tadā buddhānubhāvaṃ taṃ,<br>
disvā pabbajito ahaṃ.</p>
<p><a class='ref sc' id='sc32' href='#sc32'>SC 32</a><a class='ref ms' id='ms20Ap1_7655' href='#ms20Ap1_7655'>Ms 20Ap1_7655</a><a class='ref msdiv' id='msdiv303' href='#msdiv303'>Msdiv 303</a>Sīlaṃ samādhipaññañca,<br>
vimuttiñca anuttaraṃ;<br>
Bhāvetvā caturo dhamme,<br>
pāpuṇiṃ āsavakkhayaṃ.</p>
<p><a class='ref sc' id='sc33' href='#sc33'>SC 33</a><a class='ref ms' id='ms20Ap1_7656' href='#ms20Ap1_7656'>Ms 20Ap1_7656</a><a class='ref msdiv' id='msdiv304' href='#msdiv304'>Msdiv 304</a>Yadā pabbajito cāhaṃ,<br>
yadā ca arahā ahuṃ;<br>
Nibbāyissaṃ yadā cāhaṃ,<br>
gandhavasso tadā ahu.</p>
<p><a class='ref sc' id='sc34' href='#sc34'>SC 34</a><a class='ref ms' id='ms20Ap1_7657' href='#ms20Ap1_7657'>Ms 20Ap1_7657</a><a class='ref msdiv' id='msdiv305' href='#msdiv305'>Msdiv 305</a>Sarīragandho ca <span class='var' id='note1829' title='seṭṭhotiseti (s2, s3, pts1) | sadā vāseti (mr)' href='#note1829' title='seṭṭhotiseti (s2, s3, pts1) | sadā vāseti (mr)'>sadātiseti</span> me,<br>
Mahārahaṃ candanacampakuppalaṃ;<br>
Tatheva gandhe itare ca sabbaso,<br>
Pasayha vāyāmi tato <span class='var' id='note1830' title='yahiṃ (s2, s3)' href='#note1830' title='yahiṃ (s2, s3)'>tahiṃ</span> tahiṃ.</p>
<p><a class='ref sc' id='sc35' href='#sc35'>SC 35</a><a class='ref ms' id='ms20Ap1_7658' href='#ms20Ap1_7658'>Ms 20Ap1_7658</a><a class='ref msdiv' id='msdiv306' href='#msdiv306'>Msdiv 306</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc36' href='#sc36'>SC 36</a><a class='ref ms' id='ms20Ap1_7659' href='#ms20Ap1_7659'>Ms 20Ap1_7659</a><a class='ref msdiv' id='msdiv307' href='#msdiv307'>Msdiv 307</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc37' href='#sc37'>SC 37</a><a class='ref ms' id='ms20Ap1_7660' href='#ms20Ap1_7660'>Ms 20Ap1_7660</a><a class='ref msdiv' id='msdiv308' href='#msdiv308'>Msdiv 308</a>Paṭisambhidā catasso,<br>
… pe …<br>
kataṃ buddhassa sāsanaṃ”. (6245)</p>
</blockquote>
<p><a class='ref sc' id='sc38' href='#sc38'>SC 38</a><a class='ref ms' id='ms20Ap1_7661' href='#ms20Ap1_7661'>Ms 20Ap1_7661</a>Itthaṃ sudaṃ āyasmā cūḷasugandho thero imā gāthāyo abhāsitthāti.</p>
<p class='endsutta'><a class='ref sc' id='sc39' href='#sc39'>SC 39</a><a class='ref ms' id='ms20Ap1_7662' href='#ms20Ap1_7662'>Ms 20Ap1_7662</a>Cūḷasugandhattherassāpadānaṃ dasamaṃ.</p>
<p class='endsection'><a class='ref sc' id='sc40' href='#sc40'>SC 40</a><a class='ref ms' id='ms20Ap1_7663' href='#ms20Ap1_7663'>Ms 20Ap1_7663</a>Bhaddiyavaggo pañcapaññāsamo.</p>
<p class='uddana-intro'><a class='ref sc' id='sc41' href='#sc41'>SC 41</a><a class='ref ms' id='ms20Ap1_7664' href='#ms20Ap1_7664'>Ms 20Ap1_7664</a>Tassuddānaṃ</p>
<blockquote class='uddanagatha'>
<p><a class='ref sc' id='sc42' href='#sc42'>SC 42</a><a class='ref ms' id='ms20Ap1_7665' href='#ms20Ap1_7665'>Ms 20Ap1_7665</a>Bhaddiyo revato thero,<br>
mahālābhī ca sīvali;<br>
Vaṅgīso nandako ceva,<br>
kāḷudāyī tathābhayo.</p>
<p><a class='ref sc' id='sc43' href='#sc43'>SC 43</a><a class='ref ms' id='ms20Ap1_7666' href='#ms20Ap1_7666'>Ms 20Ap1_7666</a>Lomaso vanavaccho ca,<br>
sugandho ceva dasamo;<br>
Tīṇi gāthāsatā tattha,<br>
soḷasā ca taduttari.</p>
</blockquote>
<p class='uddana-intro'><a class='ref sc' id='sc44' href='#sc44'>SC 44</a><a class='ref ms' id='ms20Ap1_7667' href='#ms20Ap1_7667'>Ms 20Ap1_7667</a>Atha vagguddānaṃ</p>
<blockquote class='uddanagatha'>
<p><a class='ref sc' id='sc45' href='#sc45'>SC 45</a><a class='ref ms' id='ms20Ap1_7668' href='#ms20Ap1_7668'>Ms 20Ap1_7668</a>Kaṇikāravhayo vaggo,<br>
phalado tiṇadāyako;<br>
Kaccāno bhaddiyo vaggo,<br>
gāthāyo gaṇitā cimā.</p>
<p><a class='ref sc' id='sc46' href='#sc46'>SC 46</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.511</a><a class='ref ms' id='ms20Ap1_7669' href='#ms20Ap1_7669'>Ms 20Ap1_7669</a>Navagāthāsatānīha,<br>
caturāsītiyeva ca;<br>
Sapaññāsaṃ pañcasataṃ,<br>
apadānā pakāsitā.</p>
<p><a class='ref sc' id='sc47' href='#sc47'>SC 47</a><a class='ref ms' id='ms20Ap1_7670' href='#ms20Ap1_7670'>Ms 20Ap1_7670</a>Saha udānagāthāhi,<br>
chasahassāni hontimā;<br>
Dvesatāni ca gāthānaṃ,<br>
aṭṭhārasa taduttari.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
