<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap36' lang='pli'>
<header>
<ul>
<li class='division'>Therāpadāna</li>
<li>Kuṇḍadhānavagga</li>
</ul>
<h1>4. Kāḷudāyittheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_1126' href='#ms20Ap1_1126'>Ms 20Ap1_1126</a><a class='ref msdiv' id='msdiv48' href='#msdiv48'>Msdiv 48</a>“Padumuttarabuddhassa,<br>
lokajeṭṭhassa tādino;<br>
Addhānaṃ paṭipannassa,<br>
carato cārikaṃ tadā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1127' href='#ms20Ap1_1127'>Ms 20Ap1_1127</a><a class='ref msdiv' id='msdiv49' href='#msdiv49'>Msdiv 49</a>Suphullaṃ padumaṃ gayha,<br>
uppalaṃ mallikañcahaṃ;<br>
Paramannaṃ gahetvāna,<br>
adāsiṃ satthuno ahaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1128' href='#ms20Ap1_1128'>Ms 20Ap1_1128</a><a class='ref msdiv' id='msdiv50' href='#msdiv50'>Msdiv 50</a>Paribhuñji mahāvīro,<br>
paramannaṃ subhojanaṃ;<br>
Tañca pupphaṃ gahetvāna,<br>
janassa sampadassayi.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1129' href='#ms20Ap1_1129'>Ms 20Ap1_1129</a><a class='ref msdiv' id='msdiv51' href='#msdiv51'>Msdiv 51</a>Iṭṭhaṃ <span class='var' id='note311' title='kantayidaṃ (s2, s3)' href='#note311' title='kantayidaṃ (s2, s3)'>kantaṃ</span> piyaṃ loke,<br>
jalajaṃ pupphamuttamaṃ;<br>
Sudukkaraṃ kataṃ tena,<br>
yo me pupphaṃ adāsidaṃ.</p>
<p><a class='ref sc' id='sc5' href='#sc5'>SC 5</a><a class='pts' id='pts1.86' href='#pts1.86'></a><a class='ref ms' id='ms20Ap1_1130' href='#ms20Ap1_1130'>Ms 20Ap1_1130</a><a class='ref msdiv' id='msdiv52' href='#msdiv52'>Msdiv 52</a>Yo pupphamabhiropesi,<br>
paramannañcadāsi me;<br>
Tamahaṃ kittayissāmi,<br>
suṇātha mama bhāsato.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1131' href='#ms20Ap1_1131'>Ms 20Ap1_1131</a><a class='ref msdiv' id='msdiv53' href='#msdiv53'>Msdiv 53</a>‘<span class='var' id='note312' title='dasa caṭṭhakkhattuṃ (bj) | dasamaṭṭhakkhattuñca (s2, s3) | dasa caṭṭha cakkhattuñ (pts1)' href='#note312' title='dasa caṭṭhakkhattuṃ (bj) | dasamaṭṭhakkhattuñca (s2, s3) | dasa caṭṭha cakkhattuñ (pts1)'>Dasa aṭṭha cakkhattuṃ</span> so,<br>
devarajjaṃ karissati;<br>
Uppalaṃ padumañcāpi,<br>
mallikañca taduttari.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1132' href='#ms20Ap1_1132'>Ms 20Ap1_1132</a><a class='ref msdiv' id='msdiv54' href='#msdiv54'>Msdiv 54</a>Assa puññavipākena,<br>
dibbagandhasamāyutaṃ;<br>
Ākāse chadanaṃ katvā,<br>
dhārayissati tāvade.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_1133' href='#ms20Ap1_1133'>Ms 20Ap1_1133</a><a class='ref msdiv' id='msdiv55' href='#msdiv55'>Msdiv 55</a>Pañcavīsatikkhattuñca,<br>
cakkavattī bhavissati;<br>
Pathabyā rajjaṃ pañcasataṃ,<br>
vasudhaṃ āvasissati.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_1134' href='#ms20Ap1_1134'>Ms 20Ap1_1134</a><a class='ref msdiv' id='msdiv56' href='#msdiv56'>Msdiv 56</a>Kappasatasahassamhi,<br>
okkākakulasambhavo;<br>
Gotamo nāma <span class='var' id='note313' title='nāmena (s2, s3, mr)' href='#note313' title='nāmena (s2, s3, mr)'>gottena</span>,<br>
satthā loke bhavissati.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_1135' href='#ms20Ap1_1135'>Ms 20Ap1_1135</a><a class='ref msdiv' id='msdiv57' href='#msdiv57'>Msdiv 57</a>Sakakammābhiraddho so,<br>
sukkamūlena codito;<br>
Sakyānaṃ nandijanano,<br>
ñātibandhu bhavissati.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_1136' href='#ms20Ap1_1136'>Ms 20Ap1_1136</a><a class='ref msdiv' id='msdiv58' href='#msdiv58'>Msdiv 58</a>So pacchā pabbajitvāna,<br>
sukkamūlena codito;<br>
Sabbāsave pariññāya,<br>
nibbāyissatināsavo.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_1137' href='#ms20Ap1_1137'>Ms 20Ap1_1137</a><a class='ref msdiv' id='msdiv59' href='#msdiv59'>Msdiv 59</a>Paṭisambhidamanuppattaṃ,<br>
katakiccamanāsavaṃ;<br>
Gotamo lokabandhu <span class='var' id='note314' title='so (bj, pts1)' href='#note314' title='so (bj, pts1)'>taṃ</span>,<br>
etadagge ṭhapessati.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_1138' href='#ms20Ap1_1138'>Ms 20Ap1_1138</a><a class='ref msdiv' id='msdiv60' href='#msdiv60'>Msdiv 60</a>Padhānapahitatto so,<br>
upasanto nirūpadhi;<br>
Udāyī nāma nāmena,<br>
hessati satthu sāvako’.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_1139' href='#ms20Ap1_1139'>Ms 20Ap1_1139</a><a class='ref msdiv' id='msdiv61' href='#msdiv61'>Msdiv 61</a>Rāgo doso ca moho ca,<br>
māno makkho ca dhaṃsito;<br>
Sabbāsave pariññāya,<br>
viharāmi anāsavo.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_1140' href='#ms20Ap1_1140'>Ms 20Ap1_1140</a><a class='ref msdiv' id='msdiv62' href='#msdiv62'>Msdiv 62</a>Tosayiñcāpi sambuddhaṃ,<br>
ātāpī nipako ahaṃ;<br>
<span class='var' id='note315' title='pamodito (bj, pts1)' href='#note315' title='pamodito (bj, pts1)'>Pasādito</span> ca sambuddho,<br>
etadagge ṭhapesi maṃ.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_1141' href='#ms20Ap1_1141'>Ms 20Ap1_1141</a><a class='ref msdiv' id='msdiv63' href='#msdiv63'>Msdiv 63</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_1142' href='#ms20Ap1_1142'>Ms 20Ap1_1142</a>Itthaṃ sudaṃ āyasmā <span class='var' id='note316' title='kāḷudāyi (s2, s3)' href='#note316' title='kāḷudāyi (s2, s3)'>kāḷudāyī</span> thero imā gāthāyo abhāsitthāti.</p>
<p class='endsutta'><a class='ref sc' id='sc18' href='#sc18'>SC 18</a><a class='ref ms' id='ms20Ap1_1143' href='#ms20Ap1_1143'>Ms 20Ap1_1143</a>Kāḷudāyittherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
