<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap32' lang='pli'>
<header>
<ul>
<li class='division'>Therāpadāna</li>
<li>Subhūtivagga</li>
</ul>
<h1>10. Khomadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_1061' href='#ms20Ap1_1061'>Ms 20Ap1_1061</a><a class='ref msdiv' id='msdiv184' href='#msdiv184'>Msdiv 184</a>“Nagare bandhumatiyā,<br>
ahosiṃ vāṇijo tadā;<br>
Teneva dāraṃ posemi,<br>
ropemi bījasampadaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1062' href='#ms20Ap1_1062'>Ms 20Ap1_1062</a><a class='ref msdiv' id='msdiv185' href='#msdiv185'>Msdiv 185</a>Rathiyaṃ paṭipannassa,<br>
vipassissa mahesino;<br>
Ekaṃ khomaṃ mayā dinnaṃ,<br>
kusalatthāya satthuno.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.81' href='#pts-vp-pli1.81'></a><a class='ref ms' id='ms20Ap1_1063' href='#ms20Ap1_1063'>Ms 20Ap1_1063</a><a class='ref msdiv' id='msdiv186' href='#msdiv186'>Msdiv 186</a>Ekanavutito kappe,<br>
yaṃ khomamadadiṃ tadā;<br>
Duggatiṃ nābhijānāmi,<br>
khomadānassidaṃ phalaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1064' href='#ms20Ap1_1064'>Ms 20Ap1_1064</a><a class='ref msdiv' id='msdiv187' href='#msdiv187'>Msdiv 187</a><span class='var' id='note291' title='sattavīse (bj, s2, s3, pts1)' href='#note291' title='sattavīse (bj, s2, s3, pts1)'>Sattarase</span> ito kappe,<br>
eko sindhavasandhano;<br>
Sattaratanasampanno,<br>
catudīpamhi issaro.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1065' href='#ms20Ap1_1065'>Ms 20Ap1_1065</a><a class='ref msdiv' id='msdiv188' href='#msdiv188'>Msdiv 188</a>Paṭisambhidā catasso,<br>
Vimokkhāpi ca aṭṭhime;<br>
Chaḷabhiññā sacchikatā,<br>
Kataṃ buddhassa sāsanaṃ”. (991)</p>
</blockquote>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1066' href='#ms20Ap1_1066'>Ms 20Ap1_1066</a>Itthaṃ sudaṃ āyasmā khomadāyako thero imā gāthāyo abhāsitthāti.</p>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms20Ap1_1067' href='#ms20Ap1_1067'>Ms 20Ap1_1067</a>Khomadāyakattherassāpadānaṃ dasamaṃ.</p>
<p class='uddana-intro'><a class='ref sc' id='sc8' href='#sc8'>SC 8</a><a class='ref ms' id='ms20Ap1_1068' href='#ms20Ap1_1068'>Ms 20Ap1_1068</a>Tassuddānaṃ</p>
<blockquote class='uddanagatha'>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_1069' href='#ms20Ap1_1069'>Ms 20Ap1_1069</a>Subhūti upavāno ca,<br>
saraṇo sīlagāhako;<br>
Annasaṃsāvako dhūpo,<br>
pulino uttiyena ca.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_1070' href='#ms20Ap1_1070'>Ms 20Ap1_1070</a>Añjalī khomadāyī ca,<br>
daseva tatiye gaṇe;<br>
Pañcāsītisataṃ vuttā,<br>
gāthāyo sabbapiṇḍitā.</p>
</blockquote>
<p class='endsection'><a class='ref sc' id='sc11' href='#sc11'>SC 11</a><a class='ref ms' id='ms20Ap1_1071' href='#ms20Ap1_1071'>Ms 20Ap1_1071</a>Subhūtivaggo tatiyo.</p>
<p class='endsutta'><a class='ref sc' id='sc12' href='#sc12'>SC 12</a><a class='ref ms' id='ms20Ap1_1072' href='#ms20Ap1_1072'>Ms 20Ap1_1072</a>Catutthabhāṇavāraṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
