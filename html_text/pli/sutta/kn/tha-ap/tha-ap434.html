<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap434' lang='pli'>
<header>
<ul>
<li class='division'>Therāpadāna</li>
<li>Ekavihārivagga</li>
</ul>
<h1>2. Ekasaṅkhiyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_5678' href='#ms20Ap1_5678'>Ms 20Ap1_5678</a><a class='ref msdiv' id='msdiv13' href='#msdiv13'>Msdiv 13</a>“Vipassino bhagavato,<br>
mahābodhimaho ahu;<br>
Mahājanā samāgamma,<br>
pūjenti bodhimuttamaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_5679' href='#ms20Ap1_5679'>Ms 20Ap1_5679</a><a class='ref msdiv' id='msdiv14' href='#msdiv14'>Msdiv 14</a>Na hi taṃ orakaṃ maññe,<br>
buddhaseṭṭho bhavissati;<br>
Yassāyaṃ īdisā bodhi,<br>
<span class='var' id='note1390' title='pūjaniyo ca (bj) | pūjanīyova (s2, s3) | yassāyamedisā bodhi pūjanīyā va (pts1)'>pūjanīyā</span> ca satthuno.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_5680' href='#ms20Ap1_5680'>Ms 20Ap1_5680</a><a class='ref msdiv' id='msdiv15' href='#msdiv15'>Msdiv 15</a>Tato saṅkhaṃ gahetvāna,<br>
bodhirukkhamupaṭṭhahiṃ;<br>
Dhamanto sabbadivasaṃ,<br>
avandiṃ bodhimuttamaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_5681' href='#ms20Ap1_5681'>Ms 20Ap1_5681</a><a class='ref msdiv' id='msdiv16' href='#msdiv16'>Msdiv 16</a>Āsannake kataṃ kammaṃ,<br>
devalokaṃ apāpayī;<br>
Kaḷevaraṃ me patitaṃ,<br>
devaloke ramāmahaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_5682' href='#ms20Ap1_5682'>Ms 20Ap1_5682</a><a class='ref msdiv' id='msdiv17' href='#msdiv17'>Msdiv 17</a>Saṭṭhituriyasahassāni,<br>
tuṭṭhahaṭṭhā pamoditā;<br>
Sadā mayhaṃ upaṭṭhanti,<br>
buddhapūjāyidaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_5683' href='#ms20Ap1_5683'>Ms 20Ap1_5683</a><a class='ref msdiv' id='msdiv18' href='#msdiv18'>Msdiv 18</a>Ekasattatime kappe,<br>
rājā āsiṃ sudassano;<br>
Cāturanto vijitāvī,<br>
jambumaṇḍassa issaro.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_5684' href='#ms20Ap1_5684'>Ms 20Ap1_5684</a><a class='ref msdiv' id='msdiv19' href='#msdiv19'>Msdiv 19</a>Tato aṅgasatā <span class='var' id='note1391' title='tūrā (bj, mr) | turyā (pts1)'>turiyā</span>,<br>
parivārenti maṃ sadā;<br>
Anubhomi sakaṃ kammaṃ,<br>
upaṭṭhānassidaṃ phalaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_5685' href='#ms20Ap1_5685'>Ms 20Ap1_5685</a><a class='ref msdiv' id='msdiv20' href='#msdiv20'>Msdiv 20</a>Yaṃ yaṃ yonupapajjāmi,<br>
devattaṃ atha mānusaṃ;<br>
Mātukucchigatassāpi,<br>
vajjare bheriyo sadā.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_5686' href='#ms20Ap1_5686'>Ms 20Ap1_5686</a><a class='ref msdiv' id='msdiv21' href='#msdiv21'>Msdiv 21</a>Upaṭṭhitvāna sambuddhaṃ,<br>
anubhutvāna sampadā;<br>
Sivaṃ sukhemaṃ amataṃ,<br>
pattomhi acalaṃ padaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_5687' href='#ms20Ap1_5687'>Ms 20Ap1_5687</a><a class='ref msdiv' id='msdiv22' href='#msdiv22'>Msdiv 22</a>Ekanavutito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_5688' href='#ms20Ap1_5688'>Ms 20Ap1_5688</a><a class='ref msdiv' id='msdiv23' href='#msdiv23'>Msdiv 23</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_5689' href='#ms20Ap1_5689'>Ms 20Ap1_5689</a><a class='ref msdiv' id='msdiv24' href='#msdiv24'>Msdiv 24</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_5690' href='#ms20Ap1_5690'>Ms 20Ap1_5690</a><a class='ref msdiv' id='msdiv25' href='#msdiv25'>Msdiv 25</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_5691' href='#ms20Ap1_5691'>Ms 20Ap1_5691</a>Itthaṃ sudaṃ āyasmā ekasaṅkhiyo thero imā gāthāyo abhāsitthāti.</p>
<p class='endsutta'><a class='ref sc' id='sc15' href='#sc15'>SC 15</a><a class='ref ms' id='ms20Ap1_5692' href='#ms20Ap1_5692'>Ms 20Ap1_5692</a>Ekasaṅkhiyattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
