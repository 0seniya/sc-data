<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap554' lang='pli'>
<header>
<ul>
<li class='division'>Therāpadāna</li>
<li>Yasavagga</li>
</ul>
<h1>2. Nadīkassapattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_7701'>Ms 20Ap1_7701</a><a class='ref msdiv' id='msdiv29'>Msdiv 29</a>“Padumuttarassa bhagavato,<br>
Lokajeṭṭhassa tādino;<br>
Piṇḍacāraṃ carantassa,<br>
Vārato uttamaṃ yasaṃ;<br>
Aggaphalaṃ gahetvāna,<br>
Adāsiṃ satthuno ahaṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_7702'>Ms 20Ap1_7702</a><a class='ref msdiv' id='msdiv30'>Msdiv 30</a>Tena kammena devindo,<br>
lokajeṭṭho narāsabho;<br>
Sampattomhi acalaṃ ṭhānaṃ,<br>
hitvā jayaparājayaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_7703'>Ms 20Ap1_7703</a><a class='ref msdiv' id='msdiv31'>Msdiv 31</a>Satasahassito kappe,<br>
yaṃ phalaṃ adadiṃ tadā;<br>
Duggatiṃ nābhijānāmi,<br>
aggadānassidaṃ phalaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_7704'>Ms 20Ap1_7704</a><a class='ref msdiv' id='msdiv32'>Msdiv 32</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc5'>SC 5</a><a class='ref ms' id='ms20Ap1_7705'>Ms 20Ap1_7705</a><a class='ref msdiv' id='msdiv33'>Msdiv 33</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc6'>SC 6</a><a class='ref ms' id='ms20Ap1_7706'>Ms 20Ap1_7706</a><a class='ref msdiv' id='msdiv34'>Msdiv 34</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7'>SC 7</a><a class='ref ms' id='ms20Ap1_7707'>Ms 20Ap1_7707</a>Itthaṃ sudaṃ āyasmā nadīkassapo thero imā gāthāyo abhāsitthāti.</p>
<p class='endsutta'><a class='ref sc' id='sc8'>SC 8</a><a class='ref ms' id='ms20Ap1_7708'>Ms 20Ap1_7708</a>Nadīkassapattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
