<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap547' lang='pli'>
<header>
<ul>
<li class='division'>Therāpadāna</li>
<li>Bhaddiyavagga</li>
</ul>
<h1>5. Nandakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli2.499' href='#pts-vp-pli2.499'></a><a class='ref ms' id='ms20Ap1_7485' href='#ms20Ap1_7485'>Ms 20Ap1_7485</a><a class='ref msdiv' id='msdiv143' href='#msdiv143'>Msdiv 143</a>“Padumuttaro nāma jino,<br>
sabbadhammesu cakkhumā;<br>
Ito satasahassamhi,<br>
kappe uppajji nāyako.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_7486' href='#ms20Ap1_7486'>Ms 20Ap1_7486</a><a class='ref msdiv' id='msdiv144' href='#msdiv144'>Msdiv 144</a>Hitāya sabbasattānaṃ,<br>
sukhāya vadataṃ varo;<br>
Atthāya purisājañño,<br>
paṭipanno sadevake.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_7487' href='#ms20Ap1_7487'>Ms 20Ap1_7487</a><a class='ref msdiv' id='msdiv145' href='#msdiv145'>Msdiv 145</a>Yasaggapatto sirimā,<br>
<span class='var' id='note1793' title='kittivaṇṇabhaṭo (s2, s3, mr)' href='#note1793' title='kittivaṇṇabhaṭo (s2, s3, mr)'>kittivaṇṇabhato</span> jino;<br>
Pūjito sabbalokassa,<br>
disā sabbāsu vissuto.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_7488' href='#ms20Ap1_7488'>Ms 20Ap1_7488</a><a class='ref msdiv' id='msdiv146' href='#msdiv146'>Msdiv 146</a>Uttiṇṇavicikiccho so,<br>
vītivattakathaṃkatho;<br>
Paripuṇṇamanasaṅkappo,<br>
patto sambodhimuttamaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_7489' href='#ms20Ap1_7489'>Ms 20Ap1_7489</a><a class='ref msdiv' id='msdiv147' href='#msdiv147'>Msdiv 147</a>Anuppannassa maggassa,<br>
uppādetā naruttamo;<br>
Anakkhātañca akkhāsi,<br>
asañjātañca sañjanī.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_7490' href='#ms20Ap1_7490'>Ms 20Ap1_7490</a><a class='ref msdiv' id='msdiv148' href='#msdiv148'>Msdiv 148</a>Maggaññū <span class='var' id='note1794' title='so maggavidū (bj, pts1)' href='#note1794' title='so maggavidū (bj, pts1)'>maggavidū</span> ca,<br>
maggakkhāyī narāsabho;<br>
Maggassa kusalo satthā,<br>
sārathīnaṃ <span class='var' id='note1795' title='naruttamo (s2, s3)' href='#note1795' title='naruttamo (s2, s3)'>varuttamo</span>.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_7491' href='#ms20Ap1_7491'>Ms 20Ap1_7491</a><a class='ref msdiv' id='msdiv149' href='#msdiv149'>Msdiv 149</a>Tadā mahākāruṇiko,<br>
dhammaṃ desesi nāyako;<br>
Nimugge <span class='var' id='note1796' title='mohapaṅkamhi (bj, s2, s3) | mohamaggamhi (pts1)' href='#note1796' title='mohapaṅkamhi (bj, s2, s3) | mohamaggamhi (pts1)'>kāmapaṅkamhi</span>,<br>
samuddharati pāṇine.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_7492' href='#ms20Ap1_7492'>Ms 20Ap1_7492</a><a class='ref msdiv' id='msdiv150' href='#msdiv150'>Msdiv 150</a>Bhikkhunīnaṃ ovadane,<br>
sāvakaṃ seṭṭhasammataṃ;<br>
Vaṇṇayaṃ etadaggamhi,<br>
paññapesi mahāmuni.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_7493' href='#ms20Ap1_7493'>Ms 20Ap1_7493</a><a class='ref msdiv' id='msdiv151' href='#msdiv151'>Msdiv 151</a>Taṃ sutvāhaṃ pamudito,<br>
nimantetvā tathāgataṃ;<br>
Bhojayitvā sasaṃghaṃ taṃ,<br>
patthayiṃ ṭhānamuttamaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_7494' href='#ms20Ap1_7494'>Ms 20Ap1_7494</a><a class='ref msdiv' id='msdiv152' href='#msdiv152'>Msdiv 152</a>Tadā pamudito nātho,<br>
maṃ avoca mahāisi;<br>
‘Sukhī bhavassu <span class='var' id='note1797' title='dīghāyu (bj, s2, s3, pts1)' href='#note1797' title='dīghāyu (bj, s2, s3, pts1)'>dīghāvu</span>,<br>
lacchase taṃ manorathaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_7495' href='#ms20Ap1_7495'>Ms 20Ap1_7495</a><a class='ref msdiv' id='msdiv153' href='#msdiv153'>Msdiv 153</a>Satasahassito kappe,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_7496' href='#ms20Ap1_7496'>Ms 20Ap1_7496</a><a class='ref msdiv' id='msdiv154' href='#msdiv154'>Msdiv 154</a>Tassa dhammesu dāyādo,<br>
oraso dhammanimmito;<br>
Nandako nāma nāmena,<br>
hessati satthu sāvako’.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_7497' href='#ms20Ap1_7497'>Ms 20Ap1_7497</a><a class='ref msdiv' id='msdiv155' href='#msdiv155'>Msdiv 155</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsūpago ahaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_7498' href='#ms20Ap1_7498'>Ms 20Ap1_7498</a><a class='ref msdiv' id='msdiv156' href='#msdiv156'>Msdiv 156</a>Pacchime ca bhave dāni,<br>
jāto seṭṭhikule ahaṃ;<br>
Sāvatthiyaṃ pure vare,<br>
iddhe phīte mahaddhane.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_7499' href='#ms20Ap1_7499'>Ms 20Ap1_7499</a><a class='ref msdiv' id='msdiv157' href='#msdiv157'>Msdiv 157</a>Purappavese sugataṃ,<br>
disvā vimhitamānaso;<br>
Jetārāmapaṭiggāhe,<br>
pabbajiṃ anagāriyaṃ.</p>
<p><a class='ref sc' id='sc16' href='#sc16'>SC 16</a><a class='ref pts-vp-pli' id='pts-vp-pli2.500' href='#pts-vp-pli2.500'></a><a class='ref ms' id='ms20Ap1_7500' href='#ms20Ap1_7500'>Ms 20Ap1_7500</a><a class='ref msdiv' id='msdiv158' href='#msdiv158'>Msdiv 158</a>Nacireneva kālena,<br>
arahattamapāpuṇiṃ;<br>
Tatohaṃ tiṇṇasaṃsāro,<br>
sāsito sabbadassinā.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_7501' href='#ms20Ap1_7501'>Ms 20Ap1_7501</a><a class='ref msdiv' id='msdiv159' href='#msdiv159'>Msdiv 159</a>Bhikkhunīnaṃ dhammakathaṃ,<br>
paṭipucchākariṃ ahaṃ;<br>
Sāsitā tā mayā sabbā,<br>
abhaviṃsu anāsavā.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_7502' href='#ms20Ap1_7502'>Ms 20Ap1_7502</a><a class='ref msdiv' id='msdiv160' href='#msdiv160'>Msdiv 160</a>Satāni pañcanūnāni,<br>
tadā tuṭṭho mahāhito;<br>
Bhikkhunīnaṃ ovadataṃ,<br>
aggaṭṭhāne ṭhapesi maṃ.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_7503' href='#ms20Ap1_7503'>Ms 20Ap1_7503</a><a class='ref msdiv' id='msdiv161' href='#msdiv161'>Msdiv 161</a>Satasahasse kataṃ kammaṃ,<br>
phalaṃ dassesi me idha;<br>
Sumutto saravegova,<br>
kilese jhāpayiṃ mama.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_7504' href='#ms20Ap1_7504'>Ms 20Ap1_7504</a><a class='ref msdiv' id='msdiv162' href='#msdiv162'>Msdiv 162</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_7505' href='#ms20Ap1_7505'>Ms 20Ap1_7505</a><a class='ref msdiv' id='msdiv163' href='#msdiv163'>Msdiv 163</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_7506' href='#ms20Ap1_7506'>Ms 20Ap1_7506</a><a class='ref msdiv' id='msdiv164' href='#msdiv164'>Msdiv 164</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_7507' href='#ms20Ap1_7507'>Ms 20Ap1_7507</a>Itthaṃ sudaṃ āyasmā nandako thero imā gāthāyo abhāsitthāti.</p>
<p class='endsutta'><a class='ref sc' id='sc24' href='#sc24'>SC 24</a><a class='ref ms' id='ms20Ap1_7508' href='#ms20Ap1_7508'>Ms 20Ap1_7508</a>Nandakattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
