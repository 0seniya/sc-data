<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap302' lang='pli'>
<header>
<ul>
<li class='division'>Therāpadāna</li>
<li>Citakapūjakavagga</li>
</ul>
<h1>10. Anusaṃsāvakattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_3418'>Ms 20Ap1_3418</a><a class='ref msdiv' id='msdiv43'>Msdiv 43</a>“Piṇḍāya caramānāhaṃ,<br>
vipassimaddasaṃ jinaṃ;<br>
Uḷuṅgabhikkhaṃ pādāsiṃ,<br>
dvipadindassa tādino.</p>
<p><a class='ref sc' id='sc2'>SC 2</a><a class='ref ms' id='ms20Ap1_3419'>Ms 20Ap1_3419</a><a class='ref msdiv' id='msdiv44'>Msdiv 44</a>Pasannacitto sumano,<br>
abhivādesahaṃ tadā;<br>
Anusaṃsāvayiṃ buddhaṃ,<br>
uttamatthassa pattiyā.</p>
<p><a class='ref sc' id='sc3'>SC 3</a><a class='ref ms' id='ms20Ap1_3420'>Ms 20Ap1_3420</a><a class='ref msdiv' id='msdiv45'>Msdiv 45</a>Ekanavutito kappe,<br>
anusaṃsāvayiṃ ahaṃ;<br>
Duggatiṃ nābhijānāmi,<br>
anusaṃsāvanā phalaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_3421'>Ms 20Ap1_3421</a><a class='ref msdiv' id='msdiv46'>Msdiv 46</a>Paṭisambhidā catasso,<br>
… pe …<br>
kataṃ buddhassa sāsanaṃ”. (2712)</p>
</blockquote>
<p><a class='ref sc' id='sc5'>SC 5</a><a class='ref ms' id='ms20Ap1_3422'>Ms 20Ap1_3422</a>Itthaṃ sudaṃ āyasmā anusaṃsāvako thero imā gāthāyo abhāsitthāti.</p>
<p class='endsutta'><a class='ref sc' id='sc6'>SC 6</a><a class='ref ms' id='ms20Ap1_3423'>Ms 20Ap1_3423</a>Anusaṃsāvakattherassāpadānaṃ dasamaṃ.</p>
<p class='endsection'>Citakapūjakavaggo tiṃsatimo.</p>
<p class='uddana-intro'><a class='ref sc' id='sc7'>SC 7</a><a class='ref ms' id='ms20Ap1_3424'>Ms 20Ap1_3424</a>Tassuddānaṃ</p>
<blockquote class='uddanagatha'>
<p><a class='ref sc' id='sc8'>SC 8</a><a class='ref ms' id='ms20Ap1_3425'>Ms 20Ap1_3425</a>Citakaṃ pārichatto ca,<br>
saddagosīsasantharaṃ;<br>
Pādo padesaṃ saraṇaṃ,<br>
ambo saṃsāvakopi ca;<br>
Aṭṭhatālīsa gāthāyo,<br>
gaṇitāyo vibhāvibhi.</p>
</blockquote>
<p class='uddana-intro'><a class='ref sc' id='sc9'>SC 9</a><a class='ref ms' id='ms20Ap1_3426'>Ms 20Ap1_3426</a>Atha vagguddānaṃ</p>
<blockquote class='uddanagatha'>
<p><a class='ref sc' id='sc10'>SC 10</a><a class='pts' id='pts1.248'></a><a class='ref ms' id='ms20Ap1_3427'>Ms 20Ap1_3427</a>Kaṇikāro hatthidado,<br>
ālambaṇudakāsanaṃ;<br>
Tuvaraṃ thomako ceva,<br>
ukkhepaṃ sīsupadhānaṃ.</p>
<p><a class='ref sc' id='sc11'>SC 11</a><a class='ref ms' id='ms20Ap1_3428'>Ms 20Ap1_3428</a>Paṇṇado citapūjī ca,<br>
gāthāyo ceva sabbaso;<br>
Cattāri ca satānīha,<br>
ekapaññāsameva ca.</p>
<p><a class='ref sc' id='sc12'>SC 12</a><a class='ref ms' id='ms20Ap1_3429'>Ms 20Ap1_3429</a>Pañcavīsasatā sabbā,<br>
dvāsattati taduttari;<br>
Tisataṃ apadānānaṃ,<br>
gaṇitā atthadassibhi.</p>
</blockquote>
<p class='endsutta'><a class='ref sc' id='sc13'>SC 13</a><a class='ref ms' id='ms20Ap1_3430'>Ms 20Ap1_3430</a>Kaṇikāravaggadasakaṃ.</p>
<p class='endsection'><a class='ref sc' id='sc14'>SC 14</a><a class='ref ms' id='ms20Ap1_3431'>Ms 20Ap1_3431</a>Tatiyasatakaṃ samattaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
