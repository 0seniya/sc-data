<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap374' lang='pli'>
<header>
<ul>
<li class='division'>Therāpadāna</li>
<li>Bodhivandanavagga</li>
</ul>
<h1>2. Pāṭalipupphiyattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_4103'>Ms 20Ap1_4103</a><a class='ref msdiv' id='msdiv6'>Msdiv 6</a>“Vipassī nāma bhagavā,<br>
sayambhū aggapuggalo;<br>
Purakkhato sasissehi,<br>
pāvisi bandhumaṃ jino.</p>
<p><a class='ref sc' id='sc2'>SC 2</a><a class='ref ms' id='ms20Ap1_4104'>Ms 20Ap1_4104</a><a class='ref msdiv' id='msdiv7'>Msdiv 7</a>Tīṇi pāṭalipupphāni,<br>
ucchaṅge ṭhapitāni me;<br>
Sīsaṃ nhāyitukāmova,<br>
nadītitthaṃ agacchahaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_4105'>Ms 20Ap1_4105</a><a class='ref msdiv' id='msdiv8'>Msdiv 8</a>Nikkhamma bandhumatiyā,<br>
addasaṃ lokanāyakaṃ;<br>
Indīvaraṃva jalitaṃ,<br>
ādittaṃva hutāsanaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_4106'>Ms 20Ap1_4106</a><a class='ref msdiv' id='msdiv9'>Msdiv 9</a>Byagghūsabhaṃva pavaraṃ,<br>
abhijātaṃva kesariṃ;<br>
Gacchantaṃ samaṇānaggaṃ,<br>
bhikkhusaṃghapurakkhataṃ.</p>
<p><a class='ref sc' id='sc5'>SC 5</a><a class='ref ms' id='ms20Ap1_4107'>Ms 20Ap1_4107</a><a class='ref msdiv' id='msdiv10'>Msdiv 10</a>Tasmiṃ <span class='var' id='note1002' title='samaṇe (mr)'>pasanno</span> sugate,<br>
kilesamaladhovane;<br>
Gahetvā tīṇi pupphāni,<br>
buddhaseṭṭhaṃ apūjayiṃ.</p>
<p><a class='ref sc' id='sc6'>SC 6</a><a class='ref ms' id='ms20Ap1_4108'>Ms 20Ap1_4108</a><a class='ref msdiv' id='msdiv11'>Msdiv 11</a>Ekanavutito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc7'>SC 7</a><a class='ref ms' id='ms20Ap1_4109'>Ms 20Ap1_4109</a><a class='ref msdiv' id='msdiv12'>Msdiv 12</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc8'>SC 8</a><a class='ref ms' id='ms20Ap1_4110'>Ms 20Ap1_4110</a>Itthaṃ sudaṃ āyasmā pāṭalipupphiyo thero imā gāthāyo abhāsitthāti.</p>
<p class='endsutta'><a class='ref sc' id='sc9'>SC 9</a><a class='ref ms' id='ms20Ap1_4111'>Ms 20Ap1_4111</a>Pāṭalipupphiyattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
