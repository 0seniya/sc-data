<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap352' lang='pli'>
<header>
<ul>
<li class='division'>Therāpadāna</li>
<li>Ekapadumiyavagga</li>
</ul>
<h1>10. Ekañjaliyattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_3961'>Ms 20Ap1_3961</a><a class='ref msdiv' id='msdiv63'>Msdiv 63</a>“<span class='var' id='note973' title='revato (bj, s2, s3)'>Romaso</span> nāma sambuddho,<br>
nadīkūle vasī tadā;<br>
Addasaṃ virajaṃ buddhaṃ,<br>
pītaraṃsiṃva bhāṇumaṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_3962'>Ms 20Ap1_3962</a><a class='ref msdiv' id='msdiv64'>Msdiv 64</a>Ukkāmukhapahaṭṭhaṃva,<br>
khadiraṅgārasannibhaṃ;<br>
Osadhiṃva virocantaṃ,<br>
ekañjalimakāsahaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_3963'>Ms 20Ap1_3963</a><a class='ref msdiv' id='msdiv65'>Msdiv 65</a>Catunnavutito kappe,<br>
yaṃ añjalimakāsahaṃ;<br>
Duggatiṃ nābhijānāmi,<br>
añjaliyā idaṃ phalaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_3964'>Ms 20Ap1_3964</a><a class='ref msdiv' id='msdiv66'>Msdiv 66</a>Paṭisambhidā catasso,<br>
… pe …<br>
kataṃ buddhassa sāsanaṃ”. (3133)</p>
</blockquote>
<p><a class='ref sc' id='sc5'>SC 5</a><a class='ref ms' id='ms20Ap1_3965'>Ms 20Ap1_3965</a>Itthaṃ sudaṃ āyasmā ekañjaliyo thero imā gāthāyo abhāsitthāti.</p>
<p class='endsutta'><a class='ref sc' id='sc6'>SC 6</a><a class='ref ms' id='ms20Ap1_3966'>Ms 20Ap1_3966</a>Ekañjaliyattherassāpadānaṃ dasamaṃ.</p>
<p class='endsection'><a class='ref sc' id='sc7'>SC 7</a><a class='ref ms' id='ms20Ap1_3967'>Ms 20Ap1_3967</a><span class='var' id='note974' title='ekapadumavaggo (s2, s3)'>Ekapadumiyavaggo</span> pañcatiṃsatimo.</p>
<p class='uddana-intro'><a class='ref sc' id='sc8'>SC 8</a><a class='ref ms' id='ms20Ap1_3968'>Ms 20Ap1_3968</a>Tassuddānaṃ</p>
<blockquote class='uddanagatha'>
<p><a class='ref sc' id='sc9'>SC 9</a><a class='ref ms' id='ms20Ap1_3969'>Ms 20Ap1_3969</a>Padumī uppalamālī,<br>
dhajo <span class='var' id='note975' title='kiṅkiṇiko naḷo (bj) | kiṅkhaṇiko nalo (pts1)'>kiṅkaṇikaṃ naḷaṃ</span>;<br>
Campako padumo muṭṭhi,<br>
tindukekañjalī tathā;<br>
Cha ca saṭṭhi ca gāthāyo,<br>
gaṇitāyo vibhāvibhi.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
