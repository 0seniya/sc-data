<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap215' lang='pli'>
<header>
<ul>
<li class='division'>Therāpadāna</li>
<li>Hatthivagga</li>
</ul>
<h1>3. Saccasaññakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_2836' href='#ms20Ap1_2836'>Ms 20Ap1_2836</a><a class='ref msdiv' id='msdiv11' href='#msdiv11'>Msdiv 11</a>“Vessabhū tamhi samaye,<br>
bhikkhusaṃghapurakkhato;<br>
Deseti ariyasaccāni,<br>
nibbāpento mahājanaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2837' href='#ms20Ap1_2837'>Ms 20Ap1_2837</a><a class='ref msdiv' id='msdiv12' href='#msdiv12'>Msdiv 12</a>Paramakāruññapattomhi,<br>
samitiṃ agamāsahaṃ;<br>
Sohaṃ nisinnako santo,<br>
dhammamassosi satthuno.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2838' href='#ms20Ap1_2838'>Ms 20Ap1_2838</a><a class='ref msdiv' id='msdiv13' href='#msdiv13'>Msdiv 13</a>Tassāhaṃ dhammaṃ sutvāna,<br>
devalokaṃ agacchahaṃ;<br>
Tiṃsakappāni devesu,<br>
avasiṃ tatthahaṃ pure.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2839' href='#ms20Ap1_2839'>Ms 20Ap1_2839</a><a class='ref msdiv' id='msdiv14' href='#msdiv14'>Msdiv 14</a>Ekattiṃse ito kappe,<br>
yaṃ saññamalabhiṃ tadā;<br>
Duggatiṃ nābhijānāmi,<br>
saccasaññāyidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2840' href='#ms20Ap1_2840'>Ms 20Ap1_2840</a><a class='ref msdiv' id='msdiv15' href='#msdiv15'>Msdiv 15</a>Chabbīsamhi ito kappe,<br>
eko āsiṃ janādhipo;<br>
Ekaphusitanāmena,<br>
cakkavattī mahabbalo.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2841' href='#ms20Ap1_2841'>Ms 20Ap1_2841</a><a class='ref msdiv' id='msdiv16' href='#msdiv16'>Msdiv 16</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2842' href='#ms20Ap1_2842'>Ms 20Ap1_2842</a>Itthaṃ sudaṃ āyasmā saccasaññako thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_2843' href='#ms20Ap1_2843'>Ms 20Ap1_2843</a>Saccasaññakattherassāpadānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
