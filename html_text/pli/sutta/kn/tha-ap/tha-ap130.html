<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap130' lang='pli'>
<header>
<ul>
<li class='division'>Therāpadāna</li>
<li>Sereyyavagga</li>
</ul>
<h1><span class='var' id='note566' title='ñāṇasaññakattherāpadānaṃ (bj, s2, s3) | ñāṇasaññaka (pts1)' href='#note566' title='ñāṇasaññakattherāpadānaṃ (bj, s2, s3) | ñāṇasaññaka (pts1)'>8 Ñāṇasaññikattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_2151' href='#ms20Ap1_2151'>Ms 20Ap1_2151</a><a class='ref msdiv' id='msdiv84' href='#msdiv84'>Msdiv 84</a>“Pabbate himavantamhi,<br>
vasāmi pabbatantare;<br>
Pulinaṃ sobhanaṃ disvā,<br>
buddhaseṭṭhaṃ anussariṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2152' href='#ms20Ap1_2152'>Ms 20Ap1_2152</a><a class='ref msdiv' id='msdiv85' href='#msdiv85'>Msdiv 85</a>Ñāṇe upanidhā natthi,<br>
<span class='var' id='note567' title='saṅgāmaṃ (bj, s2, s3, pts1) | saṅkhātaṃ (19Th1.A:171 pabbe, 213 piṭṭhe)' href='#note567' title='saṅgāmaṃ (bj, s2, s3, pts1) | saṅkhātaṃ (19Th1.A:171 pabbe, 213 piṭṭhe)'>saṅkhāraṃ</span> natthi satthuno;<br>
Sabbadhammaṃ abhiññāya,<br>
ñāṇena adhimuccati.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2153' href='#ms20Ap1_2153'>Ms 20Ap1_2153</a><a class='ref msdiv' id='msdiv86' href='#msdiv86'>Msdiv 86</a>Namo te purisājañña,<br>
namo te purisuttama;<br>
Ñāṇena te samo natthi,<br>
yāvatā ñāṇamuttamaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2154' href='#ms20Ap1_2154'>Ms 20Ap1_2154</a><a class='ref msdiv' id='msdiv87' href='#msdiv87'>Msdiv 87</a>Ñāṇe cittaṃ pasādetvā,<br>
kappaṃ saggamhi modahaṃ;<br>
Avasesesu kappesu,<br>
kusalaṃ <span class='var' id='note568' title='karitaṃ (bj, s2, s3) | kāritaṃ (pts1) | kiriyaṃ (mr)' href='#note568' title='karitaṃ (bj, s2, s3) | kāritaṃ (pts1) | kiriyaṃ (mr)'>caritaṃ</span> mayā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2155' href='#ms20Ap1_2155'>Ms 20Ap1_2155</a><a class='ref msdiv' id='msdiv88' href='#msdiv88'>Msdiv 88</a>Ekanavutito kappe,<br>
yaṃ saññamalabhiṃ tadā;<br>
Duggatiṃ nābhijānāmi,<br>
ñāṇasaññāyidaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2156' href='#ms20Ap1_2156'>Ms 20Ap1_2156</a><a class='ref msdiv' id='msdiv89' href='#msdiv89'>Msdiv 89</a>Ito <span class='var' id='note569' title='tesattatikappe (bj, s2, s3, pts1)' href='#note569' title='tesattatikappe (bj, s2, s3, pts1)'>sattatikappamhi</span>,<br>
eko pulinapupphiyo;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.162</a><a class='ref ms' id='ms20Ap1_2157' href='#ms20Ap1_2157'>Ms 20Ap1_2157</a><a class='ref msdiv' id='msdiv90' href='#msdiv90'>Msdiv 90</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_2158' href='#ms20Ap1_2158'>Ms 20Ap1_2158</a>Itthaṃ sudaṃ āyasmā <span class='var' id='note570' title='ñāṇasaññako (bj, s2, s3, pts1)' href='#note570' title='ñāṇasaññako (bj, s2, s3, pts1)'>ñāṇasaññiko</span> thero imā gāthāyo abhāsitthāti.</p>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms20Ap1_2159' href='#ms20Ap1_2159'>Ms 20Ap1_2159</a>Ñāṇasaññikattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
