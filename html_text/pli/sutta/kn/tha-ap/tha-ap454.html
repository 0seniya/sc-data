<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap454' lang='pli'>
<header>
<ul>
<li class='division'>Therāpadāna</li>
<li>Jagatidāyakavagga</li>
</ul>
<h1>2. Morahatthiyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli2.403' href='#pts-vp-pli2.403'>PTS vp Pali 2.403</a><a class='ref ms' id='ms20Ap1_5889' href='#ms20Ap1_5889'>Ms 20Ap1_5889</a><a class='ref msdiv' id='msdiv9' href='#msdiv9'>Msdiv 9</a>“Morahatthaṃ gahetvāna,<br>
upesiṃ lokanāyakaṃ;<br>
Pasannacitto sumano,<br>
morahatthamadāsahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_5890' href='#ms20Ap1_5890'>Ms 20Ap1_5890</a><a class='ref msdiv' id='msdiv10' href='#msdiv10'>Msdiv 10</a>Iminā morahatthena,<br>
cetanāpaṇidhīhi ca;<br>
Nibbāyiṃsu tayo aggī,<br>
labhāmi vipulaṃ sukhaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_5891' href='#ms20Ap1_5891'>Ms 20Ap1_5891</a><a class='ref msdiv' id='msdiv11' href='#msdiv11'>Msdiv 11</a>Aho buddhā aho dhammā,<br>
aho no satthusampadā;<br>
Datvānahaṃ morahatthaṃ,<br>
labhāmi vipulaṃ sukhaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_5892' href='#ms20Ap1_5892'>Ms 20Ap1_5892</a><a class='ref msdiv' id='msdiv12' href='#msdiv12'>Msdiv 12</a><span class='var' id='note1430' title='tidhaggī (s2, s3, mr) | tivaggī (pts1)'>Tiyaggī</span> nibbutā mayhaṃ,<br>
bhavā sabbe samūhatā;<br>
Sabbāsavā parikkhīṇā,<br>
natthi dāni punabbhavo.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_5893' href='#ms20Ap1_5893'>Ms 20Ap1_5893</a><a class='ref msdiv' id='msdiv13' href='#msdiv13'>Msdiv 13</a>Ekatiṃse ito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
morahatthassidaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_5894' href='#ms20Ap1_5894'>Ms 20Ap1_5894</a><a class='ref msdiv' id='msdiv14' href='#msdiv14'>Msdiv 14</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_5895' href='#ms20Ap1_5895'>Ms 20Ap1_5895</a><a class='ref msdiv' id='msdiv15' href='#msdiv15'>Msdiv 15</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_5896' href='#ms20Ap1_5896'>Ms 20Ap1_5896</a><a class='ref msdiv' id='msdiv16' href='#msdiv16'>Msdiv 16</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_5897' href='#ms20Ap1_5897'>Ms 20Ap1_5897</a>Itthaṃ sudaṃ āyasmā morahatthiyo thero imā gāthāyo abhāsitthāti.</p>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms20Ap1_5898' href='#ms20Ap1_5898'>Ms 20Ap1_5898</a>Morahatthiyattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
