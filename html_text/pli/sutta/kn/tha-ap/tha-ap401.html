<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap401' lang='pli'>
<header>
<ul>
<li class='division'>Therāpadāna</li>
<li>Pilindavacchavagga</li>
</ul>
<h1>9. Sabbadāyakattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_4770'>Ms 20Ap1_4770</a><a class='ref msdiv' id='msdiv456' href='#sc1'>SC 1</a><a class='ref ms' id='ms20Ap1_4770'>Ms 20Ap1_4770</a><a class='ref msdiv' id='msdiv456'>Msdiv 456</a>“Mahāsamuddaṃ ogayha,<br>
bhavanaṃ me sunimmitaṃ;<br>
Sunimmitā pokkharaṇī,<br>
cakkavākapakūjitā.</p>
<p><a class='ref sc' id='sc2'>SC 2</a><a class='ref ms' id='ms20Ap1_4771'>Ms 20Ap1_4771</a><a class='ref msdiv' id='msdiv457' href='#sc2'>SC 2</a><a class='ref ms' id='ms20Ap1_4771'>Ms 20Ap1_4771</a><a class='ref msdiv' id='msdiv457'>Msdiv 457</a>Mandālakehi sañchannā,<br>
padumuppalakehi ca;<br>
Nadī ca sandate tattha,<br>
supatitthā manoramā.</p>
<p><a class='ref sc' id='sc3'>SC 3</a><a class='ref ms' id='ms20Ap1_4772'>Ms 20Ap1_4772</a><a class='ref msdiv' id='msdiv458' href='#sc3'>SC 3</a><a class='ref ms' id='ms20Ap1_4772'>Ms 20Ap1_4772</a><a class='ref msdiv' id='msdiv458'>Msdiv 458</a>Macchakacchapasañchannā,<br>
nānādijasamotthatā;<br>
Mayūrakoñcābhirudā,<br>
kokilādīhi vagguhi.</p>
<p><a class='ref sc' id='sc4'>SC 4</a><a class='ref ms' id='ms20Ap1_4773'>Ms 20Ap1_4773</a><a class='ref msdiv' id='msdiv459' href='#sc4'>SC 4</a><a class='ref ms' id='ms20Ap1_4773'>Ms 20Ap1_4773</a><a class='ref msdiv' id='msdiv459'>Msdiv 459</a>Pārevatā ravihaṃsā ca,<br>
cakkavākā nadīcarā;<br>
Dindibhā sāḷikā cettha,<br>
<span class='var' id='note1182' title='cappakā (s2, s3) | pammakā (c1)' href='#note1182' title='cappakā (s2, s3) | pammakā (c1)'>pampakā</span> jīvajīvakā.</p>
<p><a class='ref sc' id='sc5'>SC 5</a><a class='ref ms' id='ms20Ap1_4774'>Ms 20Ap1_4774</a><a class='ref msdiv' id='msdiv460'>Msdiv 460</a>Haṃsā <span class='var' id='note1183' title='koñcābhinaditā (bj) | koñcābhinadikā (s2, s3) | koñcābhināditā (pts1)' href='#sc5'>SC 5</a><a class='ref ms' id='ms20Ap1_4774'>Ms 20Ap1_4774</a><a class='ref msdiv' id='msdiv460'>Msdiv 460</a>Haṃsā <span class='var' id='note1183' title='koñcābhinaditā (bj) | koñcābhinadikā (s2, s3) | koñcābhināditā (pts1)'>koñcāpi naditā</span>,<br>
kosiyā piṅgalā bahū;<br>
Sattaratanasampannā,<br>
maṇimuttikavālukā.</p>
<p><a class='ref sc' id='sc6'>SC 6</a><a class='ref ms' id='ms20Ap1_4775'>Ms 20Ap1_4775</a><a class='ref msdiv' id='msdiv461' href='#sc6'>SC 6</a><a class='ref ms' id='ms20Ap1_4775'>Ms 20Ap1_4775</a><a class='ref msdiv' id='msdiv461'>Msdiv 461</a>Sabbasoṇṇamayā rukkhā,<br>
nānāgandhasameritā;<br>
Ujjotenti divārattiṃ,<br>
bhavanaṃ sabbakālikaṃ.</p>
<p><a class='ref sc' id='sc7'>SC 7</a><a class='pts' id='pts1.334'></a><a class='ref ms' id='ms20Ap1_4776'>Ms 20Ap1_4776</a><a class='ref msdiv' id='msdiv462' href='#sc7'>SC 7</a><a class='pts' id='pts1.334'></a><a class='ref ms' id='ms20Ap1_4776'>Ms 20Ap1_4776</a><a class='ref msdiv' id='msdiv462'>Msdiv 462</a>Saṭṭhi tūriyasahassāni,<br>
sāyaṃ pāto pavajjare;<br>
Soḷasitthisahassāni,<br>
parivārenti maṃ sadā.</p>
<p><a class='ref sc' id='sc8'>SC 8</a><a class='ref ms' id='ms20Ap1_4777'>Ms 20Ap1_4777</a><a class='ref msdiv' id='msdiv463' href='#sc8'>SC 8</a><a class='ref ms' id='ms20Ap1_4777'>Ms 20Ap1_4777</a><a class='ref msdiv' id='msdiv463'>Msdiv 463</a>Abhinikkhamma bhavanā,<br>
sumedhaṃ lokanāyakaṃ;<br>
Pasannacitto sumano,<br>
vandayiṃ taṃ mahāyasaṃ.</p>
<p><a class='ref sc' id='sc9'>SC 9</a><a class='ref ms' id='ms20Ap1_4778'>Ms 20Ap1_4778</a><a class='ref msdiv' id='msdiv464' href='#sc9'>SC 9</a><a class='ref ms' id='ms20Ap1_4778'>Ms 20Ap1_4778</a><a class='ref msdiv' id='msdiv464'>Msdiv 464</a>Sambuddhaṃ abhivādetvā,<br>
sasaṃghaṃ taṃ nimantayiṃ;<br>
Adhivāsesi so dhīro,<br>
sumedho lokanāyako.</p>
<p><a class='ref sc' id='sc10'>SC 10</a><a class='ref ms' id='ms20Ap1_4779'>Ms 20Ap1_4779</a><a class='ref msdiv' id='msdiv465' href='#sc10'>SC 10</a><a class='ref ms' id='ms20Ap1_4779'>Ms 20Ap1_4779</a><a class='ref msdiv' id='msdiv465'>Msdiv 465</a>Mama dhammakathaṃ katvā,<br>
uyyojesi mahāmuni;<br>
Sambuddhaṃ abhivādetvā,<br>
bhavanaṃ me upāgamiṃ.</p>
<p><a class='ref sc' id='sc11'>SC 11</a><a class='ref ms' id='ms20Ap1_4780'>Ms 20Ap1_4780</a><a class='ref msdiv' id='msdiv466' href='#sc11'>SC 11</a><a class='ref ms' id='ms20Ap1_4780'>Ms 20Ap1_4780</a><a class='ref msdiv' id='msdiv466'>Msdiv 466</a>Āmantayiṃ parijanaṃ,<br>
‘sabbe <span class='var' id='note1184' title='sannipatattha (mr)' href='#note1184' title='sannipatattha (mr)'>sannipatātha</span> vo;<br>
Pubbaṇhasamayaṃ buddho,<br>
bhavanaṃ āgamissati.</p>
<p><a class='ref sc' id='sc12'>SC 12</a><a class='ref ms' id='ms20Ap1_4781'>Ms 20Ap1_4781</a><a class='ref msdiv' id='msdiv467' href='#sc12'>SC 12</a><a class='ref ms' id='ms20Ap1_4781'>Ms 20Ap1_4781</a><a class='ref msdiv' id='msdiv467'>Msdiv 467</a>Lābhā amhaṃ suladdhaṃ no,<br>
ye vasāma tavantike;<br>
Mayampi buddhaseṭṭhassa,<br>
pūjaṃ kassāma satthuno’.</p>
<p><a class='ref sc' id='sc13'>SC 13</a><a class='ref ms' id='ms20Ap1_4782'>Ms 20Ap1_4782</a><a class='ref msdiv' id='msdiv468' href='#sc13'>SC 13</a><a class='ref ms' id='ms20Ap1_4782'>Ms 20Ap1_4782</a><a class='ref msdiv' id='msdiv468'>Msdiv 468</a>Annapānaṃ paṭṭhapetvā,<br>
kālaṃ ārocayiṃ ahaṃ;<br>
Vasīsatasahassehi,<br>
upesi lokanāyako.</p>
<p><a class='ref sc' id='sc14'>SC 14</a><a class='ref ms' id='ms20Ap1_4783'>Ms 20Ap1_4783</a><a class='ref msdiv' id='msdiv469' href='#sc14'>SC 14</a><a class='ref ms' id='ms20Ap1_4783'>Ms 20Ap1_4783</a><a class='ref msdiv' id='msdiv469'>Msdiv 469</a>Pañcaṅgikehi tūriyehi,<br>
paccuggamanamakāsahaṃ;<br>
Sabbasoṇṇamaye pīṭhe,<br>
nisīdi purisuttamo.</p>
<p><a class='ref sc' id='sc15'>SC 15</a><a class='ref ms' id='ms20Ap1_4784'>Ms 20Ap1_4784</a><a class='ref msdiv' id='msdiv470' href='#sc15'>SC 15</a><a class='ref ms' id='ms20Ap1_4784'>Ms 20Ap1_4784</a><a class='ref msdiv' id='msdiv470'>Msdiv 470</a>Uparicchadanaṃ āsi,<br>
sabbasoṇṇamayaṃ tadā;<br>
Bījaniyo pavāyanti,<br>
bhikkhusaṃghassa antare.</p>
<p><a class='ref sc' id='sc16'>SC 16</a><a class='ref ms' id='ms20Ap1_4785'>Ms 20Ap1_4785</a><a class='ref msdiv' id='msdiv471' href='#sc16'>SC 16</a><a class='ref ms' id='ms20Ap1_4785'>Ms 20Ap1_4785</a><a class='ref msdiv' id='msdiv471'>Msdiv 471</a>Pahūtenannapānena,<br>
bhikkhusaṃghamatappayiṃ;<br>
Paccekadussayugaḷe,<br>
bhikkhusaṃghassadāsahaṃ.</p>
<p><a class='ref sc' id='sc17'>SC 17</a><a class='ref ms' id='ms20Ap1_4786'>Ms 20Ap1_4786</a><a class='ref msdiv' id='msdiv472' href='#sc17'>SC 17</a><a class='ref ms' id='ms20Ap1_4786'>Ms 20Ap1_4786</a><a class='ref msdiv' id='msdiv472'>Msdiv 472</a>Yaṃ vadanti sumedhoti,<br>
lokāhutipaṭiggahaṃ;<br>
Bhikkhusaṃghe nisīditvā,<br>
imā gāthā abhāsatha.</p>
<p><a class='ref sc' id='sc18'>SC 18</a><a class='ref ms' id='ms20Ap1_4787'>Ms 20Ap1_4787</a><a class='ref msdiv' id='msdiv473' href='#sc18'>SC 18</a><a class='ref ms' id='ms20Ap1_4787'>Ms 20Ap1_4787</a><a class='ref msdiv' id='msdiv473'>Msdiv 473</a>‘Yo me annena pānena,<br>
sabbe ime ca tappayiṃ;<br>
Tamahaṃ kittayissāmi,<br>
suṇātha mama bhāsato.</p>
<p><a class='ref sc' id='sc19'>SC 19</a><a class='ref ms' id='ms20Ap1_4788'>Ms 20Ap1_4788</a><a class='ref msdiv' id='msdiv474' href='#sc19'>SC 19</a><a class='ref ms' id='ms20Ap1_4788'>Ms 20Ap1_4788</a><a class='ref msdiv' id='msdiv474'>Msdiv 474</a>Aṭṭhārase kappasate,<br>
devaloke ramissati;<br>
Sahassakkhattuṃ rājā ca,<br>
cakkavattī bhavissati.</p>
<p><a class='ref sc' id='sc20'>SC 20</a><a class='ref ms' id='ms20Ap1_4789'>Ms 20Ap1_4789</a><a class='ref msdiv' id='msdiv475'>Msdiv 475</a><span class='var' id='note1185' title='upagacchati (bj)' href='#sc20'>SC 20</a><a class='ref ms' id='ms20Ap1_4789'>Ms 20Ap1_4789</a><a class='ref msdiv' id='msdiv475'>Msdiv 475</a><span class='var' id='note1185' title='upagacchati (bj)'>Upapajjati</span> yaṃ yoniṃ,<br>
devattaṃ atha mānusaṃ;<br>
Sabbadā sabbasovaṇṇaṃ,<br>
chadanaṃ dhārayissati.</p>
<p><a class='ref sc' id='sc21'>SC 21</a><a class='ref ms' id='ms20Ap1_4790'>Ms 20Ap1_4790</a><a class='ref msdiv' id='msdiv476' href='#sc21'>SC 21</a><a class='ref ms' id='ms20Ap1_4790'>Ms 20Ap1_4790</a><a class='ref msdiv' id='msdiv476'>Msdiv 476</a>Tiṃsakappasahassamhi,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc22'>SC 22</a><a class='pts' id='pts1.335'></a><a class='ref ms' id='ms20Ap1_4791'>Ms 20Ap1_4791</a><a class='ref msdiv' id='msdiv477' href='#sc22'>SC 22</a><a class='pts' id='pts1.335'></a><a class='ref ms' id='ms20Ap1_4791'>Ms 20Ap1_4791</a><a class='ref msdiv' id='msdiv477'>Msdiv 477</a>Tassa dhammesu dāyādo,<br>
oraso dhammanimmito;<br>
Sabbāsave pariññāya,<br>
nibbāyissatināsavo.</p>
<p><a class='ref sc' id='sc23'>SC 23</a><a class='ref ms' id='ms20Ap1_4792'>Ms 20Ap1_4792</a><a class='ref msdiv' id='msdiv478' href='#sc23'>SC 23</a><a class='ref ms' id='ms20Ap1_4792'>Ms 20Ap1_4792</a><a class='ref msdiv' id='msdiv478'>Msdiv 478</a>Bhikkhusaṃghe nisīditvā,<br>
sīhanādaṃ nadissati;<br>
Citake chattaṃ dhārenti,<br>
heṭṭhā chattamhi ḍayhatha’.</p>
<p><a class='ref sc' id='sc24'>SC 24</a><a class='ref ms' id='ms20Ap1_4793'>Ms 20Ap1_4793</a><a class='ref msdiv' id='msdiv479' href='#sc24'>SC 24</a><a class='ref ms' id='ms20Ap1_4793'>Ms 20Ap1_4793</a><a class='ref msdiv' id='msdiv479'>Msdiv 479</a>Sāmaññaṃ me anuppattaṃ,<br>
kilesā jhāpitā mayā;<br>
Maṇḍape rukkhamūle vā,<br>
santāpo me na vijjati.</p>
<p><a class='ref sc' id='sc25'>SC 25</a><a class='ref ms' id='ms20Ap1_4794'>Ms 20Ap1_4794</a><a class='ref msdiv' id='msdiv480' href='#sc25'>SC 25</a><a class='ref ms' id='ms20Ap1_4794'>Ms 20Ap1_4794</a><a class='ref msdiv' id='msdiv480'>Msdiv 480</a>Tiṃsakappasahassamhi,<br>
yaṃ dānamadadiṃ tadā;<br>
Duggatiṃ nābhijānāmi,<br>
sabbadānassidaṃ phalaṃ.</p>
<p><a class='ref sc' id='sc26'>SC 26</a><a class='ref ms' id='ms20Ap1_4795'>Ms 20Ap1_4795</a><a class='ref msdiv' id='msdiv481' href='#sc26'>SC 26</a><a class='ref ms' id='ms20Ap1_4795'>Ms 20Ap1_4795</a><a class='ref msdiv' id='msdiv481'>Msdiv 481</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc27'>SC 27</a><a class='ref ms' id='ms20Ap1_4796'>Ms 20Ap1_4796</a><a class='ref msdiv' id='msdiv482' href='#sc27'>SC 27</a><a class='ref ms' id='ms20Ap1_4796'>Ms 20Ap1_4796</a><a class='ref msdiv' id='msdiv482'>Msdiv 482</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc28'>SC 28</a><a class='ref ms' id='ms20Ap1_4797'>Ms 20Ap1_4797</a><a class='ref msdiv' id='msdiv483' href='#sc28'>SC 28</a><a class='ref ms' id='ms20Ap1_4797'>Ms 20Ap1_4797</a><a class='ref msdiv' id='msdiv483'>Msdiv 483</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc29'>SC 29</a><a class='ref ms' id='ms20Ap1_4798' href='#sc29'>SC 29</a><a class='ref ms' id='ms20Ap1_4798'>Ms 20Ap1_4798</a>Itthaṃ sudaṃ āyasmā sabbadāyako thero imā gāthāyo abhāsitthāti.</p>
<p class='endsutta'><a class='ref sc' id='sc30'>SC 30</a><a class='ref ms' id='ms20Ap1_4799' href='#sc30'>SC 30</a><a class='ref ms' id='ms20Ap1_4799'>Ms 20Ap1_4799</a>Sabbadāyakattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
