<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap119' lang='pli'>
<header>
<ul>
<li class='division'>Therāpadāna</li>
<li>Mahāparivāravagga</li>
</ul>
<h1>7. Buddhasaññakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_2009' href='#ms20Ap1_2009'>Ms 20Ap1_2009</a><a class='ref msdiv' id='msdiv57' href='#msdiv57'>Msdiv 57</a>“Yadā vipassī lokaggo,<br>
āyusaṅkhāramossaji;<br>
Pathavī sampakampittha,<br>
medanī jalamekhalā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2010' href='#ms20Ap1_2010'>Ms 20Ap1_2010</a><a class='ref msdiv' id='msdiv58' href='#msdiv58'>Msdiv 58</a><span class='var' id='note536' title='ogataṃ vitataṃ (s2, s3) | otataṃ vitataṃ (pts1)' href='#note536' title='ogataṃ vitataṃ (s2, s3) | otataṃ vitataṃ (pts1)'>Otataṃ vitthataṃ</span> mayhaṃ,<br>
<span class='var' id='note537' title='suci cittaṃ papañcakaṃ (si, s2, s3) | suvicittaṃ vaṭaṃsakaṃ (pts1)' href='#note537' title='suci cittaṃ papañcakaṃ (si, s2, s3) | suvicittaṃ vaṭaṃsakaṃ (pts1)'>suvicittavaṭaṃsakaṃ</span>;<br>
Bhavanampi pakampittha,<br>
buddhassa āyusaṅkhaye.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.152</a><a class='ref ms' id='ms20Ap1_2011' href='#ms20Ap1_2011'>Ms 20Ap1_2011</a><a class='ref msdiv' id='msdiv59' href='#msdiv59'>Msdiv 59</a>Tāso mayhaṃ samuppanno,<br>
bhavane sampakampite;<br>
<span class='var' id='note538' title='uppāto (bj)' href='#note538' title='uppāto (bj)'>Uppādo</span> nu kimatthāya,<br>
āloko vipulo ahu.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2012' href='#ms20Ap1_2012'>Ms 20Ap1_2012</a><a class='ref msdiv' id='msdiv60' href='#msdiv60'>Msdiv 60</a>Vessavaṇo idhāgamma,<br>
nibbāpesi mahājanaṃ;<br>
<span class='var' id='note539' title='pāṇabhūnaṃ (s2, s3, mr) | pāṇabhūtaṃ (si, s2, s3, pts1)' href='#note539' title='pāṇabhūnaṃ (s2, s3, mr) | pāṇabhūtaṃ (si, s2, s3, pts1)'>Pāṇabhūte</span> bhayaṃ natthi,<br>
ekaggā hotha <span class='var' id='note540' title='sagāravā (s2, s3)' href='#note540' title='sagāravā (s2, s3)'>saṃvutā</span>.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2013' href='#ms20Ap1_2013'>Ms 20Ap1_2013</a><a class='ref msdiv' id='msdiv61' href='#msdiv61'>Msdiv 61</a>Aho buddhā aho dhammā,<br>
aho no satthu sampadā;<br>
Yasmiṃ uppajjamānamhi,<br>
<span class='var' id='note541' title='paṭhavī (bj, s2, s3, pts1)' href='#note541' title='paṭhavī (bj, s2, s3, pts1)'>pathavī</span> sampakampati.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2014' href='#ms20Ap1_2014'>Ms 20Ap1_2014</a><a class='ref msdiv' id='msdiv62' href='#msdiv62'>Msdiv 62</a>Buddhānubhāvaṃ kittetvā,<br>
kappaṃ saggamhi modahaṃ;<br>
Avasesesu kappesu,<br>
kusalaṃ <span class='var' id='note542' title='karitaṃ (si, s2, s3) | kāritaṃ (si, pts1, mr)' href='#note542' title='karitaṃ (si, s2, s3) | kāritaṃ (si, pts1, mr)'>caritaṃ</span> mayā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2015' href='#ms20Ap1_2015'>Ms 20Ap1_2015</a><a class='ref msdiv' id='msdiv63' href='#msdiv63'>Msdiv 63</a>Ekanavutito kappe,<br>
yaṃ saññamalabhiṃ tadā;<br>
Duggatiṃ nābhijānāmi,<br>
buddhasaññāyidaṃ phalaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_2016' href='#ms20Ap1_2016'>Ms 20Ap1_2016</a><a class='ref msdiv' id='msdiv64' href='#msdiv64'>Msdiv 64</a>Ito cuddasakappamhi,<br>
rājā āsiṃ patāpavā;<br>
Samito nāma nāmena,<br>
cakkavattī mahabbalo.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_2017' href='#ms20Ap1_2017'>Ms 20Ap1_2017</a><a class='ref msdiv' id='msdiv65' href='#msdiv65'>Msdiv 65</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_2018' href='#ms20Ap1_2018'>Ms 20Ap1_2018</a>Itthaṃ sudaṃ āyasmā buddhasaññako thero imā gāthāyo abhāsitthāti.</p>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms20Ap1_2019' href='#ms20Ap1_2019'>Ms 20Ap1_2019</a>Buddhasaññakattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
