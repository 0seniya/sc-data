<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap501' lang='pli'>
<header>
<ul>
<li class='division'>Therāpadāna</li>
<li>Kiṅkaṇipupphavagga</li>
</ul>
<h1><span class='var' id='note1561' title='naḷakuṭikadāyakattherāpadānaṃ (s2, s3, pts1)'>9 Naḷakuṭidāyakattheraapadāna</span></h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts2.440'></a><a class='ref ms' id='ms20Ap1_6539'>Ms 20Ap1_6539</a><a class='ref msdiv' id='msdiv93'>Msdiv 93</a>“Himavantassāvidūre,<br>
hārito nāma pabbato;<br>
Sayambhū nārado nāma,<br>
rukkhamūle vasī tadā.</p>
<p><a class='ref sc' id='sc2'>SC 2</a><a class='ref ms' id='ms20Ap1_6540'>Ms 20Ap1_6540</a><a class='ref msdiv' id='msdiv94'>Msdiv 94</a>Naḷāgāraṃ karitvāna,<br>
tiṇena chādayiṃ ahaṃ;<br>
Caṅkamaṃ sodhayitvāna,<br>
sayambhussa adāsahaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_6541'>Ms 20Ap1_6541</a><a class='ref msdiv' id='msdiv95'>Msdiv 95</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_6542'>Ms 20Ap1_6542</a><a class='ref msdiv' id='msdiv96'>Msdiv 96</a>Tattha me sukataṃ byamhaṃ,<br>
naḷakuṭikanimmitaṃ;<br>
Saṭṭhiyojanamubbedhaṃ,<br>
tiṃsayojanavitthataṃ.</p>
<p><a class='ref sc' id='sc5'>SC 5</a><a class='ref ms' id='ms20Ap1_6543'>Ms 20Ap1_6543</a><a class='ref msdiv' id='msdiv97'>Msdiv 97</a>Catuddasesu kappesu,<br>
devaloke ramiṃ ahaṃ;<br>
Ekasattatikkhattuñca,<br>
devarajjamakārayiṃ.</p>
<p><a class='ref sc' id='sc6'>SC 6</a><a class='ref ms' id='ms20Ap1_6544'>Ms 20Ap1_6544</a><a class='ref msdiv' id='msdiv98'>Msdiv 98</a>Catutiṃsatikkhattuñca,<br>
cakkavattī ahosahaṃ;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class='ref sc' id='sc7'>SC 7</a><a class='ref ms' id='ms20Ap1_6545'>Ms 20Ap1_6545</a><a class='ref msdiv' id='msdiv99'>Msdiv 99</a>Dhammapāsādamāruyha,<br>
sabbākāravarūpamaṃ;<br>
Yadicchakāhaṃ vihare,<br>
sakyaputtassa sāsane.</p>
<p><a class='ref sc' id='sc8'>SC 8</a><a class='ref ms' id='ms20Ap1_6546'>Ms 20Ap1_6546</a><a class='ref msdiv' id='msdiv100'>Msdiv 100</a>Ekatiṃse ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
naḷakuṭiyidaṃ phalaṃ.</p>
<p><a class='ref sc' id='sc9'>SC 9</a><a class='ref ms' id='ms20Ap1_6547'>Ms 20Ap1_6547</a><a class='ref msdiv' id='msdiv101'>Msdiv 101</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc10'>SC 10</a><a class='ref ms' id='ms20Ap1_6548'>Ms 20Ap1_6548</a><a class='ref msdiv' id='msdiv102'>Msdiv 102</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc11'>SC 11</a><a class='ref ms' id='ms20Ap1_6549'>Ms 20Ap1_6549</a><a class='ref msdiv' id='msdiv103'>Msdiv 103</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc12'>SC 12</a><a class='ref ms' id='ms20Ap1_6550'>Ms 20Ap1_6550</a>Itthaṃ sudaṃ āyasmā <span class='var' id='note1562' title='naḷakuṭikadāyako (s2, s3, pts1)'>naḷakuṭidāyako</span> thero imā gāthāyo abhāsitthāti.</p>
<p class='endsutta'><a class='ref sc' id='sc13'>SC 13</a><a class='ref ms' id='ms20Ap1_6551'>Ms 20Ap1_6551</a>Naḷakuṭidāyakattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
