<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap483' lang='pli'>
<header>
<ul>
<li class='division'>Therāpadāna</li>
<li>Paṃsukūlavagga</li>
</ul>
<h1>1. Paṃsukūlasaññakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_6185' href='#ms20Ap1_6185'>Ms 20Ap1_6185</a><a class='ref msdiv' id='msdiv1' href='#msdiv1'>Msdiv 1</a>“Tisso nāmāsi bhagavā,<br>
sayambhū aggapuggalo;<br>
Paṃsukūlaṃ ṭhapetvāna,<br>
vihāraṃ pāvisī jino.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_6186' href='#ms20Ap1_6186'>Ms 20Ap1_6186</a><a class='ref msdiv' id='msdiv2' href='#msdiv2'>Msdiv 2</a><span class='var' id='note1488' title='sajjitaṃ (s2, s3) | tiyantaṃ (pts1)'>Vinataṃ</span> dhanumādāya,<br>
bhakkhatthāya cariṃ ahaṃ;<br>
Maṇḍalaggaṃ gahetvāna,<br>
kānanaṃ pāvisiṃ ahaṃ.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli2.419' href='#pts-vp-pli2.419'>PTS vp Pali 2.419</a><a class='ref ms' id='ms20Ap1_6187' href='#ms20Ap1_6187'>Ms 20Ap1_6187</a><a class='ref msdiv' id='msdiv3' href='#msdiv3'>Msdiv 3</a>Tatthaddasaṃ paṃsukūlaṃ,<br>
dumagge laggitaṃ tadā;<br>
Cāpaṃ tattheva nikkhippa,<br>
sire katvāna añjaliṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_6188' href='#ms20Ap1_6188'>Ms 20Ap1_6188</a><a class='ref msdiv' id='msdiv4' href='#msdiv4'>Msdiv 4</a>Pasannacitto sumano,<br>
vipulāya ca pītiyā;<br>
Buddhaseṭṭhaṃ saritvāna,<br>
paṃsukūlaṃ avandahaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_6189' href='#ms20Ap1_6189'>Ms 20Ap1_6189</a><a class='ref msdiv' id='msdiv5' href='#msdiv5'>Msdiv 5</a>Dvenavute ito kappe,<br>
paṃsukūlamavandahaṃ;<br>
Duggatiṃ nābhijānāmi,<br>
vandanāya idaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_6190' href='#ms20Ap1_6190'>Ms 20Ap1_6190</a><a class='ref msdiv' id='msdiv6' href='#msdiv6'>Msdiv 6</a>Kilesā jhāpitā mayhaṃ,<br>
bhavā sabbe samūhatā;<br>
Nāgova bandhanaṃ chetvā,<br>
viharāmi anāsavo.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_6191' href='#ms20Ap1_6191'>Ms 20Ap1_6191</a><a class='ref msdiv' id='msdiv7' href='#msdiv7'>Msdiv 7</a>Svāgataṃ vata me āsi,<br>
mama buddhassa santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_6192' href='#ms20Ap1_6192'>Ms 20Ap1_6192</a><a class='ref msdiv' id='msdiv8' href='#msdiv8'>Msdiv 8</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_6193' href='#ms20Ap1_6193'>Ms 20Ap1_6193</a>Itthaṃ sudaṃ āyasmā paṃsukūlasaññako thero imā gāthāyo abhāsitthāti.</p>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms20Ap1_6194' href='#ms20Ap1_6194'>Ms 20Ap1_6194</a>Paṃsukūlasaññakattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
