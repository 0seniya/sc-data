<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap135' lang='pli'>
<header>
<ul>
<li class='division'>Therāpadāna</li>
<li>Sobhitavagga</li>
</ul>
<h1><span class='var' id='note580' title='candanapūjakattherāpadānaṃ (bj, s2, s3, pts1)' href='#note580' title='candanapūjakattherāpadānaṃ (bj, s2, s3, pts1)'>3 Candanapūjanakattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_2202' href='#ms20Ap1_2202'>Ms 20Ap1_2202</a><a class='ref msdiv' id='msdiv17' href='#msdiv17'>Msdiv 17</a>“Candabhāgānadītīre,<br>
ahosiṃ kinnaro tadā;<br>
Pupphabhakkho cahaṃ āsiṃ,<br>
<span class='var' id='note581' title='pupphanivasano tathā (bj) | pupphavivasano ca’haṃ (si) | pupphānaṃ vasano ahaṃ (s2, s3) | pupphānaṃ vasano cahaṃ (pts1)' href='#note581' title='pupphanivasano tathā (bj) | pupphavivasano ca’haṃ (si) | pupphānaṃ vasano ahaṃ (s2, s3) | pupphānaṃ vasano cahaṃ (pts1)'>pupphānivasano tathā</span>.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2203' href='#ms20Ap1_2203'>Ms 20Ap1_2203</a><a class='ref msdiv' id='msdiv18' href='#msdiv18'>Msdiv 18</a>Atthadassī tu bhagavā,<br>
lokajeṭṭho narāsabho;<br>
Vipinaggena niyyāsi,<br>
haṃsarājāva ambare.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2204' href='#ms20Ap1_2204'>Ms 20Ap1_2204</a><a class='ref msdiv' id='msdiv19' href='#msdiv19'>Msdiv 19</a>Namo te purisājañña,<br>
cittaṃ te suvisodhitaṃ;<br>
Pasannamukhavaṇṇosi,<br>
vippasannamukhindriyo.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2205' href='#ms20Ap1_2205'>Ms 20Ap1_2205</a><a class='ref msdiv' id='msdiv20' href='#msdiv20'>Msdiv 20</a>Orohitvāna ākāsā,<br>
bhūripañño sumedhaso;<br>
Saṅghāṭiṃ pattharitvāna,<br>
pallaṅkena upāvisi.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2206' href='#ms20Ap1_2206'>Ms 20Ap1_2206</a><a class='ref msdiv' id='msdiv21' href='#msdiv21'>Msdiv 21</a>Vilīnaṃ candanādāya,<br>
agamāsiṃ jinantikaṃ;<br>
Pasannacitto sumano,<br>
buddhassa abhiropayiṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2207' href='#ms20Ap1_2207'>Ms 20Ap1_2207</a><a class='ref msdiv' id='msdiv22' href='#msdiv22'>Msdiv 22</a>Abhivādetvāna sambuddhaṃ,<br>
lokajeṭṭhaṃ narāsabhaṃ;<br>
Pāmojjaṃ janayitvāna,<br>
pakkāmiṃ uttarāmukho.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2208' href='#ms20Ap1_2208'>Ms 20Ap1_2208</a><a class='ref msdiv' id='msdiv23' href='#msdiv23'>Msdiv 23</a>Aṭṭhārase kappasate,<br>
candanaṃ yaṃ apūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_2209' href='#ms20Ap1_2209'>Ms 20Ap1_2209</a><a class='ref msdiv' id='msdiv24' href='#msdiv24'>Msdiv 24</a>Catuddase kappasate,<br>
ito āsiṃsu te tayo;<br>
<span class='var' id='note582' title='rohitā nāma (bj) | rohiṇī nāma (s2, s3, pts1)' href='#note582' title='rohitā nāma (bj) | rohiṇī nāma (s2, s3, pts1)'>Rohaṇī nāma</span> nāmena,<br>
cakkavattī mahabbalā.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_2210' href='#ms20Ap1_2210'>Ms 20Ap1_2210</a><a class='ref msdiv' id='msdiv25' href='#msdiv25'>Msdiv 25</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_2211' href='#ms20Ap1_2211'>Ms 20Ap1_2211</a>Itthaṃ sudaṃ āyasmā <span class='var' id='note583' title='candanapūjako (bj, s2, s3, pts1)' href='#note583' title='candanapūjako (bj, s2, s3, pts1)'>candanapūjanako</span> thero imā gāthāyo abhāsitthāti.</p>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms20Ap1_2212' href='#ms20Ap1_2212'>Ms 20Ap1_2212</a>Candanapūjanakattherassāpadānaṃ tatiyaṃ.<br>
Aṭṭhamabhāṇavāraṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
