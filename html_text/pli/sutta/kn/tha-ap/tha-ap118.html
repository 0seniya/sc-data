<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap118' lang='pli'>
<header>
<ul>
<li class='division'>Therāpadāna</li>
<li>Mahāparivāravagga</li>
</ul>
<h1>6. Citakapūjakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts1.151' href='#pts1.151'></a><a class='ref ms' id='ms20Ap1_1999' href='#ms20Ap1_1999'>Ms 20Ap1_1999</a><a class='ref msdiv' id='msdiv49' href='#msdiv49'>Msdiv 49</a>“Vasāmi rājāyatane,<br>
sāmacco saparijjano;<br>
Parinibbute bhagavati,<br>
sikhino lokabandhuno.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2000' href='#ms20Ap1_2000'>Ms 20Ap1_2000</a><a class='ref msdiv' id='msdiv50' href='#msdiv50'>Msdiv 50</a>Pasannacitto sumano,<br>
citakaṃ agamāsahaṃ;<br>
Tūriyaṃ tattha vādetvā,<br>
gandhamālaṃ samokiriṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2001' href='#ms20Ap1_2001'>Ms 20Ap1_2001</a><a class='ref msdiv' id='msdiv51' href='#msdiv51'>Msdiv 51</a>Citamhi pūjaṃ katvāna,<br>
vanditvā citakaṃ ahaṃ;<br>
Pasannacitto sumano,<br>
sakaṃ bhavanupāgamiṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2002' href='#ms20Ap1_2002'>Ms 20Ap1_2002</a><a class='ref msdiv' id='msdiv52' href='#msdiv52'>Msdiv 52</a>Bhavane upaviṭṭhohaṃ,<br>
citapūjaṃ anussariṃ;<br>
Tena kammena dvipadinda,<br>
lokajeṭṭha narāsabha.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2003' href='#ms20Ap1_2003'>Ms 20Ap1_2003</a><a class='ref msdiv' id='msdiv53' href='#msdiv53'>Msdiv 53</a>Anubhotvāna sampattiṃ,<br>
devesu mānusesu ca;<br>
Pattomhi acalaṃ ṭhānaṃ,<br>
hitvā jayaparājayaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2004' href='#ms20Ap1_2004'>Ms 20Ap1_2004</a><a class='ref msdiv' id='msdiv54' href='#msdiv54'>Msdiv 54</a>Ekattiṃse ito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
citapūjāyidaṃ phalaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2005' href='#ms20Ap1_2005'>Ms 20Ap1_2005</a><a class='ref msdiv' id='msdiv55' href='#msdiv55'>Msdiv 55</a>Ekūnatiṃsakappamhi,<br>
ito soḷasa rājāno;<br>
Uggatā nāma nāmena,<br>
cakkavattī mahabbalā.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_2006' href='#ms20Ap1_2006'>Ms 20Ap1_2006</a><a class='ref msdiv' id='msdiv56' href='#msdiv56'>Msdiv 56</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_2007' href='#ms20Ap1_2007'>Ms 20Ap1_2007</a>Itthaṃ sudaṃ āyasmā citakapūjako thero imā gāthāyo abhāsitthāti.</p>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms20Ap1_2008' href='#ms20Ap1_2008'>Ms 20Ap1_2008</a>Citakapūjakattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
