<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap423' lang='pli'>
<header>
<ul>
<li class='division'>Therāpadāna</li>
<li>Sakiṃsammajjakavagga</li>
</ul>
<h1>1. Sakiṃsammajjakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_5470' href='#ms20Ap1_5470'>Ms 20Ap1_5470</a><a class='ref msdiv' id='msdiv1' href='#msdiv1'>Msdiv 1</a>“Vipassino bhagavato,<br>
pāṭaliṃ bodhimuttamaṃ;<br>
Disvāva taṃ pādapaggaṃ,<br>
tattha cittaṃ pasādayiṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_5471' href='#ms20Ap1_5471'>Ms 20Ap1_5471</a><a class='ref msdiv' id='msdiv2' href='#msdiv2'>Msdiv 2</a>Sammajjaniṃ gahetvāna,<br>
bodhiṃ sammajji tāvade;<br>
Sammajjitvāna taṃ bodhiṃ,<br>
avandiṃ pāṭaliṃ ahaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_5472' href='#ms20Ap1_5472'>Ms 20Ap1_5472</a><a class='ref msdiv' id='msdiv3' href='#msdiv3'>Msdiv 3</a>Tattha cittaṃ pasādetvā,<br>
sire katvāna añjaliṃ;<br>
Namassamāno taṃ bodhiṃ,<br>
gañchiṃ paṭikuṭiṃ ahaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_5473' href='#ms20Ap1_5473'>Ms 20Ap1_5473</a><a class='ref msdiv' id='msdiv4' href='#msdiv4'>Msdiv 4</a>Tādimaggena gacchāmi,<br>
saranto bodhimuttamaṃ;<br>
Ajagaro maṃ pīḷesi,<br>
ghorarūpo mahabbalo.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.379</a><a class='ref ms' id='ms20Ap1_5474' href='#ms20Ap1_5474'>Ms 20Ap1_5474</a><a class='ref msdiv' id='msdiv5' href='#msdiv5'>Msdiv 5</a>Āsanne me kataṃ kammaṃ,<br>
phalena tosayī mamaṃ;<br>
Kaḷevaraṃ me gilati,<br>
devaloke ramāmahaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_5475' href='#ms20Ap1_5475'>Ms 20Ap1_5475</a><a class='ref msdiv' id='msdiv6' href='#msdiv6'>Msdiv 6</a>Anāvilaṃ mama cittaṃ,<br>
visuddhaṃ paṇḍaraṃ sadā;<br>
Sokasallaṃ na jānāmi,<br>
cittasantāpanaṃ mama.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_5476' href='#ms20Ap1_5476'>Ms 20Ap1_5476</a><a class='ref msdiv' id='msdiv7' href='#msdiv7'>Msdiv 7</a>Kuṭṭhaṃ gaṇḍo kilāso ca,<br>
apamāro vitacchikā;<br>
Daddu kaṇḍu ca me natthi,<br>
phalaṃ <span class='var' id='note1341' title='sammajjane idaṃ (bj)' href='#note1341' title='sammajjane idaṃ (bj)'>sammajjanāyidaṃ</span>.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_5477' href='#ms20Ap1_5477'>Ms 20Ap1_5477</a><a class='ref msdiv' id='msdiv8' href='#msdiv8'>Msdiv 8</a>Soko ca paridevo ca,<br>
hadaye me na vijjati;<br>
Abhantaṃ ujukaṃ cittaṃ,<br>
phalaṃ sammajjanāyidaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_5478' href='#ms20Ap1_5478'>Ms 20Ap1_5478</a><a class='ref msdiv' id='msdiv9' href='#msdiv9'>Msdiv 9</a><span class='var' id='note1342' title='samādhīsu na sajjāmi (bj) | samādhiṃ puna pajjāmi (s2, s3) | samādhisu na sajjāmi (pts1)' href='#note1342' title='samādhīsu na sajjāmi (bj) | samādhiṃ puna pajjāmi (s2, s3) | samādhisu na sajjāmi (pts1)'>Samādhīsu na majjāmi</span>,<br>
visadaṃ hoti mānasaṃ;<br>
Yaṃ yaṃ samādhimicchāmi,<br>
so so sampajjate mamaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_5479' href='#ms20Ap1_5479'>Ms 20Ap1_5479</a><a class='ref msdiv' id='msdiv10' href='#msdiv10'>Msdiv 10</a>Rajanīye na rajjāmi,<br>
atho <span class='var' id='note1343' title='dosaniyesu (bj, s2, s3, pts1, mr)' href='#note1343' title='dosaniyesu (bj, s2, s3, pts1, mr)'>dussaniyesu</span> ca;<br>
Mohanīye na muyhāmi,<br>
phalaṃ sammajjanāyidaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_5480' href='#ms20Ap1_5480'>Ms 20Ap1_5480</a><a class='ref msdiv' id='msdiv11' href='#msdiv11'>Msdiv 11</a><span class='var' id='note1344' title='ekanavute ito (bj, s2, s3, pts1)' href='#note1344' title='ekanavute ito (bj, s2, s3, pts1)'>Ekanavutito</span> kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
phalaṃ sammajjanāyidaṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_5481' href='#ms20Ap1_5481'>Ms 20Ap1_5481</a><a class='ref msdiv' id='msdiv12' href='#msdiv12'>Msdiv 12</a>Kilesā jhāpitā mayhaṃ,<br>
bhavā sabbe samūhatā;<br>
Nāgova bandhanaṃ chetvā,<br>
viharāmi anāsavo.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_5482' href='#ms20Ap1_5482'>Ms 20Ap1_5482</a><a class='ref msdiv' id='msdiv13' href='#msdiv13'>Msdiv 13</a>Svāgataṃ vata me āsi,<br>
mama buddhassa santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_5483' href='#ms20Ap1_5483'>Ms 20Ap1_5483</a><a class='ref msdiv' id='msdiv14' href='#msdiv14'>Msdiv 14</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_5484' href='#ms20Ap1_5484'>Ms 20Ap1_5484</a>Itthaṃ sudaṃ āyasmā sakiṃsammajjako thero imā gāthāyo abhāsitthāti.</p>
<p class='endsutta'><a class='ref sc' id='sc16' href='#sc16'>SC 16</a><a class='ref ms' id='ms20Ap1_5485' href='#ms20Ap1_5485'>Ms 20Ap1_5485</a>Sakiṃsammajjakattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
