<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap185' lang='pli'>
<header>
<ul>
<li class='division'>Therāpadāna</li>
<li>Kuṭajapupphiyavagga</li>
</ul>
<h1><span class='var' id='note660' title='kotumbariyattherāpadānaṃ (s2, s3)'>3 Koṭumbariyattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_2596' href='#ms20Ap1_2596'>Ms 20Ap1_2596</a><a class='ref msdiv' id='msdiv12' href='#msdiv12'>Msdiv 12</a>“Kaṇikāraṃva jotantaṃ,<br>
nisinnaṃ pabbatantare;<br>
Appameyyaṃva udadhiṃ,<br>
vitthataṃ dharaṇiṃ yathā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2597' href='#ms20Ap1_2597'>Ms 20Ap1_2597</a><a class='ref msdiv' id='msdiv13' href='#msdiv13'>Msdiv 13</a><span class='var' id='note661' title='puretaṃ (s2, s3) | paretaṃ (pts1)'>Pūjitaṃ</span> devasaṅghena,<br>
nisabhājāniyaṃ yathā;<br>
Haṭṭho haṭṭhena cittena,<br>
upāgacchiṃ naruttamaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2598' href='#ms20Ap1_2598'>Ms 20Ap1_2598</a><a class='ref msdiv' id='msdiv14' href='#msdiv14'>Msdiv 14</a>Sattapupphāni paggayha,<br>
koṭumbarasamākulaṃ;<br>
Buddhassa abhiropesiṃ,<br>
sikhino lokabandhuno.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2599' href='#ms20Ap1_2599'>Ms 20Ap1_2599</a><a class='ref msdiv' id='msdiv15' href='#msdiv15'>Msdiv 15</a>Ekattiṃse ito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2600' href='#ms20Ap1_2600'>Ms 20Ap1_2600</a><a class='ref msdiv' id='msdiv16' href='#msdiv16'>Msdiv 16</a>Ito vīsatikappamhi,<br>
mahānelasanāmako;<br>
Eko āsi mahātejo,<br>
cakkavattī mahabbalo.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2601' href='#ms20Ap1_2601'>Ms 20Ap1_2601</a><a class='ref msdiv' id='msdiv17' href='#msdiv17'>Msdiv 17</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2602' href='#ms20Ap1_2602'>Ms 20Ap1_2602</a>Itthaṃ sudaṃ āyasmā <span class='var' id='note662' title='kotumbariyo (s2, s3)'>koṭumbariyo</span> thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_2603' href='#ms20Ap1_2603'>Ms 20Ap1_2603</a>Koṭumbariyattherassāpadānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
