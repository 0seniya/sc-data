<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap407' lang='pli'>
<header>
<ul>
<li class='division'>Therāpadāna</li>
<li>Metteyyavagga</li>
</ul>
<h1><span class='var' id='note1231' title='upasīvattherāpadānaṃ (bahūsu)' href='#note1231' title='upasīvattherāpadānaṃ (bahūsu)'>5 Upasivattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_4954' href='#ms20Ap1_4954'>Ms 20Ap1_4954</a><a class='ref msdiv' id='msdiv100' href='#msdiv100'>Msdiv 100</a>“Himavantassāvidūre,<br>
anomo nāma pabbato;<br>
Assamo sukato mayhaṃ,<br>
paṇṇasālā sumāpitā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_4955' href='#ms20Ap1_4955'>Ms 20Ap1_4955</a><a class='ref msdiv' id='msdiv101' href='#msdiv101'>Msdiv 101</a>Nadī ca sandatī tattha,<br>
supatitthā manoramā;<br>
Anūpatitthe jāyanti,<br>
padumuppalakā bahū.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_4956' href='#ms20Ap1_4956'>Ms 20Ap1_4956</a><a class='ref msdiv' id='msdiv102' href='#msdiv102'>Msdiv 102</a>Pāṭhīnā pāvusā macchā,<br>
balajā muñjarohitā;<br>
<span class='var' id='note1232' title='macchakacchapasampannā (?)' href='#note1232' title='macchakacchapasampannā (?)'>Macchakacchapasañchannā</span>,<br>
nadikā sandate tadā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_4957' href='#ms20Ap1_4957'>Ms 20Ap1_4957</a><a class='ref msdiv' id='msdiv103' href='#msdiv103'>Msdiv 103</a>Timirā pupphitā tattha,<br>
asokā khuddamālakā;<br>
Punnāgā giripunnāgā,<br>
sampavanti mamassamaṃ.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli2.346' href='#pts-vp-pli2.346'>PTS vp Pali 2.346</a><a class='ref ms' id='ms20Ap1_4958' href='#ms20Ap1_4958'>Ms 20Ap1_4958</a><a class='ref msdiv' id='msdiv104' href='#msdiv104'>Msdiv 104</a>Kuṭajā pupphitā tattha,<br>
tiṇasūlavanāni ca;<br>
Sālā ca saḷalā tattha,<br>
campakā pupphitā bahū.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_4959' href='#ms20Ap1_4959'>Ms 20Ap1_4959</a><a class='ref msdiv' id='msdiv105' href='#msdiv105'>Msdiv 105</a>Ajjunā atimuttā ca,<br>
mahānāmā ca pupphitā;<br>
Asanā madhugandhī ca,<br>
pupphitā te mamassame.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_4960' href='#ms20Ap1_4960'>Ms 20Ap1_4960</a><a class='ref msdiv' id='msdiv106' href='#msdiv106'>Msdiv 106</a>Uddālakā pāṭalikā,<br>
yūthikā ca piyaṅgukā;<br>
Bimbijālakasañchannā,<br>
samantā aḍḍhayojanaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_4961' href='#ms20Ap1_4961'>Ms 20Ap1_4961</a><a class='ref msdiv' id='msdiv107' href='#msdiv107'>Msdiv 107</a><span class='var' id='note1233' title='mātaṅgavā (bj) | mātakarā (s2, s3) | mātaṅgā vā (pts1)' href='#note1233' title='mātaṅgavā (bj) | mātakarā (s2, s3) | mātaṅgā vā (pts1)'>Mātaggārā</span> sattaliyo,<br>
pāṭalī sinduvārakā;<br>
Aṅkolakā bahū tattha,<br>
<span class='var' id='note1234' title='tālakūṭā (bj) | tālakuṭā (s2, s3) | tālakuṭṭhā (pts1)' href='#note1234' title='tālakūṭā (bj) | tālakuṭā (s2, s3) | tālakuṭṭhā (pts1)'>tālakuṭṭhi</span> ca pupphitā;<br>
Seleyyakā bahū tattha,<br>
pupphitā mama assame.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_4962' href='#ms20Ap1_4962'>Ms 20Ap1_4962</a><a class='ref msdiv' id='msdiv108' href='#msdiv108'>Msdiv 108</a>Etesu <span class='var' id='note1235' title='pupphamānesu (bj, pts1)' href='#note1235' title='pupphamānesu (bj, pts1)'>pupphajātesu</span>,<br>
sobhanti pādapā bahū;<br>
Samantā tena gandhena,<br>
vāyate mama assamo.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_4963' href='#ms20Ap1_4963'>Ms 20Ap1_4963</a><a class='ref msdiv' id='msdiv109' href='#msdiv109'>Msdiv 109</a>Harītakā āmalakā,<br>
<span class='var' id='note1236' title='ambā jambū vibhīṭakā (bj) | ambajambū vibhedakā (s2, s3) | ambā jambū vibhītakā (pts1)' href='#note1236' title='ambā jambū vibhīṭakā (bj) | ambajambū vibhedakā (s2, s3) | ambā jambū vibhītakā (pts1)'>ambajambuvibhītakā</span>;<br>
Kolā bhallātakā billā,<br>
phārusakaphalāni ca.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_4964' href='#ms20Ap1_4964'>Ms 20Ap1_4964</a><a class='ref msdiv' id='msdiv110' href='#msdiv110'>Msdiv 110</a>Tindukā ca piyālā ca,<br>
madhukā kāsumārayo;<br>
Labujā panasā tattha,<br>
kadalī <span class='var' id='note1237' title='candarīphalā (s2, s3, pts1) | mandariphalā (mr)' href='#note1237' title='candarīphalā (s2, s3, pts1) | mandariphalā (mr)'>badarīphalā</span>.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_4965' href='#ms20Ap1_4965'>Ms 20Ap1_4965</a><a class='ref msdiv' id='msdiv111' href='#msdiv111'>Msdiv 111</a>Ambāṭakā bahū tattha,<br>
vallikāraphalāni ca;<br>
<span class='var' id='note1238' title='cirasaṃrasapākā ca (s2, s3) | viṭapā ca sapākā ca (pts1) | vidaparapadādayo (mr)' href='#note1238' title='cirasaṃrasapākā ca (s2, s3) | viṭapā ca sapākā ca (pts1) | vidaparapadādayo (mr)'>Bījapūrasapāriyo</span>,<br>
phalitā mama assame.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_4966' href='#ms20Ap1_4966'>Ms 20Ap1_4966</a><a class='ref msdiv' id='msdiv112' href='#msdiv112'>Msdiv 112</a>Āḷakā isimuggā ca,<br>
tato modaphalā bahū;<br>
Avaṭā <span class='var' id='note1239' title='sakkarāritā (mr)' href='#note1239' title='sakkarāritā (mr)'>pakkabharitā</span>,<br>
pilakkhudumbarāni ca.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_4967' href='#ms20Ap1_4967'>Ms 20Ap1_4967</a><a class='ref msdiv' id='msdiv113' href='#msdiv113'>Msdiv 113</a>Pipphalī marīcā tattha,<br>
nigrodhā ca kapitthanā;<br>
Udumbarakā bahavo,<br>
<span class='var' id='note1240' title='kaṇḍapakkā ca pāriyo (bj, s2, s3, pts1)' href='#note1240' title='kaṇḍapakkā ca pāriyo (bj, s2, s3, pts1)'>kaṇḍupaṇṇā ca hariyo</span>.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_4968' href='#ms20Ap1_4968'>Ms 20Ap1_4968</a><a class='ref msdiv' id='msdiv114' href='#msdiv114'>Msdiv 114</a>Ete caññe ca bahavo,<br>
phalitā assame mama;<br>
Puppharukkhāpi bahavo,<br>
pupphitā mama assame.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_4969' href='#ms20Ap1_4969'>Ms 20Ap1_4969</a><a class='ref msdiv' id='msdiv115' href='#msdiv115'>Msdiv 115</a>Āluvā ca kaḷambā ca,<br>
biḷālī takkalāni ca;<br>
Ālakā tālakā ceva,<br>
vijjanti assame mama.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_4970' href='#ms20Ap1_4970'>Ms 20Ap1_4970</a><a class='ref msdiv' id='msdiv116' href='#msdiv116'>Msdiv 116</a>Assamassāvidūre me,<br>
mahājātassaro ahu;<br>
Acchodako sītajalo,<br>
supatittho manoramo.</p>
<p><a class='ref sc' id='sc18' href='#sc18'>SC 18</a><a class='ref pts-vp-pli' id='pts-vp-pli2.347' href='#pts-vp-pli2.347'>PTS vp Pali 2.347</a><a class='ref ms' id='ms20Ap1_4971' href='#ms20Ap1_4971'>Ms 20Ap1_4971</a><a class='ref msdiv' id='msdiv117' href='#msdiv117'>Msdiv 117</a>Padumuppalā bahū tattha,<br>
puṇḍarīkasamāyutā;<br>
Mandālakehi sañchannā,<br>
nānāgandhasameritā.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_4972' href='#ms20Ap1_4972'>Ms 20Ap1_4972</a><a class='ref msdiv' id='msdiv118' href='#msdiv118'>Msdiv 118</a>Gabbhaṃ gaṇhanti padumā,<br>
aññe pupphanti kesarī;<br>
Opupphapattā tiṭṭhanti,<br>
padumākaṇṇikā bahū.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_4973' href='#ms20Ap1_4973'>Ms 20Ap1_4973</a><a class='ref msdiv' id='msdiv119' href='#msdiv119'>Msdiv 119</a>Madhu bhisamhā savati,<br>
khīraṃ sappi mulāḷibhi;<br>
Samantā tena gandhena,<br>
nānāgandhasameritā.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_4974' href='#ms20Ap1_4974'>Ms 20Ap1_4974</a><a class='ref msdiv' id='msdiv120' href='#msdiv120'>Msdiv 120</a>Kumudā ambagandhi ca,<br>
nayitā dissare bahū;<br>
Jātassarassānukūlaṃ,<br>
ketakā pupphitā bahū.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_4975' href='#ms20Ap1_4975'>Ms 20Ap1_4975</a><a class='ref msdiv' id='msdiv121' href='#msdiv121'>Msdiv 121</a>Suphullā bandhujīvā ca,<br>
setavārī sugandhikā;<br>
Kumbhilā susumārā ca,<br>
gahakā tattha jāyare.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_4976' href='#ms20Ap1_4976'>Ms 20Ap1_4976</a><a class='ref msdiv' id='msdiv122' href='#msdiv122'>Msdiv 122</a>Uggāhakā ajagarā,<br>
tattha jātassare bahū;<br>
Pāṭhīnā pāvusā macchā,<br>
balajā muñjarohitā.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap1_4977' href='#ms20Ap1_4977'>Ms 20Ap1_4977</a><a class='ref msdiv' id='msdiv123' href='#msdiv123'>Msdiv 123</a>Macchakacchapasañchannā,<br>
atho <span class='var' id='note1241' title='pampaṭakehi (bj) | sapaṭakehi (s2, s3) | pappaṭakehi (pts1)' href='#note1241' title='pampaṭakehi (bj) | sapaṭakehi (s2, s3) | pappaṭakehi (pts1)'>papaṭakāhi</span> ca;<br>
Pārevatā ravihaṃsā,<br>
<span class='var' id='note1242' title='kukkutthakā (s2, s3) | kutthakā (pts1) | kukkutthā (mr)' href='#note1242' title='kukkutthakā (s2, s3) | kutthakā (pts1) | kukkutthā (mr)'>kukutthā</span> ca nadīcarā.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_4978' href='#ms20Ap1_4978'>Ms 20Ap1_4978</a><a class='ref msdiv' id='msdiv124' href='#msdiv124'>Msdiv 124</a>Dindibhā cakkavākā ca,<br>
pampakā jīvajīvakā;<br>
Kalandakā ukkusā ca,<br>
senakā uddharā bahū.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap1_4979' href='#ms20Ap1_4979'>Ms 20Ap1_4979</a><a class='ref msdiv' id='msdiv125' href='#msdiv125'>Msdiv 125</a>Koṭṭhakā sukapotā ca,<br>
tuliyā camarā bahū;<br>
<span class='var' id='note1243' title='kāreṇiyo (bj) | kāseniyā (s2, s3) | kareriyo (pts1)'>Kāreniyo</span> ca <span class='var' id='note1244' title='kilakā (mr)' href='#note1243' title='kāreṇiyo (bj) | kāseniyā (s2, s3) | kareriyo (pts1)'>Kāreniyo</span> ca <span class='var' id='note1244' title='kilakā (mr)'>tilakā</span>,<br>
upajīvanti taṃ saraṃ.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap1_4980' href='#ms20Ap1_4980'>Ms 20Ap1_4980</a><a class='ref msdiv' id='msdiv126' href='#msdiv126'>Msdiv 126</a>Sīhā byagghā ca dīpī ca,<br>
acchakokataracchakā;<br>
Vānarā kinnarā ceva,<br>
dissanti mama assame.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap1_4981' href='#ms20Ap1_4981'>Ms 20Ap1_4981</a><a class='ref msdiv' id='msdiv127' href='#msdiv127'>Msdiv 127</a>Tāni gandhāni ghāyanto,<br>
bhakkhayanto phalānahaṃ;<br>
Gandhodakaṃ pivanto ca,<br>
vasāmi mama assame.</p>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap1_4982' href='#ms20Ap1_4982'>Ms 20Ap1_4982</a><a class='ref msdiv' id='msdiv128' href='#msdiv128'>Msdiv 128</a>Eṇīmigā varāhā ca,<br>
pasadā khuddarūpakā;<br>
Aggikā jotikā ceva,<br>
vasanti mama assame.</p>
<p><a class='ref sc' id='sc30' href='#sc30'>SC 30</a><a class='ref ms' id='ms20Ap1_4983' href='#ms20Ap1_4983'>Ms 20Ap1_4983</a><a class='ref msdiv' id='msdiv129' href='#msdiv129'>Msdiv 129</a>Haṃsā koñcā mayūrā ca,<br>
sālikāpi ca kokilā;<br>
<span class='var' id='note1245' title='mañjarikā (bj, s2, s3, pts1)' href='#note1245' title='mañjarikā (bj, s2, s3, pts1)'>Majjārikā</span> bahū tattha,<br>
kosikā poṭṭhasīsakā.</p>
<p><a class='ref sc' id='sc31' href='#sc31'>SC 31</a><a class='ref ms' id='ms20Ap1_4984' href='#ms20Ap1_4984'>Ms 20Ap1_4984</a><a class='ref msdiv' id='msdiv130' href='#msdiv130'>Msdiv 130</a>Pisācā dānavā ceva,<br>
kumbhaṇḍā rakkhasā bahū;<br>
Garuḷā pannagā ceva,<br>
vasanti mama assame.</p>
<p><a class='ref sc' id='sc32' href='#sc32'>SC 32</a><a class='ref pts-vp-pli' id='pts-vp-pli2.348' href='#pts-vp-pli2.348'>PTS vp Pali 2.348</a><a class='ref ms' id='ms20Ap1_4985' href='#ms20Ap1_4985'>Ms 20Ap1_4985</a><a class='ref msdiv' id='msdiv131' href='#msdiv131'>Msdiv 131</a>Mahānubhāvā isayo,<br>
santacittā samāhitā;<br>
Kamaṇḍaludharā sabbe,<br>
ajinuttaravāsanā;<br>
<span class='var' id='note1246' title='te jaṭābhārabharitā (bj, pts1) | jaṭābhārabharitā ca (s2, s3)' href='#note1246' title='te jaṭābhārabharitā (bj, pts1) | jaṭābhārabharitā ca (s2, s3)'>Jaṭābhārabharitāva</span>,<br>
vasanti mama assame.</p>
<p><a class='ref sc' id='sc33' href='#sc33'>SC 33</a><a class='ref ms' id='ms20Ap1_4986' href='#ms20Ap1_4986'>Ms 20Ap1_4986</a><a class='ref msdiv' id='msdiv132' href='#msdiv132'>Msdiv 132</a>Yugamattañca pekkhantā,<br>
nipakā santavuttino;<br>
Lābhālābhena santuṭṭhā,<br>
vasanti mama assame.</p>
<p><a class='ref sc' id='sc34' href='#sc34'>SC 34</a><a class='ref ms' id='ms20Ap1_4987' href='#ms20Ap1_4987'>Ms 20Ap1_4987</a><a class='ref msdiv' id='msdiv133' href='#msdiv133'>Msdiv 133</a>Vākacīraṃ dhunantā te,<br>
phoṭentājinacammakaṃ;<br>
Sabalehi upatthaddhā,<br>
gacchanti ambare tadā.</p>
<p><a class='ref sc' id='sc35' href='#sc35'>SC 35</a><a class='ref ms' id='ms20Ap1_4988' href='#ms20Ap1_4988'>Ms 20Ap1_4988</a><a class='ref msdiv' id='msdiv134' href='#msdiv134'>Msdiv 134</a>Na te dakaṃ āharanti,<br>
kaṭṭhaṃ vā aggidārukaṃ;<br>
Sayañca upasampannā,<br>
pāṭihīrassidaṃ phalaṃ.</p>
<p><a class='ref sc' id='sc36' href='#sc36'>SC 36</a><a class='ref ms' id='ms20Ap1_4989' href='#ms20Ap1_4989'>Ms 20Ap1_4989</a><a class='ref msdiv' id='msdiv135' href='#msdiv135'>Msdiv 135</a>Lohadoṇiṃ gahetvāna,<br>
vanamajjhe vasanti te;<br>
Kuñjarāva mahānāgā,<br>
asambhītāva kesarī.</p>
<p><a class='ref sc' id='sc37' href='#sc37'>SC 37</a><a class='ref ms' id='ms20Ap1_4990' href='#ms20Ap1_4990'>Ms 20Ap1_4990</a><a class='ref msdiv' id='msdiv136' href='#msdiv136'>Msdiv 136</a>Aññe gacchanti goyānaṃ,<br>
aññe <span class='var' id='note1247' title='pubbavidehanaṃ (s2, s3, pts1, mr)' href='#note1247' title='pubbavidehanaṃ (s2, s3, pts1, mr)'>pubbavidehakaṃ</span>;<br>
Aññe ca uttarakuruṃ,<br>
<span class='var' id='note1248' title='sakambalamapassitā (s2, s3, mr) | sakaṃ balamapassitā (pts1)' href='#note1248' title='sakambalamapassitā (s2, s3, mr) | sakaṃ balamapassitā (pts1)'>sakaṃ balamavassitā</span>.</p>
<p><a class='ref sc' id='sc38' href='#sc38'>SC 38</a><a class='ref ms' id='ms20Ap1_4991' href='#ms20Ap1_4991'>Ms 20Ap1_4991</a><a class='ref msdiv' id='msdiv137' href='#msdiv137'>Msdiv 137</a>Tato piṇḍaṃ āharitvā,<br>
paribhuñjanti ekato;<br>
Sabbesaṃ pakkamantānaṃ,<br>
uggatejāna tādinaṃ.</p>
<p><a class='ref sc' id='sc39' href='#sc39'>SC 39</a><a class='ref ms' id='ms20Ap1_4992' href='#ms20Ap1_4992'>Ms 20Ap1_4992</a><a class='ref msdiv' id='msdiv138' href='#msdiv138'>Msdiv 138</a>Ajinacammasaddena,<br>
vanaṃ saddāyate tadā;<br>
Edisā te mahāvīra,<br>
sissā uggatapā mama.</p>
<p><a class='ref sc' id='sc40' href='#sc40'>SC 40</a><a class='ref ms' id='ms20Ap1_4993' href='#ms20Ap1_4993'>Ms 20Ap1_4993</a><a class='ref msdiv' id='msdiv139' href='#msdiv139'>Msdiv 139</a>Parivuto ahaṃ tehi,<br>
vasāmi mama assame;<br>
Tositā sakakammena,<br>
vinītāpi samāgatā.</p>
<p><a class='ref sc' id='sc41' href='#sc41'>SC 41</a><a class='ref ms' id='ms20Ap1_4994' href='#ms20Ap1_4994'>Ms 20Ap1_4994</a><a class='ref msdiv' id='msdiv140' href='#msdiv140'>Msdiv 140</a>Ārādhayiṃsu maṃ ete,<br>
sakakammābhilāsino;<br>
Sīlavanto ca nipakā,<br>
appamaññāsu kovidā.</p>
<p><a class='ref sc' id='sc42' href='#sc42'>SC 42</a><a class='ref ms' id='ms20Ap1_4995' href='#ms20Ap1_4995'>Ms 20Ap1_4995</a><a class='ref msdiv' id='msdiv141' href='#msdiv141'>Msdiv 141</a>Padumuttaro lokavidū,<br>
āhutīnaṃ paṭiggaho;<br>
Samayaṃ saṃviditvāna,<br>
upagacchi vināyako.</p>
<p><a class='ref sc' id='sc43' href='#sc43'>SC 43</a><a class='ref ms' id='ms20Ap1_4996' href='#ms20Ap1_4996'>Ms 20Ap1_4996</a><a class='ref msdiv' id='msdiv142' href='#msdiv142'>Msdiv 142</a>Upagantvāna sambuddho,<br>
ātāpī nipako muni;<br>
Pattaṃ paggayha sambuddho,<br>
bhikkhāya mamupāgami.</p>
<p><a class='ref sc' id='sc44' href='#sc44'>SC 44</a><a class='ref ms' id='ms20Ap1_4997' href='#ms20Ap1_4997'>Ms 20Ap1_4997</a><a class='ref msdiv' id='msdiv143' href='#msdiv143'>Msdiv 143</a>Upāgataṃ mahāvīraṃ,<br>
jalajuttamanāyakaṃ;<br>
<span class='var' id='note1249' title='tiṇattharaṃ (s2, s3, pts1) | tiṇatthataṃ (mr)' href='#note1249' title='tiṇattharaṃ (s2, s3, pts1) | tiṇatthataṃ (mr)'>Tiṇasantharaṃ</span> paññāpetvā,<br>
sālapupphehi okiriṃ.</p>
<p><a class='ref sc' id='sc45' href='#sc45'>SC 45</a><a class='ref ms' id='ms20Ap1_4998' href='#ms20Ap1_4998'>Ms 20Ap1_4998</a><a class='ref msdiv' id='msdiv144' href='#msdiv144'>Msdiv 144</a><span class='var' id='note1250' title='nisīdetvāna (bj) | nisīditvāna (s2, s3, pts1)' href='#note1250' title='nisīdetvāna (bj) | nisīditvāna (s2, s3, pts1)'>Nisādetvāna</span> sambuddhaṃ,<br>
haṭṭho saṃviggamānaso;<br>
Khippaṃ pabbatamāruyha,<br>
<span class='var' id='note1251' title='agaruṃ (bj) | agalum (pts1)' href='#note1251' title='agaruṃ (bj) | agalum (pts1)'>agaḷuṃ</span> aggahiṃ ahaṃ.</p>
<p><a class='ref sc' id='sc46' href='#sc46'>SC 46</a><a class='ref ms' id='ms20Ap1_4999' href='#ms20Ap1_4999'>Ms 20Ap1_4999</a><a class='ref msdiv' id='msdiv145' href='#msdiv145'>Msdiv 145</a>Kumbhamattaṃ gahetvāna,<br>
panasaṃ devagandhikaṃ;<br>
Khandhe āropayitvāna,<br>
upagacchiṃ vināyakaṃ.</p>
<p><a class='ref sc' id='sc47' href='#sc47'>SC 47</a><a class='ref pts-vp-pli' id='pts-vp-pli2.349' href='#pts-vp-pli2.349'>PTS vp Pali 2.349</a><a class='ref ms' id='ms20Ap1_5000' href='#ms20Ap1_5000'>Ms 20Ap1_5000</a><a class='ref msdiv' id='msdiv146' href='#msdiv146'>Msdiv 146</a>Phalaṃ buddhassa datvāna,<br>
agaḷuṃ anulimpahaṃ;<br>
Pasannacitto sumano,<br>
buddhaseṭṭhaṃ avandihaṃ.</p>
<p><a class='ref sc' id='sc48' href='#sc48'>SC 48</a><a class='ref ms' id='ms20Ap1_5001' href='#ms20Ap1_5001'>Ms 20Ap1_5001</a><a class='ref msdiv' id='msdiv147' href='#msdiv147'>Msdiv 147</a>Padumuttaro lokavidū,<br>
āhutīnaṃ paṭiggaho;<br>
Isimajjhe nisīditvā,<br>
imā gāthā abhāsatha.</p>
<p><a class='ref sc' id='sc49' href='#sc49'>SC 49</a><a class='ref ms' id='ms20Ap1_5002' href='#ms20Ap1_5002'>Ms 20Ap1_5002</a><a class='ref msdiv' id='msdiv148' href='#msdiv148'>Msdiv 148</a>‘Yo me phalañca agaḷuṃ,<br>
āsanañca adāsi me;<br>
Tamahaṃ kittayissāmi,<br>
suṇātha mama bhāsato.</p>
<p><a class='ref sc' id='sc50' href='#sc50'>SC 50</a><a class='ref ms' id='ms20Ap1_5003' href='#ms20Ap1_5003'>Ms 20Ap1_5003</a><a class='ref msdiv' id='msdiv149' href='#msdiv149'>Msdiv 149</a>Gāme vā yadi vāraññe,<br>
pabbhāresu guhāsu vā;<br>
Imassa cittamaññāya,<br>
nibbattissati bhojanaṃ.</p>
<p><a class='ref sc' id='sc51' href='#sc51'>SC 51</a><a class='ref ms' id='ms20Ap1_5004' href='#ms20Ap1_5004'>Ms 20Ap1_5004</a><a class='ref msdiv' id='msdiv150' href='#msdiv150'>Msdiv 150</a>Devaloke manusse vā,<br>
upapanno ayaṃ naro;<br>
Bhojanehi ca vatthehi,<br>
parisaṃ tappayissati.</p>
<p><a class='ref sc' id='sc52' href='#sc52'>SC 52</a><a class='ref ms' id='ms20Ap1_5005' href='#ms20Ap1_5005'>Ms 20Ap1_5005</a><a class='ref msdiv' id='msdiv151' href='#msdiv151'>Msdiv 151</a>Upapajjati yaṃ yoniṃ,<br>
devattaṃ atha mānusaṃ;<br>
Akkhobhabhogo hutvāna,<br>
saṃsarissatiyaṃ naro.</p>
<p><a class='ref sc' id='sc53' href='#sc53'>SC 53</a><a class='ref ms' id='ms20Ap1_5006' href='#ms20Ap1_5006'>Ms 20Ap1_5006</a><a class='ref msdiv' id='msdiv152' href='#msdiv152'>Msdiv 152</a>Tiṃsakappasahassāni,<br>
devaloke ramissati;<br>
Sahassakkhattuṃ rājā ca,<br>
cakkavattī bhavissati.</p>
<p><a class='ref sc' id='sc54' href='#sc54'>SC 54</a><a class='ref ms' id='ms20Ap1_5007' href='#ms20Ap1_5007'>Ms 20Ap1_5007</a><a class='ref msdiv' id='msdiv153' href='#msdiv153'>Msdiv 153</a>Ekasattatikkhattuñca,<br>
devarajjaṃ karissati;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class='ref sc' id='sc55' href='#sc55'>SC 55</a><a class='ref ms' id='ms20Ap1_5008' href='#ms20Ap1_5008'>Ms 20Ap1_5008</a><a class='ref msdiv' id='msdiv154' href='#msdiv154'>Msdiv 154</a>Kappasatasahassamhi,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc56' href='#sc56'>SC 56</a><a class='ref ms' id='ms20Ap1_5009' href='#ms20Ap1_5009'>Ms 20Ap1_5009</a><a class='ref msdiv' id='msdiv155' href='#msdiv155'>Msdiv 155</a>Tassa dhammesu dāyādo,<br>
oraso dhammanimmito; <span class='var' id='note1253' title='hessati satthusāvako) (s2, s3)' href='#note1253' title='hessati satthusāvako) (s2, s3)'>()</span><br>
Sabbāsave pariññāya,<br>
viharissatināsavo’.</p>
<p><a class='ref sc' id='sc57' href='#sc57'>SC 57</a><a class='ref ms' id='ms20Ap1_5010' href='#ms20Ap1_5010'>Ms 20Ap1_5010</a><a class='ref msdiv' id='msdiv156' href='#msdiv156'>Msdiv 156</a>Suladdhalābho laddho me,<br>
yohaṃ addakkhiṃ nāyakaṃ;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class='ref sc' id='sc58' href='#sc58'>SC 58</a><a class='ref ms' id='ms20Ap1_5011' href='#ms20Ap1_5011'>Ms 20Ap1_5011</a><a class='ref msdiv' id='msdiv157' href='#msdiv157'>Msdiv 157</a>Gāme vā yadi vāraññe,<br>
pabbhāresu guhāsu vā;<br>
Mama saṅkappamaññāya,<br>
bhojanaṃ hoti me sadā.</p>
<p><a class='ref sc' id='sc59' href='#sc59'>SC 59</a><a class='ref ms' id='ms20Ap1_5012' href='#ms20Ap1_5012'>Ms 20Ap1_5012</a><a class='ref msdiv' id='msdiv158' href='#msdiv158'>Msdiv 158</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc60' href='#sc60'>SC 60</a><a class='ref ms' id='ms20Ap1_5013' href='#ms20Ap1_5013'>Ms 20Ap1_5013</a><a class='ref msdiv' id='msdiv159' href='#msdiv159'>Msdiv 159</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc61' href='#sc61'>SC 61</a><a class='ref ms' id='ms20Ap1_5014' href='#ms20Ap1_5014'>Ms 20Ap1_5014</a><a class='ref msdiv' id='msdiv160' href='#msdiv160'>Msdiv 160</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc62' href='#sc62'>SC 62</a><a class='ref ms' id='ms20Ap1_5015' href='#ms20Ap1_5015'>Ms 20Ap1_5015</a>Itthaṃ sudaṃ āyasmā <span class='var' id='note1254' title='upasīvo (bj, s2, s3, pts1, c1)' href='#note1254' title='upasīvo (bj, s2, s3, pts1, c1)'>upasivo</span> thero imā gāthāyo abhāsitthāti.</p>
<p class='endsutta'><a class='ref sc' id='sc63' href='#sc63'>SC 63</a><a class='ref ms' id='ms20Ap1_5016' href='#ms20Ap1_5016'>Ms 20Ap1_5016</a>Upasivattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
