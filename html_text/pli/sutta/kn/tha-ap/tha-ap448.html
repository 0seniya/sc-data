<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap448' lang='pli'>
<header>
<ul>
<li class='division'>Therāpadāna</li>
<li>Vibhītakavagga</li>
</ul>
<h1>6. Ambāṭakiyattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts2.399'></a><a class='ref ms' id='ms20Ap1_5820'>Ms 20Ap1_5820</a><a class='ref msdiv' id='msdiv36'>Msdiv 36</a>“Supupphitaṃ sālavanaṃ,<br>
ogayha vessabhū muni;<br>
Nisīdi giriduggesu,<br>
abhijātova kesarī.</p>
<p><a class='ref sc' id='sc2'>SC 2</a><a class='ref ms' id='ms20Ap1_5821'>Ms 20Ap1_5821</a><a class='ref msdiv' id='msdiv37'>Msdiv 37</a>Pasannacitto sumano,<br>
ambāṭakamapūjayiṃ;<br>
Puññakkhettaṃ <span class='var' id='note1418' title='mahāvīraṃ (bj, s2, s3, pts1)'>anuttaraṃ</span>,<br>
pasanno sehi pāṇibhi.</p>
<p><a class='ref sc' id='sc3'>SC 3</a><a class='ref ms' id='ms20Ap1_5822'>Ms 20Ap1_5822</a><a class='ref msdiv' id='msdiv38'>Msdiv 38</a>Ekatiṃse ito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_5823'>Ms 20Ap1_5823</a><a class='ref msdiv' id='msdiv39'>Msdiv 39</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc5'>SC 5</a><a class='ref ms' id='ms20Ap1_5824'>Ms 20Ap1_5824</a><a class='ref msdiv' id='msdiv40'>Msdiv 40</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc6'>SC 6</a><a class='ref ms' id='ms20Ap1_5825'>Ms 20Ap1_5825</a><a class='ref msdiv' id='msdiv41'>Msdiv 41</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7'>SC 7</a><a class='ref ms' id='ms20Ap1_5826'>Ms 20Ap1_5826</a>Itthaṃ sudaṃ āyasmā ambāṭakiyo thero imā gāthāyo abhāsitthāti.</p>
<p class='endsutta'><a class='ref sc' id='sc8'>SC 8</a><a class='ref ms' id='ms20Ap1_5827'>Ms 20Ap1_5827</a>Ambāṭakiyattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
