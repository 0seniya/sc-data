<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap345' lang='pli'>
<header>
<ul>
<li class='division'>Therāpadāna</li>
<li>Ekapadumiyavagga</li>
</ul>
<h1>3. Dhajadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_3904' href='#ms20Ap1_3904'>Ms 20Ap1_3904</a><a class='ref msdiv' id='msdiv20' href='#msdiv20'>Msdiv 20</a>“Tisso nāma ahu satthā,<br>
lokajeṭṭho narāsabho;<br>
<span class='var' id='note963' title='tassopadhikkhaye (bj) | tayopadhikkhayo (pts1)'>Tayopadhikkhaye</span> disvā,<br>
dhajaṃ āropitaṃ mayā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3905' href='#ms20Ap1_3905'>Ms 20Ap1_3905</a><a class='ref msdiv' id='msdiv21' href='#msdiv21'>Msdiv 21</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.278' href='#pts-vp-pli1.278'>PTS vp Pali 1.278</a><a class='ref ms' id='ms20Ap1_3906' href='#ms20Ap1_3906'>Ms 20Ap1_3906</a><a class='ref msdiv' id='msdiv22' href='#msdiv22'>Msdiv 22</a>Satānaṃ tīṇikkhattuñca,<br>
devarajjaṃ akārayiṃ;<br>
Satānaṃ pañcakkhattuñca,<br>
cakkavattī ahosahaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3907' href='#ms20Ap1_3907'>Ms 20Ap1_3907</a><a class='ref msdiv' id='msdiv23' href='#msdiv23'>Msdiv 23</a>Padesarajjaṃ vipulaṃ,<br>
gaṇanāto asaṅkhiyaṃ;<br>
Anubhomi sakaṃ kammaṃ,<br>
pubbe sukatamattano.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_3908' href='#ms20Ap1_3908'>Ms 20Ap1_3908</a><a class='ref msdiv' id='msdiv24' href='#msdiv24'>Msdiv 24</a>Dvenavute ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
dhajadānassidaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_3909' href='#ms20Ap1_3909'>Ms 20Ap1_3909</a><a class='ref msdiv' id='msdiv25' href='#msdiv25'>Msdiv 25</a>Icchamāno cahaṃ ajja,<br>
sakānanaṃ sapabbataṃ;<br>
Khomadussena chādeyyaṃ,<br>
tadā mayhaṃ kate phalaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_3910' href='#ms20Ap1_3910'>Ms 20Ap1_3910</a><a class='ref msdiv' id='msdiv26' href='#msdiv26'>Msdiv 26</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_3911' href='#ms20Ap1_3911'>Ms 20Ap1_3911</a>Itthaṃ sudaṃ āyasmā dhajadāyako thero imā gāthāyo abhāsitthāti.</p>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms20Ap1_3912' href='#ms20Ap1_3912'>Ms 20Ap1_3912</a>Dhajadāyakattherassāpadānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
