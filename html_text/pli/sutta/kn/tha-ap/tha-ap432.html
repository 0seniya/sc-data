<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap432' lang='pli'>
<header>
<ul>
<li class='division'>Therāpadāna</li>
<li>Sakiṃsammajjakavagga</li>
</ul>
<h1><span class='var' id='note1383' title='sovaṇṇakontarikattherāpadānaṃ (s2, s3) | sovaṇṇakattarikattherāpadānaṃ (pts1)'>10 Soṇṇakontarikattheraapadāna</span></h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_5645'>Ms 20Ap1_5645</a><a class='ref msdiv' id='msdiv157'>Msdiv 157</a>“Manobhāvaniyaṃ buddhaṃ,<br>
attadantaṃ samāhitaṃ;<br>
Iriyamānaṃ brahmapathe,<br>
cittavūpasame rataṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_5646'>Ms 20Ap1_5646</a><a class='ref msdiv' id='msdiv158'>Msdiv 158</a>Nittiṇṇaoghaṃ sambuddhaṃ,<br>
jhāyiṃ jhānarataṃ muniṃ;<br>
Upatitthaṃ samāpannaṃ,<br>
indivaradalappabhaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_5647'>Ms 20Ap1_5647</a><a class='ref msdiv' id='msdiv159'>Msdiv 159</a>Alābunodakaṃ gayha,<br>
buddhaseṭṭhaṃ upāgamiṃ;<br>
Buddhassa pāde dhovitvā,<br>
alābukamadāsahaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_5648'>Ms 20Ap1_5648</a><a class='ref msdiv' id='msdiv160'>Msdiv 160</a>Āṇāpesi ca sambuddho,<br>
padumuttaranāmako;<br>
‘Iminā dakamāhatvā,<br>
pādamūle ṭhapehi me’.</p>
<p><a class='ref sc' id='sc5'>SC 5</a><a class='ref ms' id='ms20Ap1_5649'>Ms 20Ap1_5649</a><a class='ref msdiv' id='msdiv161'>Msdiv 161</a>Sādhūtihaṃ paṭissutvā,<br>
satthugāravatāya ca;<br>
Dakaṃ alābunāhatvā,<br>
buddhaseṭṭhaṃ upāgamiṃ.</p>
<p><a class='ref sc' id='sc6'>SC 6</a><a class='ref ms' id='ms20Ap1_5650'>Ms 20Ap1_5650</a><a class='ref msdiv' id='msdiv162'>Msdiv 162</a>Anumodi mahāvīro,<br>
cittaṃ nibbāpayaṃ mama;<br>
‘Iminālābudānena,<br>
saṅkappo te samijjhatu’.</p>
<p><a class='ref sc' id='sc7'>SC 7</a><a class='ref ms' id='ms20Ap1_5651'>Ms 20Ap1_5651</a><a class='ref msdiv' id='msdiv163'>Msdiv 163</a>Pannarasesu kappesu,<br>
devaloke ramiṃ ahaṃ;<br>
Tiṃsatikkhattuṃ rājā ca,<br>
cakkavattī ahosahaṃ.</p>
<p><a class='ref sc' id='sc8'>SC 8</a><a class='ref ms' id='ms20Ap1_5652'>Ms 20Ap1_5652</a><a class='ref msdiv' id='msdiv164'>Msdiv 164</a>Divā vā yadi vā rattiṃ,<br>
caṅkamantassa tiṭṭhato;<br>
Sovaṇṇaṃ kontaraṃ gayha,<br>
tiṭṭhate purato mama.</p>
<p><a class='ref sc' id='sc9'>SC 9</a><a class='ref ms' id='ms20Ap1_5653'>Ms 20Ap1_5653</a><a class='ref msdiv' id='msdiv165'>Msdiv 165</a>Buddhassa datvānalābuṃ,<br>
labhāmi soṇṇakontaraṃ;<br>
Appakampi kataṃ kāraṃ,<br>
vipulaṃ hoti tādisu.</p>
<p><a class='ref sc' id='sc10'>SC 10</a><a class='ref ms' id='ms20Ap1_5654'>Ms 20Ap1_5654</a><a class='ref msdiv' id='msdiv166'>Msdiv 166</a>Satasahassito kappe,<br>
yaṃlābumadadiṃ tadā;<br>
Duggatiṃ nābhijānāmi,<br>
alābussa idaṃ phalaṃ.</p>
<p><a class='ref sc' id='sc11'>SC 11</a><a class='ref ms' id='ms20Ap1_5655'>Ms 20Ap1_5655</a><a class='ref msdiv' id='msdiv167'>Msdiv 167</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc12'>SC 12</a><a class='ref ms' id='ms20Ap1_5656'>Ms 20Ap1_5656</a><a class='ref msdiv' id='msdiv168'>Msdiv 168</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc13'>SC 13</a><a class='ref ms' id='ms20Ap1_5657'>Ms 20Ap1_5657</a><a class='ref msdiv' id='msdiv169'>Msdiv 169</a>Paṭisambhidā catasso,<br>
… pe …<br>
kataṃ buddhassa sāsanaṃ”. (4537)</p>
</blockquote>
<p><a class='ref sc' id='sc14'>SC 14</a><a class='ref ms' id='ms20Ap1_5658'>Ms 20Ap1_5658</a>Itthaṃ sudaṃ āyasmā <span class='var' id='note1384' title='sovaṇṇakontariko (s2, s3) | sovaṇṇakattariko (pts1)'>soṇṇakontariko</span> thero imā gāthāyo abhāsitthāti.</p>
<p class='endsutta'><a class='ref sc' id='sc15'>SC 15</a><a class='ref ms' id='ms20Ap1_5659'>Ms 20Ap1_5659</a>Soṇṇakontarikattherassāpadānaṃ dasamaṃ.</p>
<p class='endsection'><a class='ref sc' id='sc16'>SC 16</a><a class='ref ms' id='ms20Ap1_5660'>Ms 20Ap1_5660</a>Sakiṃsammajjakavaggo tecattālīsamo.</p>
<p class='uddana-intro'><a class='ref sc' id='sc17'>SC 17</a><a class='ref ms' id='ms20Ap1_5661'>Ms 20Ap1_5661</a>Tassuddānaṃ</p>
<blockquote class='uddanagatha'>
<p><a class='ref sc' id='sc18'>SC 18</a><a class='pts' id='pts2.390'></a><a class='ref ms' id='ms20Ap1_5662'>Ms 20Ap1_5662</a>Sakiṃsammajjako thero,<br>
ekadussī ekāsanī;<br>
Kadambakoraṇḍakado,<br>
ghatassavanikopi ca.</p>
<p><a class='ref sc' id='sc19'>SC 19</a><a class='ref ms' id='ms20Ap1_5663'>Ms 20Ap1_5663</a>Sucintiko kiṅkaṇiko,<br>
soṇṇakontarikopi ca;<br>
Ekagāthāsatañcettha,<br>
ekasattatimeva ca.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
