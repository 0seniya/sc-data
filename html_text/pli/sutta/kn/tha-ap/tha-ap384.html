<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap384' lang='pli'>
<header>
<ul>
<li class='division'>Therāpadāna</li>
<li>Avaṭaphalavagga</li>
</ul>
<h1>2. Labujadāyakattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_4185'>Ms 20Ap1_4185</a><a class='ref msdiv' id='msdiv7'>Msdiv 7</a>“Nagare bandhumatiyā,<br>
āsiṃ ārāmiko tadā;<br>
Addasaṃ virajaṃ buddhaṃ,<br>
gacchantaṃ anilañjase.</p>
<p><a class='ref sc' id='sc2'>SC 2</a><a class='ref ms' id='ms20Ap1_4186'>Ms 20Ap1_4186</a><a class='ref msdiv' id='msdiv8'>Msdiv 8</a>Labujassa phalaṃ gayha,<br>
buddhaseṭṭhassadāsahaṃ;<br>
Ākāse ṭhitako santo,<br>
paṭigaṇhi mahāyaso.</p>
<p><a class='ref sc' id='sc3'>SC 3</a><a class='ref ms' id='ms20Ap1_4187'>Ms 20Ap1_4187</a><a class='ref msdiv' id='msdiv9'>Msdiv 9</a>Vittisañjananaṃ mayhaṃ,<br>
diṭṭhadhammasukhāvahaṃ;<br>
Phalaṃ buddhassa datvāna,<br>
vippasannena cetasā.</p>
<p><a class='ref sc' id='sc4'>SC 4</a><a class='ref ms' id='ms20Ap1_4188'>Ms 20Ap1_4188</a><a class='ref msdiv' id='msdiv10'>Msdiv 10</a>Adhigacchiṃ tadā pītiṃ,<br>
vipulañca sukhuttamaṃ;<br>
Uppajjateva ratanaṃ,<br>
nibbattassa tahiṃ tahiṃ.</p>
<p><a class='ref sc' id='sc5'>SC 5</a><a class='ref ms' id='ms20Ap1_4189'>Ms 20Ap1_4189</a><a class='ref msdiv' id='msdiv11'>Msdiv 11</a>Ekanavutito kappe,<br>
yaṃ phalamadadiṃ tadā;<br>
Duggatiṃ nābhijānāmi,<br>
phaladānassidaṃ phalaṃ.</p>
<p><a class='ref sc' id='sc6'>SC 6</a><a class='ref ms' id='ms20Ap1_4190'>Ms 20Ap1_4190</a><a class='ref msdiv' id='msdiv12'>Msdiv 12</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc7'>SC 7</a><a class='ref ms' id='ms20Ap1_4191'>Ms 20Ap1_4191</a><a class='ref msdiv' id='msdiv13'>Msdiv 13</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc8'>SC 8</a><a class='ref ms' id='ms20Ap1_4192'>Ms 20Ap1_4192</a><a class='ref msdiv' id='msdiv14'>Msdiv 14</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc9'>SC 9</a><a class='ref ms' id='ms20Ap1_4193'>Ms 20Ap1_4193</a>Itthaṃ sudaṃ āyasmā labujadāyako thero imā gāthāyo abhāsitthāti.</p>
<p class='endsutta'><a class='ref sc' id='sc10'>SC 10</a><a class='ref ms' id='ms20Ap1_4194'>Ms 20Ap1_4194</a>Labujadāyakattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
