<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap136' lang='pli'>
<header>
<ul>
<li class='division'>Therāpadāna</li>
<li>Sobhitavagga</li>
</ul>
<h1><span class='var' id='note584' title='pupphachadaniyattherāpadānaṃ (bj, s2, s3) | pupphachadanīyattherāpadānaṃ (pts1)' href='#note584' title='pupphachadaniyattherāpadānaṃ (bj, s2, s3) | pupphachadanīyattherāpadānaṃ (pts1)'>4 Pupphacchadaniyattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts1.166' href='#pts1.166'></a><a class='ref ms' id='ms20Ap1_2213' href='#ms20Ap1_2213'>Ms 20Ap1_2213</a><a class='ref msdiv' id='msdiv26' href='#msdiv26'>Msdiv 26</a>“Sunando nāma nāmena,<br>
brāhmaṇo mantapāragū;<br>
Ajjhāyako yācayogo,<br>
vājapeyyaṃ ayājayi.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2214' href='#ms20Ap1_2214'>Ms 20Ap1_2214</a><a class='ref msdiv' id='msdiv27' href='#msdiv27'>Msdiv 27</a>Padumuttaro lokavidū,<br>
aggo kāruṇiko isi;<br>
Janataṃ anukampanto,<br>
ambare caṅkamī tadā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2215' href='#ms20Ap1_2215'>Ms 20Ap1_2215</a><a class='ref msdiv' id='msdiv28' href='#msdiv28'>Msdiv 28</a>Caṅkamitvāna sambuddho,<br>
sabbaññū lokanāyako;<br>
Mettāya aphari satte,<br>
<span class='var' id='note585' title='appamāṇaṃ (bj, s2, s3, pts1)' href='#note585' title='appamāṇaṃ (bj, s2, s3, pts1)'>appamāṇe</span> nirūpadhi.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2216' href='#ms20Ap1_2216'>Ms 20Ap1_2216</a><a class='ref msdiv' id='msdiv29' href='#msdiv29'>Msdiv 29</a>Vaṇṭe chetvāna pupphāni,<br>
brāhmaṇo mantapāragū;<br>
Sabbe sisse samānetvā,<br>
ākāse ukkhipāpayi.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2217' href='#ms20Ap1_2217'>Ms 20Ap1_2217</a><a class='ref msdiv' id='msdiv30' href='#msdiv30'>Msdiv 30</a>Yāvatā nagaraṃ āsi,<br>
pupphānaṃ chadanaṃ tadā;<br>
Buddhassa ānubhāvena,<br>
sattāhaṃ na vigacchatha.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2218' href='#ms20Ap1_2218'>Ms 20Ap1_2218</a><a class='ref msdiv' id='msdiv31' href='#msdiv31'>Msdiv 31</a>Teneva sukkamūlena,<br>
anubhotvāna sampadā;<br>
Sabbāsave pariññāya,<br>
tiṇṇo loke visattikaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2219' href='#ms20Ap1_2219'>Ms 20Ap1_2219</a><a class='ref msdiv' id='msdiv32' href='#msdiv32'>Msdiv 32</a>Ekārase kappasate,<br>
pañcatiṃsāsu khattiyā;<br>
Ambaraṃsasanāmā te,<br>
cakkavattī mahabbalā.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_2220' href='#ms20Ap1_2220'>Ms 20Ap1_2220</a><a class='ref msdiv' id='msdiv33' href='#msdiv33'>Msdiv 33</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_2221' href='#ms20Ap1_2221'>Ms 20Ap1_2221</a>Itthaṃ sudaṃ āyasmā <span class='var' id='note586' title='pupphachadaniyo (bj, s2, s3) | pupphachadanīyo (pts1)' href='#note586' title='pupphachadaniyo (bj, s2, s3) | pupphachadanīyo (pts1)'>pupphacchadaniyo</span> thero imā gāthāyo abhāsitthāti.</p>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms20Ap1_2222' href='#ms20Ap1_2222'>Ms 20Ap1_2222</a>Pupphacchadaniyattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
