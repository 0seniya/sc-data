<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap402' lang='pli'>
<header>
<ul>
<li class='division'>Therāpadāna</li>
<li>Pilindavacchavagga</li>
</ul>
<h1>10. Ajitattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_4800' href='#ms20Ap1_4800'>Ms 20Ap1_4800</a><a class='ref msdiv' id='msdiv484' href='#msdiv484'>Msdiv 484</a>“Padumuttaro nāma jino,<br>
sabbadhammāna pāragū;<br>
Ajjhogāhetvā himavantaṃ,<br>
nisīdi lokanāyako.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_4801' href='#ms20Ap1_4801'>Ms 20Ap1_4801</a><a class='ref msdiv' id='msdiv485' href='#msdiv485'>Msdiv 485</a>Nāhaṃ <span class='var' id='note1186' title='addakkhi (s2, s3) | passāmi (?)' href='#note1186' title='addakkhi (s2, s3) | passāmi (?)'>addakkhiṃ</span> sambuddhaṃ,<br>
Napi saddaṃ suṇomahaṃ;<br>
Mama bhakkhaṃ gavesanto,<br>
Āhiṇḍāmi vane <span class='var' id='note1187' title='tadā (bj)' href='#note1187' title='tadā (bj)'>ahaṃ</span>.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_4802' href='#ms20Ap1_4802'>Ms 20Ap1_4802</a><a class='ref msdiv' id='msdiv486' href='#msdiv486'>Msdiv 486</a>Tatthaddassāsiṃ sambuddhaṃ,<br>
dvattiṃsavaralakkhaṇaṃ;<br>
Disvāna <span class='var' id='note1188' title='cittamāpajjiṃ (bj, s2, s3, pts1)' href='#note1188' title='cittamāpajjiṃ (bj, s2, s3, pts1)'>vittimāpajjiṃ</span>,<br>
satto ko nāmayaṃ bhave.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_4803' href='#ms20Ap1_4803'>Ms 20Ap1_4803</a><a class='ref msdiv' id='msdiv487' href='#msdiv487'>Msdiv 487</a>Lakkhaṇāni viloketvā,<br>
mama vijjaṃ anussariṃ;<br>
Sutañhi metaṃ vuḍḍhānaṃ,<br>
paṇḍitānaṃ subhāsitaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_4804' href='#ms20Ap1_4804'>Ms 20Ap1_4804</a><a class='ref msdiv' id='msdiv488' href='#msdiv488'>Msdiv 488</a>Tesaṃ yathā taṃ vacanaṃ,<br>
ayaṃ buddho bhavissati;<br>
Yannūnāhaṃ sakkareyyaṃ,<br>
gatiṃ me sodhayissati.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_4805' href='#ms20Ap1_4805'>Ms 20Ap1_4805</a><a class='ref msdiv' id='msdiv489' href='#msdiv489'>Msdiv 489</a>Khippaṃ assamamāgantvā,<br>
madhutelaṃ gahiṃ ahaṃ;<br>
Kolambakaṃ gahetvāna,<br>
upagacchiṃ <span class='var' id='note1189' title='narāsabhaṃ (bj)' href='#note1189' title='narāsabhaṃ (bj)'>vināyakaṃ</span>.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_4806' href='#ms20Ap1_4806'>Ms 20Ap1_4806</a><a class='ref msdiv' id='msdiv490' href='#msdiv490'>Msdiv 490</a>Tidaṇḍake gahetvāna,<br>
abbhokāse ṭhapesahaṃ;<br>
Padīpaṃ pajjalitvāna,<br>
aṭṭhakkhattuṃ avandahaṃ.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.336</a><a class='ref ms' id='ms20Ap1_4807' href='#ms20Ap1_4807'>Ms 20Ap1_4807</a><a class='ref msdiv' id='msdiv491' href='#msdiv491'>Msdiv 491</a>Sattarattindivaṃ buddho,<br>
nisīdi purisuttamo;<br>
Tato ratyā vivasāne,<br>
vuṭṭhāsi lokanāyako.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_4808' href='#ms20Ap1_4808'>Ms 20Ap1_4808</a><a class='ref msdiv' id='msdiv492' href='#msdiv492'>Msdiv 492</a>Pasannacitto sumano,<br>
sabbarattindivaṃ ahaṃ;<br>
Dīpaṃ buddhassa pādāsiṃ,<br>
pasanno sehi pāṇibhi.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_4809' href='#ms20Ap1_4809'>Ms 20Ap1_4809</a><a class='ref msdiv' id='msdiv493' href='#msdiv493'>Msdiv 493</a>Sabbe vanā gandhamayā,<br>
Pabbate gandhamādane;<br>
Buddhassa <span class='var' id='note1190' title='anubhāvena (bj)' href='#note1190' title='anubhāvena (bj)'>ānubhāvena</span>,<br>
<span class='var' id='note1191' title='upagacchuṃ tadā jinaṃ (bj, pts1) | āgañchuṃ buddhasantike (s2, s3)' href='#note1191' title='upagacchuṃ tadā jinaṃ (bj, pts1) | āgañchuṃ buddhasantike (s2, s3)'>Āgacchuṃ buddhasantikaṃ</span>.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_4810' href='#ms20Ap1_4810'>Ms 20Ap1_4810</a><a class='ref msdiv' id='msdiv494' href='#msdiv494'>Msdiv 494</a>Ye keci pupphagandhāse,<br>
pupphitā dharaṇīruhā;<br>
Buddhassa ānubhāvena,<br>
sabbe sannipatuṃ tadā.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_4811' href='#ms20Ap1_4811'>Ms 20Ap1_4811</a><a class='ref msdiv' id='msdiv495' href='#msdiv495'>Msdiv 495</a>Yāvatā himavantamhi,<br>
nāgā ca garuḷā ubho;<br>
Dhammañca sotukāmā te,<br>
āgacchuṃ buddhasantikaṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_4812' href='#ms20Ap1_4812'>Ms 20Ap1_4812</a><a class='ref msdiv' id='msdiv496' href='#msdiv496'>Msdiv 496</a>Devalo nāma samaṇo,<br>
buddhassa aggasāvako;<br>
Vasīsatasahassehi,<br>
buddhasantikupāgami.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_4813' href='#ms20Ap1_4813'>Ms 20Ap1_4813</a><a class='ref msdiv' id='msdiv497' href='#msdiv497'>Msdiv 497</a>Padumuttaro lokavidū,<br>
āhutīnaṃ paṭiggaho;<br>
Bhikkhusaṃghe nisīditvā,<br>
imā gāthā abhāsatha.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_4814' href='#ms20Ap1_4814'>Ms 20Ap1_4814</a><a class='ref msdiv' id='msdiv498' href='#msdiv498'>Msdiv 498</a>‘Yo me dīpaṃ padīpesi,<br>
pasanno sehi pāṇibhi;<br>
Tamahaṃ kittayissāmi,<br>
suṇātha mama bhāsato.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_4815' href='#ms20Ap1_4815'>Ms 20Ap1_4815</a><a class='ref msdiv' id='msdiv499' href='#msdiv499'>Msdiv 499</a>Saṭṭhi kappasahassāni,<br>
devaloke ramissati;<br>
Sahassakkhattuṃ rājā ca,<br>
cakkavattī bhavissati.</p>
</blockquote>
<p class='endsutta'><a class='ref sc' id='sc17' href='#sc17'>SC 17</a><a class='ref ms' id='ms20Ap1_4816' href='#ms20Ap1_4816'>Ms 20Ap1_4816</a>Soḷasamaṃ bhāṇavāraṃ.</p>
<blockquote class='gatha'>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_4817' href='#ms20Ap1_4817'>Ms 20Ap1_4817</a><a class='ref msdiv' id='msdiv500' href='#msdiv500'>Msdiv 500</a>Chattiṃsakkhattuṃ devindo,<br>
devarajjaṃ karissati;<br>
Pathaviyaṃ sattasataṃ,<br>
vipulaṃ rajjaṃ karissati.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_4818' href='#ms20Ap1_4818'>Ms 20Ap1_4818</a><a class='ref msdiv' id='msdiv501' href='#msdiv501'>Msdiv 501</a>Padesarajjaṃ vipulaṃ,<br>
gaṇanāto asaṅkhiyaṃ;<br>
Iminā dīpadānena,<br>
dibbacakkhu bhavissati.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_4819' href='#ms20Ap1_4819'>Ms 20Ap1_4819</a><a class='ref msdiv' id='msdiv502' href='#msdiv502'>Msdiv 502</a>Samantato <span class='var' id='note1192' title='aḍḍhakosaṃ (si, s2, s3, pts1)' href='#note1192' title='aḍḍhakosaṃ (si, s2, s3, pts1)'>aṭṭhakosaṃ</span>,<br>
passissati ayaṃ sadā;<br>
Devalokā cavantassa,<br>
nibbattantassa jantuno.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_4820' href='#ms20Ap1_4820'>Ms 20Ap1_4820</a><a class='ref msdiv' id='msdiv503' href='#msdiv503'>Msdiv 503</a>Divā vā yadi vā rattiṃ,<br>
padīpaṃ dhārayissati;<br>
Jāyamānassa sattassa,<br>
puññakammasamaṅgino.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_4821' href='#ms20Ap1_4821'>Ms 20Ap1_4821</a><a class='ref msdiv' id='msdiv504' href='#msdiv504'>Msdiv 504</a>Yāvatā nagaraṃ āsi,<br>
tāvatā jotayissati;<br>
Upapajjati yaṃ yoniṃ,<br>
devattaṃ atha mānusaṃ.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_4822' href='#ms20Ap1_4822'>Ms 20Ap1_4822</a><a class='ref msdiv' id='msdiv505' href='#msdiv505'>Msdiv 505</a>Asseva dīpadānassa,<br>
<span class='var' id='note1193' title=' aṭṭhadīpaphalena ca. upaṭṭhissantimaṃ jantuṃ (syā2, syā3), aṭṭhadīpaphalena hi. na jahissantimaṃ jantuṃ (pā1), aṭṭha dīpā phalena hi. na jahissanti’maṃ jantuṃ (?)' href='#note1193' title=' aṭṭhadīpaphalena ca. upaṭṭhissantimaṃ jantuṃ (syā2, syā3), aṭṭhadīpaphalena hi. na jahissantimaṃ jantuṃ (pā1), aṭṭha dīpā phalena hi. na jahissanti’maṃ jantuṃ (?)'>aṭṭhadīpaphalena hi;<br>
Na jayissantimaṃ jantū</span>,<br>
dīpadānassidaṃ phalaṃ.</p>
<p><a class='ref sc' id='sc24' href='#sc24'>SC 24</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.337</a><a class='ref ms' id='ms20Ap1_4823' href='#ms20Ap1_4823'>Ms 20Ap1_4823</a><a class='ref msdiv' id='msdiv506' href='#msdiv506'>Msdiv 506</a>Kappasatasahassamhi,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_4824' href='#ms20Ap1_4824'>Ms 20Ap1_4824</a><a class='ref msdiv' id='msdiv507' href='#msdiv507'>Msdiv 507</a>Tassa dhammesu dāyādo,<br>
oraso dhammanimmito;<br>
Sabbāsave pariññāya,<br>
nibbāyissatināsavo.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap1_4825' href='#ms20Ap1_4825'>Ms 20Ap1_4825</a><a class='ref msdiv' id='msdiv508' href='#msdiv508'>Msdiv 508</a>Tosayitvāna sambuddhaṃ,<br>
gotamaṃ sakyapuṅgavaṃ;<br>
Ajito nāma nāmena,<br>
hessati satthu sāvako’.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap1_4826' href='#ms20Ap1_4826'>Ms 20Ap1_4826</a><a class='ref msdiv' id='msdiv509' href='#msdiv509'>Msdiv 509</a>Saṭṭhi kappasahassāni,<br>
devaloke ramiṃ ahaṃ;<br>
Tatrāpi me dīpasataṃ,<br>
jotate <span class='var' id='note1195' title='sabbakālikaṃ (bj)' href='#note1195' title='sabbakālikaṃ (bj)'>niccakālikaṃ</span>.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap1_4827' href='#ms20Ap1_4827'>Ms 20Ap1_4827</a><a class='ref msdiv' id='msdiv510' href='#msdiv510'>Msdiv 510</a>Devaloke manusse vā,<br>
niddhāvanti pabhā mama;<br>
Buddhaseṭṭhaṃ saritvāna,<br>
bhiyyo hāsaṃ janesahaṃ.</p>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap1_4828' href='#ms20Ap1_4828'>Ms 20Ap1_4828</a><a class='ref msdiv' id='msdiv511' href='#msdiv511'>Msdiv 511</a>Tusitāhaṃ cavitvāna,<br>
okkamiṃ mātukucchiyaṃ;<br>
Jāyamānassa santassa,<br>
āloko vipulo ahu.</p>
<p><a class='ref sc' id='sc30' href='#sc30'>SC 30</a><a class='ref ms' id='ms20Ap1_4829' href='#ms20Ap1_4829'>Ms 20Ap1_4829</a><a class='ref msdiv' id='msdiv512' href='#msdiv512'>Msdiv 512</a>Agārā abhinikkhamma,<br>
pabbajiṃ anagāriyaṃ;<br>
Bāvariṃ upasaṅkamma,<br>
sissattaṃ ajjhupāgamiṃ.</p>
<p><a class='ref sc' id='sc31' href='#sc31'>SC 31</a><a class='ref ms' id='ms20Ap1_4830' href='#ms20Ap1_4830'>Ms 20Ap1_4830</a><a class='ref msdiv' id='msdiv513' href='#msdiv513'>Msdiv 513</a>Himavante vasantohaṃ,<br>
assosiṃ lokanāyakaṃ;<br>
Uttamatthaṃ gavesanto,<br>
upagacchiṃ vināyakaṃ.</p>
<p><a class='ref sc' id='sc32' href='#sc32'>SC 32</a><a class='ref ms' id='ms20Ap1_4831' href='#ms20Ap1_4831'>Ms 20Ap1_4831</a><a class='ref msdiv' id='msdiv514' href='#msdiv514'>Msdiv 514</a>Danto buddho dametāvī,<br>
oghatiṇṇo nirūpadhi;<br>
Nibbānaṃ kathayī buddho,<br>
sabbadukkhappamocanaṃ.</p>
<p><a class='ref sc' id='sc33' href='#sc33'>SC 33</a><a class='ref ms' id='ms20Ap1_4832' href='#ms20Ap1_4832'>Ms 20Ap1_4832</a><a class='ref msdiv' id='msdiv515' href='#msdiv515'>Msdiv 515</a>Taṃ me āgamanaṃ siddhaṃ,<br>
tositohaṃ mahāmuniṃ;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class='ref sc' id='sc34' href='#sc34'>SC 34</a><a class='ref ms' id='ms20Ap1_4833' href='#ms20Ap1_4833'>Ms 20Ap1_4833</a><a class='ref msdiv' id='msdiv516' href='#msdiv516'>Msdiv 516</a>Satasahassito kappe,<br>
yaṃ dīpamadadiṃ tadā;<br>
Duggatiṃ nābhijānāmi,<br>
dīpadānassidaṃ phalaṃ.</p>
<p><a class='ref sc' id='sc35' href='#sc35'>SC 35</a><a class='ref ms' id='ms20Ap1_4834' href='#ms20Ap1_4834'>Ms 20Ap1_4834</a><a class='ref msdiv' id='msdiv517' href='#msdiv517'>Msdiv 517</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc36' href='#sc36'>SC 36</a><a class='ref ms' id='ms20Ap1_4835' href='#ms20Ap1_4835'>Ms 20Ap1_4835</a><a class='ref msdiv' id='msdiv518' href='#msdiv518'>Msdiv 518</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc37' href='#sc37'>SC 37</a><a class='ref ms' id='ms20Ap1_4836' href='#ms20Ap1_4836'>Ms 20Ap1_4836</a><a class='ref msdiv' id='msdiv519' href='#msdiv519'>Msdiv 519</a>Paṭisambhidā catasso,<br>
… pe …<br>
kataṃ buddhassa sāsanaṃ”. (3886)</p>
</blockquote>
<p><a class='ref sc' id='sc38' href='#sc38'>SC 38</a><a class='ref ms' id='ms20Ap1_4837' href='#ms20Ap1_4837'>Ms 20Ap1_4837</a>Itthaṃ sudaṃ āyasmā ajito thero imā gāthāyo abhāsitthāti.</p>
<p class='endsutta'><a class='ref sc' id='sc39' href='#sc39'>SC 39</a><a class='ref ms' id='ms20Ap1_4838' href='#ms20Ap1_4838'>Ms 20Ap1_4838</a>Ajitattherassāpadānaṃ dasamaṃ.</p>
<p class='endsection'><span class='var' id='note1196' title='pilindavaggo (s2, s3, pts1)' href='#note1196' title='pilindavaggo (s2, s3, pts1)'>Pilindavacchavaggo</span> cattālīsamo.</p>
<p class='uddana-intro'><a class='ref sc' id='sc40' href='#sc40'>SC 40</a><a class='ref ms' id='ms20Ap1_4839' href='#ms20Ap1_4839'>Ms 20Ap1_4839</a>Tassuddānaṃ</p>
<blockquote class='uddanagatha'>
<p><a class='ref sc' id='sc41' href='#sc41'>SC 41</a><a class='ref ms' id='ms20Ap1_4840' href='#ms20Ap1_4840'>Ms 20Ap1_4840</a>Pilindavaccho selo ca,<br>
sabbakittī madhundado;<br>
Kūṭāgārī bākulo ca,<br>
giri saḷalasavhayo.</p>
<p><a class='ref sc' id='sc42' href='#sc42'>SC 42</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.338</a><a class='ref ms' id='ms20Ap1_4841' href='#ms20Ap1_4841'>Ms 20Ap1_4841</a>Sabbado ajito ceva,<br>
gāthāyo gaṇitā iha;<br>
Satāni pañca gāthānaṃ,<br>
vīsati ca taduttarīti.</p>
</blockquote>
<p class='uddana-intro'><a class='ref sc' id='sc43' href='#sc43'>SC 43</a><a class='ref ms' id='ms20Ap1_4842' href='#ms20Ap1_4842'>Ms 20Ap1_4842</a>Atha vagguddānaṃ</p>
<blockquote class='uddanagatha'>
<p><a class='ref sc' id='sc44' href='#sc44'>SC 44</a><a class='ref ms' id='ms20Ap1_4843' href='#ms20Ap1_4843'>Ms 20Ap1_4843</a>Padumārakkhado ceva,<br>
umā gandhodakena ca;<br>
Ekapadma saddasaññī,<br>
mandāraṃ bodhivandako.</p>
<p><a class='ref sc' id='sc45' href='#sc45'>SC 45</a><a class='ref ms' id='ms20Ap1_4844' href='#ms20Ap1_4844'>Ms 20Ap1_4844</a>Avaṭañca <span class='var' id='note1197' title='piḷindī (bj) | pilindī (s2, s3, pts1)' href='#note1197' title='piḷindī (bj) | pilindī (s2, s3, pts1)'>pilindi</span> ca,<br>
gāthāyo gaṇitā iha;<br>
Catusattati gāthāyo,<br>
ekādasa satāni ca.</p>
</blockquote>
<p class='endsutta'><a class='ref sc' id='sc46' href='#sc46'>SC 46</a><a class='ref ms' id='ms20Ap1_4845' href='#ms20Ap1_4845'>Ms 20Ap1_4845</a>Padumavaggadasakaṃ.</p>
<p class='endsection'><a class='ref sc' id='sc47' href='#sc47'>SC 47</a><a class='ref ms' id='ms20Ap1_4846' href='#ms20Ap1_4846'>Ms 20Ap1_4846</a>Catutthasatakaṃ samattaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
