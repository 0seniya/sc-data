<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap40' lang='pli'>
<header>
<ul>
<li class='division'>Therāpadāna</li>
<li>Kuṇḍadhānavagga</li>
</ul>
<h1><span class='var' id='note325' title='āyātadāyakattherāpadānaṃ (s2, s3)'>8 Āyāgadāyakattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_1180' href='#ms20Ap1_1180'>Ms 20Ap1_1180</a><a class='ref msdiv' id='msdiv94' href='#msdiv94'>Msdiv 94</a>“Nibbute lokanāthamhi,<br>
sikhimhi vadataṃ vare;<br>
Haṭṭho haṭṭhena cittena,<br>
avandiṃ thūpamuttamaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1181' href='#ms20Ap1_1181'>Ms 20Ap1_1181</a><a class='ref msdiv' id='msdiv95' href='#msdiv95'>Msdiv 95</a>Vaḍḍhakīhi kathāpetvā,<br>
mūlaṃ datvānahaṃ tadā;<br>
Haṭṭho haṭṭhena cittena,<br>
āyāgaṃ kārapesahaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1182' href='#ms20Ap1_1182'>Ms 20Ap1_1182</a><a class='ref msdiv' id='msdiv96' href='#msdiv96'>Msdiv 96</a>Aṭṭha kappāni devesu,<br>
<span class='var' id='note326' title='abbocchinnaṃ (bj) | avokiṇṇaṃ (s2, s3) | abbhocchinnaṃ (pts1)'>abbokiṇṇaṃ</span> vasiṃ ahaṃ;<br>
Avasesesu kappesu,<br>
vokiṇṇaṃ saṃsariṃ ahaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1183' href='#ms20Ap1_1183'>Ms 20Ap1_1183</a><a class='ref msdiv' id='msdiv97' href='#msdiv97'>Msdiv 97</a>Kāye visaṃ na kamati,<br>
satthāni na ca hanti me;<br>
Udakehaṃ na miyyāmi,<br>
<span class='var' id='note327' title='āyātassa (s2, s3)'>āyāgassa</span> idaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1184' href='#ms20Ap1_1184'>Ms 20Ap1_1184</a><a class='ref msdiv' id='msdiv98' href='#msdiv98'>Msdiv 98</a>Yadicchāmi ahaṃ vassaṃ,<br>
mahāmegho pavassati;<br>
Devāpi me vasaṃ enti,<br>
puññakammassidaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1185' href='#ms20Ap1_1185'>Ms 20Ap1_1185</a><a class='ref msdiv' id='msdiv99' href='#msdiv99'>Msdiv 99</a>Sattaratanasampanno,<br>
tiṃsakkhattuṃ ahosahaṃ;<br>
Na maṃ kecāvajānanti,<br>
puññakammassidaṃ phalaṃ.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli1.90' href='#pts-vp-pli1.90'>PTS vp Pali 1.90</a><a class='ref ms' id='ms20Ap1_1186' href='#ms20Ap1_1186'>Ms 20Ap1_1186</a><a class='ref msdiv' id='msdiv100' href='#msdiv100'>Msdiv 100</a>Ekattiṃse ito kappe,<br>
āyāgaṃ yamakārayiṃ;<br>
Duggatiṃ nābhijānāmi,<br>
āyāgassa idaṃ phalaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_1187' href='#ms20Ap1_1187'>Ms 20Ap1_1187</a><a class='ref msdiv' id='msdiv101' href='#msdiv101'>Msdiv 101</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_1188' href='#ms20Ap1_1188'>Ms 20Ap1_1188</a>Itthaṃ sudaṃ āyasmā <span class='var' id='note328' title='āyātadāyako (s2, s3) | āyāgodāyako (pts1)'>āyāgadāyako</span> thero imā gāthāyo abhāsitthāti.</p>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms20Ap1_1189' href='#ms20Ap1_1189'>Ms 20Ap1_1189</a>Āyāgadāyakattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
