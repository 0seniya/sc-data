<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap518' lang='pli'>
<header>
<ul>
<li class='division'>Therāpadāna</li>
<li>Phaladāyakavagga</li>
</ul>
<h1>6. Ajjunapupphiyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_6728' href='#ms20Ap1_6728'>Ms 20Ap1_6728</a><a class='ref msdiv' id='msdiv28' href='#msdiv28'>Msdiv 28</a>“Candabhāgānadītīre,<br>
ahosiṃ kinnaro tadā;<br>
Addasaṃ virajaṃ buddhaṃ,<br>
sayambhuṃ aparājitaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_6729' href='#ms20Ap1_6729'>Ms 20Ap1_6729</a><a class='ref msdiv' id='msdiv29' href='#msdiv29'>Msdiv 29</a>Pasannacitto sumano,<br>
vedajāto katañjalī;<br>
Gahetvā ajjunaṃ pupphaṃ,<br>
sayambhuṃ abhipūjayiṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_6730' href='#ms20Ap1_6730'>Ms 20Ap1_6730</a><a class='ref msdiv' id='msdiv30' href='#msdiv30'>Msdiv 30</a>Tena kammena sukatena,<br>
cetanāpaṇidhīhi ca;<br>
Jahitvā kinnaraṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_6731' href='#ms20Ap1_6731'>Ms 20Ap1_6731</a><a class='ref msdiv' id='msdiv31' href='#msdiv31'>Msdiv 31</a>Chattiṃsakkhattuṃ devindo,<br>
devarajjamakārayiṃ;<br>
Dasakkhattuṃ cakkavattī,<br>
mahārajjamakārayiṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_6732' href='#ms20Ap1_6732'>Ms 20Ap1_6732</a><a class='ref msdiv' id='msdiv32' href='#msdiv32'>Msdiv 32</a>Padesarajjaṃ vipulaṃ,<br>
gaṇanāto asaṅkhiyaṃ;<br>
Sukhette vappitaṃ bījaṃ,<br>
sayambhumhi <span class='var' id='note1600' title='ahosi me (s2, s3) | aho mamaṃ (pts1)' href='#note1600' title='ahosi me (s2, s3) | aho mamaṃ (pts1)'>aho mama</span>.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_6733' href='#ms20Ap1_6733'>Ms 20Ap1_6733</a><a class='ref msdiv' id='msdiv33' href='#msdiv33'>Msdiv 33</a>Kusalaṃ vijjate mayhaṃ,<br>
pabbajiṃ anagāriyaṃ;<br>
Pūjāraho ahaṃ ajja,<br>
sakyaputtassa sāsane.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_6734' href='#ms20Ap1_6734'>Ms 20Ap1_6734</a><a class='ref msdiv' id='msdiv34' href='#msdiv34'>Msdiv 34</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_6735' href='#ms20Ap1_6735'>Ms 20Ap1_6735</a><a class='ref msdiv' id='msdiv35' href='#msdiv35'>Msdiv 35</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc9' href='#sc9'>SC 9</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.451</a><a class='ref ms' id='ms20Ap1_6736' href='#ms20Ap1_6736'>Ms 20Ap1_6736</a><a class='ref msdiv' id='msdiv36' href='#msdiv36'>Msdiv 36</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_6737' href='#ms20Ap1_6737'>Ms 20Ap1_6737</a>Itthaṃ sudaṃ āyasmā ajjunapupphiyo thero imā gāthāyo abhāsitthāti.</p>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms20Ap1_6738' href='#ms20Ap1_6738'>Ms 20Ap1_6738</a>Ajjunapupphiyattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
