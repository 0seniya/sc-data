<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap70' lang='pli'>
<header>
<ul>
<li class='division'>Therāpadāna</li>
<li>Sakacintaniyavagga</li>
</ul>
<h1>8. Ambadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_1557' href='#ms20Ap1_1557'>Ms 20Ap1_1557</a><a class='ref msdiv' id='msdiv53' href='#msdiv53'>Msdiv 53</a>“Anomadassī bhagavā,<br>
nisinno pabbatantare;<br>
Mettāya aphari loke,<br>
appamāṇe nirūpadhi.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1558' href='#ms20Ap1_1558'>Ms 20Ap1_1558</a><a class='ref msdiv' id='msdiv54' href='#msdiv54'>Msdiv 54</a>Kapi ahaṃ tadā āsiṃ,<br>
himavante naguttame;<br>
Disvā <span class='var' id='note431' title='anomaṃ amitaṃ (bj) | anomamadhikaṃ (s2, s3) | anomamamitaṃ (pts1)' href='#note431' title='anomaṃ amitaṃ (bj) | anomamadhikaṃ (s2, s3) | anomamamitaṃ (pts1)'>anomadassiṃ taṃ</span>,<br>
buddhe cittaṃ pasādayiṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1559' href='#ms20Ap1_1559'>Ms 20Ap1_1559</a><a class='ref msdiv' id='msdiv55' href='#msdiv55'>Msdiv 55</a>Avidūre himavantassa,<br>
ambāsuṃ phalino tadā;<br>
Tato pakkaṃ gahetvāna,<br>
ambaṃ samadhukaṃ adaṃ.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.117</a><a class='ref ms' id='ms20Ap1_1560' href='#ms20Ap1_1560'>Ms 20Ap1_1560</a><a class='ref msdiv' id='msdiv56' href='#msdiv56'>Msdiv 56</a>Taṃ me buddho viyākāsi,<br>
anomadassī mahāmuni;<br>
Iminā madhudānena,<br>
ambadānena cūbhayaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1561' href='#ms20Ap1_1561'>Ms 20Ap1_1561</a><a class='ref msdiv' id='msdiv57' href='#msdiv57'>Msdiv 57</a>Sattapaññāsakappamhi,<br>
devaloke ramissati;<br>
Avasesesu kappesu,<br>
vokiṇṇaṃ saṃsarissati.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1562' href='#ms20Ap1_1562'>Ms 20Ap1_1562</a><a class='ref msdiv' id='msdiv58' href='#msdiv58'>Msdiv 58</a>Khepetvā pāpakaṃ kammaṃ,<br>
paripakkāya buddhiyā;<br>
Vinipātamagantvāna,<br>
kilese jhāpayissati.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1563' href='#ms20Ap1_1563'>Ms 20Ap1_1563</a><a class='ref msdiv' id='msdiv59' href='#msdiv59'>Msdiv 59</a>Damena uttamenāhaṃ,<br>
damitomhi mahesinā;<br>
Pattomhi acalaṃ ṭhānaṃ,<br>
hitvā jayaparājayaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_1564' href='#ms20Ap1_1564'>Ms 20Ap1_1564</a><a class='ref msdiv' id='msdiv60' href='#msdiv60'>Msdiv 60</a>Sattasattatikappasate,<br>
ambaṭṭhajasanāmakā;<br>
Catuddasa te rājāno,<br>
cakkavattī mahabbalā.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_1565' href='#ms20Ap1_1565'>Ms 20Ap1_1565</a><a class='ref msdiv' id='msdiv61' href='#msdiv61'>Msdiv 61</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_1566' href='#ms20Ap1_1566'>Ms 20Ap1_1566</a>Itthaṃ sudaṃ āyasmā ambadāyako thero imā gāthāyo abhāsitthāti.</p>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms20Ap1_1567' href='#ms20Ap1_1567'>Ms 20Ap1_1567</a>Ambadāyakattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
