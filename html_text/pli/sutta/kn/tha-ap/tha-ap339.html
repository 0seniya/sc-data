<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap339' lang='pli'>
<header>
<ul>
<li class='division'>Therāpadāna</li>
<li>Gandhodakavagga</li>
</ul>
<h1>7. Tiṇakuṭidāyakattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_3800'>Ms 20Ap1_3800</a><a class='ref msdiv' id='msdiv74'>Msdiv 74</a>“Nagare bandhumatiyā,<br>
ahosiṃ parakammiko;<br>
Parakammāyane yutto,<br>
parabhattaṃ apassito.</p>
<p><a class='ref sc' id='sc2'>SC 2</a><a class='ref ms' id='ms20Ap1_3801'>Ms 20Ap1_3801</a><a class='ref msdiv' id='msdiv75'>Msdiv 75</a>Rahogato nisīditvā,<br>
evaṃ cintesahaṃ tadā;<br>
Buddho loke samuppanno,<br>
adhikāro ca natthi me.</p>
<p><a class='ref sc' id='sc3'>SC 3</a><a class='pts' id='pts1.271'></a><a class='ref ms' id='ms20Ap1_3802'>Ms 20Ap1_3802</a><a class='ref msdiv' id='msdiv76'>Msdiv 76</a><span class='var' id='note931' title='kālo gatiṃ (bj) | kālo gatiṃ me (s2, s3, pts1)'>Kālo me gatiṃ</span> sodhetuṃ,<br>
khaṇo me paṭipādito;<br>
Dukkho nirayasamphasso,<br>
apuññānañhi pāṇinaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_3803'>Ms 20Ap1_3803</a><a class='ref msdiv' id='msdiv77'>Msdiv 77</a>Evāhaṃ cintayitvāna,<br>
kammasāmiṃ upāgamiṃ;<br>
Ekāhaṃ kammaṃ yācitvā,<br>
vipinaṃ pāvisiṃ ahaṃ.</p>
<p><a class='ref sc' id='sc5'>SC 5</a><a class='ref ms' id='ms20Ap1_3804'>Ms 20Ap1_3804</a><a class='ref msdiv' id='msdiv78'>Msdiv 78</a>Tiṇakaṭṭhañca valliñca,<br>
āharitvānahaṃ tadā;<br>
Tidaṇḍake ṭhapetvāna,<br>
akaṃ tiṇakuṭiṃ ahaṃ.</p>
<p><a class='ref sc' id='sc6'>SC 6</a><a class='ref ms' id='ms20Ap1_3805'>Ms 20Ap1_3805</a><a class='ref msdiv' id='msdiv79'>Msdiv 79</a>Saṃghassatthāya kuṭikaṃ,<br>
<span class='var' id='note932' title='niyyātetvāna (bj, pts1)'>niyyādetvāna</span> taṃ ahaṃ;<br>
Tadaheyeva āgantvā,<br>
kammasāmiṃ upāgamiṃ.</p>
<p><a class='ref sc' id='sc7'>SC 7</a><a class='ref ms' id='ms20Ap1_3806'>Ms 20Ap1_3806</a><a class='ref msdiv' id='msdiv80'>Msdiv 80</a>Tena kammena sukatena,<br>
tāvatiṃsamagacchahaṃ;<br>
Tattha me sukataṃ byamhaṃ,<br>
<span class='var' id='note933' title='tiṇakuṭikāya nimmitaṃ (bj, s2, s3, pts1)'>kuṭikāya sunimmitaṃ</span>.</p>
<p><a class='ref sc' id='sc8'>SC 8</a><a class='ref ms' id='ms20Ap1_3807'>Ms 20Ap1_3807</a><a class='ref msdiv' id='msdiv81'>Msdiv 81</a>Sahassakaṇḍaṃ satabheṇḍu,<br>
dhajālu haritāmayaṃ;<br>
Satasahassaniyyūhā,<br>
byamhe pātubhaviṃsu me.</p>
<p><a class='ref sc' id='sc9'>SC 9</a><a class='ref ms' id='ms20Ap1_3808'>Ms 20Ap1_3808</a><a class='ref msdiv' id='msdiv82'>Msdiv 82</a>Yaṃ yaṃ yonupapajjāmi,<br>
devattaṃ atha mānusaṃ;<br>
Mama saṅkappamaññāya,<br>
pāsādo upatiṭṭhati.</p>
<p><a class='ref sc' id='sc10'>SC 10</a><a class='ref ms' id='ms20Ap1_3809'>Ms 20Ap1_3809</a><a class='ref msdiv' id='msdiv83'>Msdiv 83</a>Bhayaṃ vā chambhitattaṃ vā,<br>
lomahaṃso na vijjati;<br>
Tāsaṃ mama na jānāmi,<br>
<span class='var' id='note934' title='tiṇakuṭiyidaṃ (mr)'>tiṇakuṭikāyidaṃ</span> phalaṃ.</p>
<p><a class='ref sc' id='sc11'>SC 11</a><a class='ref ms' id='ms20Ap1_3810'>Ms 20Ap1_3810</a><a class='ref msdiv' id='msdiv84'>Msdiv 84</a>Sīhabyagghā ca dīpī ca,<br>
<span class='var' id='note935' title='... taracchayo (s2, s3, pts1, mr)'>acchakokataracchakā</span>;<br>
Sabbe maṃ parivajjenti,<br>
tiṇakuṭikāyidaṃ phalaṃ.</p>
<p><a class='ref sc' id='sc12'>SC 12</a><a class='ref ms' id='ms20Ap1_3811'>Ms 20Ap1_3811</a><a class='ref msdiv' id='msdiv85'>Msdiv 85</a><span class='var' id='note936' title='siriṃsapā (bj, s2, s3, pts1) | sariṃsapā (mr)'>Sarīsapā</span> ca bhūtā ca,<br>
ahī kumbhaṇḍarakkhasā;<br>
Tepi maṃ parivajjenti,<br>
tiṇakuṭikāyidaṃ phalaṃ.</p>
<p><a class='ref sc' id='sc13'>SC 13</a><a class='ref ms' id='ms20Ap1_3812'>Ms 20Ap1_3812</a><a class='ref msdiv' id='msdiv86'>Msdiv 86</a>Na pāpasupinassāpi,<br>
sarāmi dassanaṃ mama;<br>
Upaṭṭhitā sati mayhaṃ,<br>
tiṇakuṭikāyidaṃ phalaṃ.</p>
<p><a class='ref sc' id='sc14'>SC 14</a><a class='ref ms' id='ms20Ap1_3813'>Ms 20Ap1_3813</a><a class='ref msdiv' id='msdiv87'>Msdiv 87</a>Tāyeva tiṇakuṭikāya,<br>
anubhotvāna sampadā;<br>
Gotamassa bhagavato,<br>
dhammaṃ sacchikariṃ ahaṃ.</p>
<p><a class='ref sc' id='sc15'>SC 15</a><a class='ref ms' id='ms20Ap1_3814'>Ms 20Ap1_3814</a><a class='ref msdiv' id='msdiv88'>Msdiv 88</a>Ekanavutito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
tiṇakuṭikāyidaṃ phalaṃ.</p>
<p><a class='ref sc' id='sc16'>SC 16</a><a class='ref ms' id='ms20Ap1_3815'>Ms 20Ap1_3815</a><a class='ref msdiv' id='msdiv89'>Msdiv 89</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc17'>SC 17</a><a class='ref ms' id='ms20Ap1_3816'>Ms 20Ap1_3816</a>Itthaṃ sudaṃ āyasmā tiṇakuṭidāyako thero imā gāthāyo abhāsitthāti.</p>
<p class='endsutta'><a class='ref sc' id='sc18'>SC 18</a><a class='ref ms' id='ms20Ap1_3817'>Ms 20Ap1_3817</a>Tiṇakuṭidāyakattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
