<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap44' lang='pli'>
<header>
<ul>
<li class='division'>Therāpadāna</li>
<li>Upālivagga</li>
</ul>
<h1><span class='var' id='note337' title='soṇakoṭikaṇṇattherāpadānaṃ (bj) | soṇakoṭiyavessattherāpadānaṃ (s2, s3) | koliyavessattherāpadānaṃ (pts1)' href='#note337' title='soṇakoṭikaṇṇattherāpadānaṃ (bj) | soṇakoṭiyavessattherāpadānaṃ (s2, s3) | koliyavessattherāpadānaṃ (pts1)'>2 Soṇakoḷivisattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_1235' href='#ms20Ap1_1235'>Ms 20Ap1_1235</a><a class='ref msdiv' id='msdiv25' href='#msdiv25'>Msdiv 25</a>“Anomadassissa munino,<br>
lokajeṭṭhassa tādino;<br>
Sudhāya lepanaṃ katvā,<br>
caṅkamaṃ kārayiṃ ahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1236' href='#ms20Ap1_1236'>Ms 20Ap1_1236</a><a class='ref msdiv' id='msdiv26' href='#msdiv26'>Msdiv 26</a>Nānāvaṇṇehi pupphehi,<br>
caṅkamaṃ santhariṃ ahaṃ;<br>
Ākāse vitānaṃ katvā,<br>
bhojayiṃ buddhamuttamaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1237' href='#ms20Ap1_1237'>Ms 20Ap1_1237</a><a class='ref msdiv' id='msdiv27' href='#msdiv27'>Msdiv 27</a>Añjaliṃ paggahetvāna,<br>
abhivādetvāna <span class='var' id='note338' title='pupphakaṃ (mr)' href='#note338' title='pupphakaṃ (mr)'>subbataṃ</span>;<br>
Dīghasālaṃ bhagavato,<br>
niyyādesimahaṃ tadā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1238' href='#ms20Ap1_1238'>Ms 20Ap1_1238</a><a class='ref msdiv' id='msdiv28' href='#msdiv28'>Msdiv 28</a>Mama saṅkappamaññāya,<br>
satthā loke anuttaro;<br>
Paṭiggahesi bhagavā,<br>
anukampāya cakkhumā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1239' href='#ms20Ap1_1239'>Ms 20Ap1_1239</a><a class='ref msdiv' id='msdiv29' href='#msdiv29'>Msdiv 29</a>Paṭiggahetvāna sambuddho,<br>
dakkhiṇeyyo sadevake;<br>
Bhikkhusaṃghe nisīditvā,<br>
imā gāthā abhāsatha.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1240' href='#ms20Ap1_1240'>Ms 20Ap1_1240</a><a class='ref msdiv' id='msdiv30' href='#msdiv30'>Msdiv 30</a>‘Yo so haṭṭhena cittena,<br>
dīghasālaṃ <span class='var' id='note339' title='akāsi (bj)' href='#note339' title='akāsi (bj)'>adāsi</span> me;<br>
Tamahaṃ kittayissāmi,<br>
suṇātha mama bhāsato.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.94</a><a class='ref ms' id='ms20Ap1_1241' href='#ms20Ap1_1241'>Ms 20Ap1_1241</a><a class='ref msdiv' id='msdiv31' href='#msdiv31'>Msdiv 31</a>Imassa maccukālamhi,<br>
puññakammasamaṅgino;<br>
Sahassayuttassaratho,<br>
upaṭṭhissati tāvade.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_1242' href='#ms20Ap1_1242'>Ms 20Ap1_1242</a><a class='ref msdiv' id='msdiv32' href='#msdiv32'>Msdiv 32</a>Tena yānenayaṃ poso,<br>
devalokaṃ gamissati;<br>
Anumodissare devā,<br>
sampatte <span class='var' id='note340' title='kusale bhave (bj, s2, s3, pts1)' href='#note340' title='kusale bhave (bj, s2, s3, pts1)'>kusalabbhave</span>.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_1243' href='#ms20Ap1_1243'>Ms 20Ap1_1243</a><a class='ref msdiv' id='msdiv33' href='#msdiv33'>Msdiv 33</a>Mahārahaṃ byamhaṃ seṭṭhaṃ,<br>
ratanamattikalepanaṃ;<br>
Kūṭāgāravarūpetaṃ,<br>
byamhaṃ ajjhāvasissati.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_1244' href='#ms20Ap1_1244'>Ms 20Ap1_1244</a><a class='ref msdiv' id='msdiv34' href='#msdiv34'>Msdiv 34</a>Tiṃsakappasahassāni,<br>
devaloke ramissati;<br>
Pañcavīsati kappāni,<br>
devarājā bhavissati.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_1245' href='#ms20Ap1_1245'>Ms 20Ap1_1245</a><a class='ref msdiv' id='msdiv35' href='#msdiv35'>Msdiv 35</a>Sattasattatikkhattuñca,<br>
cakkavattī bhavissati;<br>
<span class='var' id='note341' title='yasodhara samānā (si) | yasodharā samānā (pts1)' href='#note341' title='yasodhara samānā (si) | yasodharā samānā (pts1)'>Yasodharasanāmā</span> te,<br>
sabbepi ekanāmakā.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_1246' href='#ms20Ap1_1246'>Ms 20Ap1_1246</a><a class='ref msdiv' id='msdiv36' href='#msdiv36'>Msdiv 36</a>Dve sampattī anubhotvā,<br>
<span class='var' id='note342' title='cinitvā (bj, s2, s3) | vinditvā (pts1)' href='#note342' title='cinitvā (bj, s2, s3) | vinditvā (pts1)'>Vaḍḍhetvā</span> puññasañcayaṃ;<br>
Aṭṭhavīsatikappamhi,<br>
Cakkavattī bhavissati.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_1247' href='#ms20Ap1_1247'>Ms 20Ap1_1247</a><a class='ref msdiv' id='msdiv37' href='#msdiv37'>Msdiv 37</a>Tatrāpi byamhaṃ pavaraṃ,<br>
vissakammena māpitaṃ;<br>
Dasasaddāvivittaṃ taṃ,<br>
puramajjhāvasissati.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_1248' href='#ms20Ap1_1248'>Ms 20Ap1_1248</a><a class='ref msdiv' id='msdiv38' href='#msdiv38'>Msdiv 38</a>Aparimeyye ito kappe,<br>
bhūmipālo mahiddhiko;<br>
Okkāko nāma nāmena,<br>
rājā raṭṭhe bhavissati.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_1249' href='#ms20Ap1_1249'>Ms 20Ap1_1249</a><a class='ref msdiv' id='msdiv39' href='#msdiv39'>Msdiv 39</a>Soḷasitthisahassānaṃ,<br>
sabbāsaṃ <span class='var' id='note343' title='pavarāvayā (s2, s3) | pavarā mayā (pts1) | pavarā piyā (?)' href='#note343' title='pavarāvayā (s2, s3) | pavarā mayā (pts1) | pavarā piyā (?)'>pavarā ca sā</span>;<br>
Abhijātā khattiyānī,<br>
nava putte janessati.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_1250' href='#ms20Ap1_1250'>Ms 20Ap1_1250</a><a class='ref msdiv' id='msdiv40' href='#msdiv40'>Msdiv 40</a>Nava putte janetvāna,<br>
khattiyānī marissati;<br>
Taruṇī ca piyā kaññā,<br>
mahesittaṃ karissati.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_1251' href='#ms20Ap1_1251'>Ms 20Ap1_1251</a><a class='ref msdiv' id='msdiv41' href='#msdiv41'>Msdiv 41</a>Okkākaṃ tosayitvāna,<br>
varaṃ kaññā labhissati;<br>
Varaṃ laddhāna sā kaññā,<br>
putte pabbājayissati.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_1252' href='#ms20Ap1_1252'>Ms 20Ap1_1252</a><a class='ref msdiv' id='msdiv42' href='#msdiv42'>Msdiv 42</a>Pabbājitā ca te sabbe,<br>
gamissanti naguttamaṃ;<br>
Jātibhedabhayā sabbe,<br>
bhaginīhi <span class='var' id='note344' title='saṃvasissare (bj, pts1)' href='#note344' title='saṃvasissare (bj, pts1)'>vasissare</span>.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_1253' href='#ms20Ap1_1253'>Ms 20Ap1_1253</a><a class='ref msdiv' id='msdiv43' href='#msdiv43'>Msdiv 43</a>Ekā ca kaññā byādhīhi,<br>
bhavissati <span class='var' id='note345' title='purakkhatā (si, s2, s3, pts1, mr)' href='#note345' title='purakkhatā (si, s2, s3, pts1, mr)'>parikkhatā</span>;<br>
Mā no jāti pabhijjīti,<br>
nikhaṇissanti khattiyā.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_1254' href='#ms20Ap1_1254'>Ms 20Ap1_1254</a><a class='ref msdiv' id='msdiv44' href='#msdiv44'>Msdiv 44</a>Khattiyo nīharitvāna,<br>
tāya saddhiṃ vasissati;<br>
Bhavissati tadā bhedo,<br>
okkākakulasambhavo.</p>
<p><a class='ref sc' id='sc21' href='#sc21'>SC 21</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.95</a><a class='ref ms' id='ms20Ap1_1255' href='#ms20Ap1_1255'>Ms 20Ap1_1255</a><a class='ref msdiv' id='msdiv45' href='#msdiv45'>Msdiv 45</a>Tesaṃ pajā bhavissanti,<br>
koḷiyā nāma jātiyā;<br>
Tattha mānusakaṃ bhogaṃ,<br>
anubhossatinappakaṃ.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_1256' href='#ms20Ap1_1256'>Ms 20Ap1_1256</a><a class='ref msdiv' id='msdiv46' href='#msdiv46'>Msdiv 46</a>Tamhā kāyā cavitvāna,<br>
devalokaṃ gamissati;<br>
Tatrāpi pavaraṃ byamhaṃ,<br>
labhissati manoramaṃ.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_1257' href='#ms20Ap1_1257'>Ms 20Ap1_1257</a><a class='ref msdiv' id='msdiv47' href='#msdiv47'>Msdiv 47</a>Devalokā cavitvāna,<br>
sukkamūlena codito;<br>
Āgantvāna manussattaṃ,<br>
soṇo nāma bhavissati.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap1_1258' href='#ms20Ap1_1258'>Ms 20Ap1_1258</a><a class='ref msdiv' id='msdiv48' href='#msdiv48'>Msdiv 48</a>Āraddhavīriyo pahitatto,<br>
Padahaṃ satthu sāsane;<br>
Sabbāsave pariññāya,<br>
Nibbāyissatināsavo.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_1259' href='#ms20Ap1_1259'>Ms 20Ap1_1259</a><a class='ref msdiv' id='msdiv49' href='#msdiv49'>Msdiv 49</a>Anantadassī bhagavā,<br>
gotamo sakyapuṅgavo;<br>
Visesaññū mahāvīro,<br>
aggaṭṭhāne ṭhapessati’.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap1_1260' href='#ms20Ap1_1260'>Ms 20Ap1_1260</a><a class='ref msdiv' id='msdiv50' href='#msdiv50'>Msdiv 50</a>Vuṭṭhamhi deve caturaṅgulamhi,<br>
Tiṇe anileritaaṅgaṇamhi;<br>
Ṭhatvāna yogassa payuttatādino,<br>
Tatottariṃ pāramatā na vijjati.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap1_1261' href='#ms20Ap1_1261'>Ms 20Ap1_1261</a><a class='ref msdiv' id='msdiv51' href='#msdiv51'>Msdiv 51</a>Uttame damathe danto,<br>
cittaṃ me supaṇīhitaṃ;<br>
Bhāro me ohito sabbo,<br>
nibbutomhi <span class='var' id='note346' title='ayaṃ gāthā bj potthake' href='#note346' title='ayaṃ gāthā bj potthake'>anāsavo</span>.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap1_1262' href='#ms20Ap1_1262'>Ms 20Ap1_1262</a><a class='ref msdiv' id='msdiv52' href='#msdiv52'>Msdiv 52</a>Aṅgīraso mahānāgo,<br>
abhijātova kesarī;<br>
Bhikkhusaṃghe nisīditvā,<br>
etadagge ṭhapesi maṃ.</p>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap1_1263' href='#ms20Ap1_1263'>Ms 20Ap1_1263</a><a class='ref msdiv' id='msdiv53' href='#msdiv53'>Msdiv 53</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc30' href='#sc30'>SC 30</a><a class='ref ms' id='ms20Ap1_1264' href='#ms20Ap1_1264'>Ms 20Ap1_1264</a>Itthaṃ sudaṃ <span class='var' id='note347' title='soṇo koṭikaṇṇo (bj, mr) | soṇo koṭiyavesso (s2, s3) | soṇo koḷiyavesso (pts1)' href='#note347' title='soṇo koṭikaṇṇo (bj, mr) | soṇo koṭiyavesso (s2, s3) | soṇo koḷiyavesso (pts1)'>āyasmā soṇo koḷiviso</span> thero imā gāthāyo abhāsitthāti.</p>
<p class='endsutta'><a class='ref sc' id='sc31' href='#sc31'>SC 31</a><a class='ref ms' id='ms20Ap1_1265' href='#ms20Ap1_1265'>Ms 20Ap1_1265</a>Soṇakoḷivisattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
