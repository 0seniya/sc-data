<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap280' lang='pli'>
<header>
<ul>
<li class='division'>Therāpadāna</li>
<li>Suvaṇṇabibbohanavagga</li>
</ul>
<h1>8. Āluvadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_3267' href='#ms20Ap1_3267'>Ms 20Ap1_3267</a><a class='ref msdiv' id='msdiv31' href='#msdiv31'>Msdiv 31</a>“Pabbate himavantamhi,<br>
mahāsindhu sudassanā;<br>
Tatthaddasaṃ vītarāgaṃ,<br>
suppabhāsaṃ sudassanaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3268' href='#ms20Ap1_3268'>Ms 20Ap1_3268</a><a class='ref msdiv' id='msdiv32' href='#msdiv32'>Msdiv 32</a>Paramopasame yuttaṃ,<br>
disvā vimhitamānaso;<br>
Āluvaṃ tassa pādāsiṃ,<br>
pasanno sehi pāṇibhi.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_3269' href='#ms20Ap1_3269'>Ms 20Ap1_3269</a><a class='ref msdiv' id='msdiv33' href='#msdiv33'>Msdiv 33</a>Ekattiṃse ito kappe,<br>
yaṃ phalamadadiṃ tadā;<br>
Duggatiṃ nābhijānāmi,<br>
āluvassa idaṃ phalaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3270' href='#ms20Ap1_3270'>Ms 20Ap1_3270</a><a class='ref msdiv' id='msdiv34' href='#msdiv34'>Msdiv 34</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_3271' href='#ms20Ap1_3271'>Ms 20Ap1_3271</a>Itthaṃ sudaṃ āyasmā āluvadāyako thero imā gāthāyo abhāsitthāti.</p>
<p class='endsutta'><a class='ref sc' id='sc6' href='#sc6'>SC 6</a><a class='ref ms' id='ms20Ap1_3272' href='#ms20Ap1_3272'>Ms 20Ap1_3272</a>Āluvadāyakattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
