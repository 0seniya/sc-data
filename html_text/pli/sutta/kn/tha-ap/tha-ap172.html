<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap172' lang='pli'>
<header>
<ul>
<li class='division'>Therāpadāna</li>
<li>Supāricariyavagga</li>
</ul>
<h1>10. Pañcaṅguliyattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts1.186'></a><a class='ref ms' id='ms20Ap1_2500'>Ms 20Ap1_2500</a><a class='ref msdiv' id='msdiv50'>Msdiv 50</a>“Tisso nāmāsi bhagavā,<br>
lokajeṭṭho narāsabho;<br>
Pavisati gandhakuṭiṃ,<br>
vihārakusalo muni.</p>
<p><a class='ref sc' id='sc2'>SC 2</a><a class='ref ms' id='ms20Ap1_2501'>Ms 20Ap1_2501</a><a class='ref msdiv' id='msdiv51'>Msdiv 51</a>Sugandhamālamādāya,<br>
agamāsiṃ jinantikaṃ;<br>
Apasaddo ca sambuddhe,<br>
pañcaṅgulimadāsahaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_2502'>Ms 20Ap1_2502</a><a class='ref msdiv' id='msdiv52'>Msdiv 52</a>Dvenavute ito kappe,<br>
yaṃ gandhamabhiropayiṃ;<br>
Duggatiṃ nābhijānāmi,<br>
<span class='var' id='note651' title='pañcaṅguliyidaṃ (bj) | pañcaṅgulimidaṃ (pts1)'>pañcaṅgulissidaṃ</span> phalaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_2503'>Ms 20Ap1_2503</a><a class='ref msdiv' id='msdiv53'>Msdiv 53</a>Dvesattatimhito kappe,<br>
rājā āsiṃ sayampabho;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc5'>SC 5</a><a class='ref ms' id='ms20Ap1_2504'>Ms 20Ap1_2504</a><a class='ref msdiv' id='msdiv54'>Msdiv 54</a>Paṭisambhidā catasso,<br>
… pe …<br>
kataṃ buddhassa sāsanaṃ”. (2098)</p>
</blockquote>
<p><a class='ref sc' id='sc6'>SC 6</a><a class='ref ms' id='ms20Ap1_2505'>Ms 20Ap1_2505</a>Itthaṃ sudaṃ āyasmā pañcaṅguliyo thero imā gāthāyo abhāsitthāti.</p>
<p class='endsutta'><a class='ref sc' id='sc7'>SC 7</a><a class='ref ms' id='ms20Ap1_2506'>Ms 20Ap1_2506</a>Pañcaṅguliyattherassāpadānaṃ dasamaṃ.</p>
<p class='endsection'><a class='ref sc' id='sc8'>SC 8</a><a class='ref ms' id='ms20Ap1_2507'>Ms 20Ap1_2507</a>Supāricariyavaggo sattarasamo.</p>
<p class='uddana-intro'><a class='ref sc' id='sc9'>SC 9</a><a class='ref ms' id='ms20Ap1_2508'>Ms 20Ap1_2508</a>Tassuddānaṃ</p>
<blockquote class='uddanagatha'>
<p><a class='ref sc' id='sc10'>SC 10</a><a class='ref ms' id='ms20Ap1_2509'>Ms 20Ap1_2509</a>Supāricari kaṇaverī,<br>
khajjako desapūjako;<br>
Kaṇikāro sappidado,<br>
yūthiko dussadāyako;<br>
Māḷo ca pañcaṅguliko,<br>
catupaññāsa gāthakāti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
