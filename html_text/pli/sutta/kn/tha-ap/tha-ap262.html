<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap262' lang='pli'>
<header>
<ul>
<li class='division'>Therāpadāna</li>
<li>Thomakavagga</li>
</ul>
<h1>10. Aggapupphiyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_3148' href='#ms20Ap1_3148'>Ms 20Ap1_3148</a><a class='ref msdiv' id='msdiv37' href='#msdiv37'>Msdiv 37</a>“Suvaṇṇavaṇṇaṃ sambuddhaṃ,<br>
Nisinnaṃ pabbatantare;<br>
Obhāsayantaṃ <span class='var' id='note794' title='raṃsiyā (bj, s2, s3)' href='#note794' title='raṃsiyā (bj, s2, s3)'>raṃsena</span>,<br>
Sikhinaṃ sikhinaṃ yathā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3149' href='#ms20Ap1_3149'>Ms 20Ap1_3149</a><a class='ref msdiv' id='msdiv38' href='#msdiv38'>Msdiv 38</a>Aggajaṃ pupphamādāya,<br>
upāgacchiṃ naruttamaṃ;<br>
Pasannacitto sumano,<br>
buddhassa abhiropayiṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_3150' href='#ms20Ap1_3150'>Ms 20Ap1_3150</a><a class='ref msdiv' id='msdiv39' href='#msdiv39'>Msdiv 39</a>Ekattiṃse ito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3151' href='#ms20Ap1_3151'>Ms 20Ap1_3151</a><a class='ref msdiv' id='msdiv40' href='#msdiv40'>Msdiv 40</a>Pañcavīsatikappamhi,<br>
ahosi <span class='var' id='note795' title='amitavhayo (bj, pts1) | mittaghātako (s2, s3)' href='#note795' title='amitavhayo (bj, pts1) | mittaghātako (s2, s3)'>amitogato</span>;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.230</a><a class='ref ms' id='ms20Ap1_3152' href='#ms20Ap1_3152'>Ms 20Ap1_3152</a><a class='ref msdiv' id='msdiv41' href='#msdiv41'>Msdiv 41</a>Paṭisambhidā catasso,<br>
… pe …<br>
kataṃ buddhassa sāsanaṃ”. (2535)</p>
</blockquote>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_3153' href='#ms20Ap1_3153'>Ms 20Ap1_3153</a>Itthaṃ sudaṃ āyasmā aggapupphiyo thero imā gāthāyo abhāsitthāti.</p>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms20Ap1_3154' href='#ms20Ap1_3154'>Ms 20Ap1_3154</a>Aggapupphiyattherassāpadānaṃ dasamaṃ.</p>
<p class='endsection'><a class='ref sc' id='sc8' href='#sc8'>SC 8</a><a class='ref ms' id='ms20Ap1_3155' href='#ms20Ap1_3155'>Ms 20Ap1_3155</a>Thomakavaggo chabbīsatimo.</p>
<p class='uddana-intro'><a class='ref sc' id='sc9' href='#sc9'>SC 9</a><a class='ref ms' id='ms20Ap1_3156' href='#ms20Ap1_3156'>Ms 20Ap1_3156</a>Tassuddānaṃ</p>
<blockquote class='uddanagatha'>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_3157' href='#ms20Ap1_3157'>Ms 20Ap1_3157</a>Thomakekāsanacitakaṃ,<br>
campako sattapāṭali;<br>
<span class='var' id='note796' title='pāhano (bj, pts1) | pādu (s2, s3)' href='#note796' title='pāhano (bj, pts1) | pādu (s2, s3)'>Pānadhi</span> mañjarī paṇṇaṃ,<br>
kuṭido aggapupphiyo;<br>
Gāthāyo gaṇitā cettha,<br>
ekatālīsameva cāti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
