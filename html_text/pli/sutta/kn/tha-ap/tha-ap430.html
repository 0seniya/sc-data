<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap430' lang='pli'>
<header>
<ul>
<li class='division'>Therāpadāna</li>
<li>Sakiṃsammajjakavagga</li>
</ul>
<h1>8. Sucintitattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_5590' href='#ms20Ap1_5590'>Ms 20Ap1_5590</a><a class='ref msdiv' id='msdiv107' href='#msdiv107'>Msdiv 107</a>“Nagare haṃsavatiyā,<br>
ahosiṃ kassako tadā;<br>
Kasikammena jīvāmi,<br>
tena posemi dārake.</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.386</a><a class='ref ms' id='ms20Ap1_5591' href='#ms20Ap1_5591'>Ms 20Ap1_5591</a><a class='ref msdiv' id='msdiv108' href='#msdiv108'>Msdiv 108</a>Susampannaṃ tadā khettaṃ,<br>
Dhaññaṃ me <span class='var' id='note1370' title='phalitaṃ (bj, pts1)' href='#note1370' title='phalitaṃ (bj, pts1)'>phalinaṃ</span> ahu;<br>
Pākakāle ca sampatte,<br>
Evaṃ cintesahaṃ tadā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_5592' href='#ms20Ap1_5592'>Ms 20Ap1_5592</a><a class='ref msdiv' id='msdiv109' href='#msdiv109'>Msdiv 109</a>Nacchannaṃ nappatirūpaṃ,<br>
jānantassa guṇāguṇaṃ;<br>
Yohaṃ saṃghe adatvāna,<br>
aggaṃ <span class='var' id='note1371' title='bhuñjeyyamattanā (s2, s3) | bhuñjeyyamaṃ tadā (pts1)' href='#note1371' title='bhuñjeyyamattanā (s2, s3) | bhuñjeyyamaṃ tadā (pts1)'>bhuñjeyya ce tadā</span>.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_5593' href='#ms20Ap1_5593'>Ms 20Ap1_5593</a><a class='ref msdiv' id='msdiv110' href='#msdiv110'>Msdiv 110</a>Ayaṃ buddho asamasamo,<br>
dvattiṃsavaralakkhaṇo;<br>
Tato pabhāvito saṃgho,<br>
puññakkhetto anuttaro.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_5594' href='#ms20Ap1_5594'>Ms 20Ap1_5594</a><a class='ref msdiv' id='msdiv111' href='#msdiv111'>Msdiv 111</a>Tattha dassāmahaṃ dānaṃ,<br>
navasassaṃ pure pure;<br>
Evāhaṃ cintayitvāna,<br>
haṭṭho <span class='var' id='note1372' title='pītika ... (s2, s3)' href='#note1372' title='pītika ... (s2, s3)'>pīṇitamānaso</span>.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_5595' href='#ms20Ap1_5595'>Ms 20Ap1_5595</a><a class='ref msdiv' id='msdiv112' href='#msdiv112'>Msdiv 112</a>Khettato dhaññamāhatvā,<br>
sambuddhaṃ upasaṅkamiṃ;<br>
Upasaṅkamma sambuddhaṃ,<br>
lokajeṭṭhaṃ narāsabhaṃ;<br>
Vanditvā satthuno pāde,<br>
idaṃ vacanamabraviṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_5596' href='#ms20Ap1_5596'>Ms 20Ap1_5596</a><a class='ref msdiv' id='msdiv113' href='#msdiv113'>Msdiv 113</a>‘Navasassañca sampannaṃ,<br>
<span class='var' id='note1373' title='āyogo pi (bj) | idha hosi (s2, s3) | āyāgo pi (pts1)' href='#note1373' title='āyogo pi (bj) | idha hosi (s2, s3) | āyāgo pi (pts1)'>āyāgosi</span> ca tvaṃ mune;<br>
Anukampamupādāya,<br>
adhivāsehi cakkhuma’.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_5597' href='#ms20Ap1_5597'>Ms 20Ap1_5597</a><a class='ref msdiv' id='msdiv114' href='#msdiv114'>Msdiv 114</a>Padumuttaro lokavidū,<br>
āhutīnaṃ paṭiggaho;<br>
Mama saṅkappamaññāya,<br>
idaṃ vacanamabravi.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_5598' href='#ms20Ap1_5598'>Ms 20Ap1_5598</a><a class='ref msdiv' id='msdiv115' href='#msdiv115'>Msdiv 115</a>‘Cattāro ca paṭipannā,<br>
cattāro ca phale ṭhitā;<br>
Esa saṃgho ujubhūto,<br>
paññāsīlasamāhito;<br>
Yajantānaṃ manussānaṃ,<br>
puññapekkhāna pāṇinaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_5599' href='#ms20Ap1_5599'>Ms 20Ap1_5599</a><a class='ref msdiv' id='msdiv116' href='#msdiv116'>Msdiv 116</a>Karotopadhikaṃ puññaṃ,<br>
saṃghe dinnaṃ mahapphalaṃ;<br>
Tasmiṃ <span class='var' id='note1374' title='saṅghe (bj) | saṅghe ca (s2, s3, pts1)' href='#note1374' title='saṅghe (bj) | saṅghe ca (s2, s3, pts1)'>saṃgheva</span> dātabbaṃ,<br>
tava sassaṃ tathetaraṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_5600' href='#ms20Ap1_5600'>Ms 20Ap1_5600</a><a class='ref msdiv' id='msdiv117' href='#msdiv117'>Msdiv 117</a>Saṃghato uddisitvāna,<br>
bhikkhū netvāna saṃgharaṃ;<br>
Paṭiyattaṃ ghare santaṃ,<br>
bhikkhusaṃghassa dehi tvaṃ’.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_5601' href='#ms20Ap1_5601'>Ms 20Ap1_5601</a><a class='ref msdiv' id='msdiv118' href='#msdiv118'>Msdiv 118</a>Saṃghato uddisitvāna,<br>
bhikkhū netvāna saṃgharaṃ;<br>
Yaṃ ghare paṭiyattaṃ me,<br>
bhikkhusaṃghassadāsahaṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_5602' href='#ms20Ap1_5602'>Ms 20Ap1_5602</a><a class='ref msdiv' id='msdiv119' href='#msdiv119'>Msdiv 119</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_5603' href='#ms20Ap1_5603'>Ms 20Ap1_5603</a><a class='ref msdiv' id='msdiv120' href='#msdiv120'>Msdiv 120</a>Tattha me sukataṃ byamhaṃ,<br>
sovaṇṇaṃ sappabhassaraṃ;<br>
Saṭṭhiyojanamubbedhaṃ,<br>
tiṃsayojanavitthataṃ.</p>
</blockquote>
<p class='endsutta'><a class='ref sc' id='sc15' href='#sc15'>SC 15</a><a class='ref ms' id='ms20Ap1_5604' href='#ms20Ap1_5604'>Ms 20Ap1_5604</a>Ekūnavīsatimaṃ bhāṇavāraṃ.</p>
<blockquote class='gatha'>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_5605' href='#ms20Ap1_5605'>Ms 20Ap1_5605</a><a class='ref msdiv' id='msdiv121' href='#msdiv121'>Msdiv 121</a>Ākiṇṇaṃ bhavanaṃ mayhaṃ,<br>
nārīgaṇasamākulaṃ;<br>
Tattha bhutvā pivitvā ca,<br>
vasāmi tidase ahaṃ.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_5606' href='#ms20Ap1_5606'>Ms 20Ap1_5606</a><a class='ref msdiv' id='msdiv122' href='#msdiv122'>Msdiv 122</a>Satānaṃ tīṇikkhattuñca,<br>
devarajjamakārayiṃ;<br>
Satānaṃ pañcakkhattuñca,<br>
cakkavattī ahosahaṃ;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class='ref sc' id='sc18' href='#sc18'>SC 18</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.387</a><a class='ref ms' id='ms20Ap1_5607' href='#ms20Ap1_5607'>Ms 20Ap1_5607</a><a class='ref msdiv' id='msdiv123' href='#msdiv123'>Msdiv 123</a>Bhavābhave saṃsaranto,<br>
labhāmi amitaṃ dhanaṃ;<br>
Bhoge me ūnatā natthi,<br>
navasassassidaṃ phalaṃ.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_5608' href='#ms20Ap1_5608'>Ms 20Ap1_5608</a><a class='ref msdiv' id='msdiv124' href='#msdiv124'>Msdiv 124</a>Hatthiyānaṃ assayānaṃ,<br>
sivikaṃ sandamānikaṃ;<br>
Labhāmi <span class='var' id='note1375' title='sabbametampi (mr)' href='#note1375' title='sabbametampi (mr)'>sabbamevetaṃ</span>,<br>
navasassassidaṃ phalaṃ.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_5609' href='#ms20Ap1_5609'>Ms 20Ap1_5609</a><a class='ref msdiv' id='msdiv125' href='#msdiv125'>Msdiv 125</a>Navavatthaṃ navaphalaṃ,<br>
navaggarasabhojanaṃ;<br>
Labhāmi sabbamevetaṃ,<br>
navasassassidaṃ phalaṃ.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_5610' href='#ms20Ap1_5610'>Ms 20Ap1_5610</a><a class='ref msdiv' id='msdiv126' href='#msdiv126'>Msdiv 126</a>Koseyyakambaliyāni,<br>
khomakappāsikāni ca;<br>
Labhāmi sabbamevetaṃ,<br>
navasassassidaṃ phalaṃ.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_5611' href='#ms20Ap1_5611'>Ms 20Ap1_5611</a><a class='ref msdiv' id='msdiv127' href='#msdiv127'>Msdiv 127</a>Dāsīgaṇaṃ dāsagaṇaṃ,<br>
nāriyo ca alaṅkatā;<br>
Labhāmi sabbamevetaṃ,<br>
navasassassidaṃ phalaṃ.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_5612' href='#ms20Ap1_5612'>Ms 20Ap1_5612</a><a class='ref msdiv' id='msdiv128' href='#msdiv128'>Msdiv 128</a>Na maṃ sītaṃ vā uṇhaṃ vā,<br>
pariḷāho na vijjati;<br>
Atho cetasikaṃ dukkhaṃ,<br>
hadaye me na vijjati.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap1_5613' href='#ms20Ap1_5613'>Ms 20Ap1_5613</a><a class='ref msdiv' id='msdiv129' href='#msdiv129'>Msdiv 129</a>Idaṃ khāda idaṃ bhuñja,<br>
imamhi sayane saya;<br>
Labhāmi sabbamevetaṃ,<br>
navasassassidaṃ phalaṃ.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_5614' href='#ms20Ap1_5614'>Ms 20Ap1_5614</a><a class='ref msdiv' id='msdiv130' href='#msdiv130'>Msdiv 130</a>Ayaṃ pacchimako dāni,<br>
carimo vattate bhavo;<br>
Ajjāpi deyyadhammo me,<br>
phalaṃ tosesi sabbadā.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap1_5615' href='#ms20Ap1_5615'>Ms 20Ap1_5615</a><a class='ref msdiv' id='msdiv131' href='#msdiv131'>Msdiv 131</a>Navasassaṃ daditvāna,<br>
saṃghe gaṇavaruttame;<br>
Aṭṭhānisaṃse anubhomi,<br>
kammānucchavike mama.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap1_5616' href='#ms20Ap1_5616'>Ms 20Ap1_5616</a><a class='ref msdiv' id='msdiv132' href='#msdiv132'>Msdiv 132</a>Vaṇṇavā yasavā homi,<br>
mahābhogo anītiko;<br>
<span class='var' id='note1376' title='mahesakkho (bj) | mahābhakkho (s2, s3, mr)' href='#note1376' title='mahesakkho (bj) | mahābhakkho (s2, s3, mr)'>Mahāpakkho</span> sadā homi,<br>
abhejjapariso sadā.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap1_5617' href='#ms20Ap1_5617'>Ms 20Ap1_5617</a><a class='ref msdiv' id='msdiv133' href='#msdiv133'>Msdiv 133</a>Sabbe maṃ apacāyanti,<br>
ye keci pathavissitā;<br>
Deyyadhammā ca ye keci,<br>
pure pure labhāmahaṃ.</p>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap1_5618' href='#ms20Ap1_5618'>Ms 20Ap1_5618</a><a class='ref msdiv' id='msdiv134' href='#msdiv134'>Msdiv 134</a>Bhikkhusaṃghassa vā majjhe,<br>
buddhaseṭṭhassa sammukhā;<br>
Sabbepi samatikkamma,<br>
denti mameva dāyakā.</p>
<p><a class='ref sc' id='sc30' href='#sc30'>SC 30</a><a class='ref ms' id='ms20Ap1_5619' href='#ms20Ap1_5619'>Ms 20Ap1_5619</a><a class='ref msdiv' id='msdiv135' href='#msdiv135'>Msdiv 135</a>Paṭhamaṃ navasassañhi,<br>
datvā saṃghe gaṇuttame;<br>
Imānisaṃse anubhomi,<br>
navasassassidaṃ phalaṃ.</p>
<p><a class='ref sc' id='sc31' href='#sc31'>SC 31</a><a class='ref ms' id='ms20Ap1_5620' href='#ms20Ap1_5620'>Ms 20Ap1_5620</a><a class='ref msdiv' id='msdiv136' href='#msdiv136'>Msdiv 136</a>Satasahassito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
navasassassidaṃ phalaṃ.</p>
<p><a class='ref sc' id='sc32' href='#sc32'>SC 32</a><a class='ref ms' id='ms20Ap1_5621' href='#ms20Ap1_5621'>Ms 20Ap1_5621</a><a class='ref msdiv' id='msdiv137' href='#msdiv137'>Msdiv 137</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc33' href='#sc33'>SC 33</a><a class='ref ms' id='ms20Ap1_5622' href='#ms20Ap1_5622'>Ms 20Ap1_5622</a><a class='ref msdiv' id='msdiv138' href='#msdiv138'>Msdiv 138</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc34' href='#sc34'>SC 34</a><a class='ref ms' id='ms20Ap1_5623' href='#ms20Ap1_5623'>Ms 20Ap1_5623</a><a class='ref msdiv' id='msdiv139' href='#msdiv139'>Msdiv 139</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc35' href='#sc35'>SC 35</a><a class='ref ms' id='ms20Ap1_5624' href='#ms20Ap1_5624'>Ms 20Ap1_5624</a>Itthaṃ sudaṃ āyasmā sucintito thero imā gāthāyo abhāsitthāti.</p>
<p class='endsutta'><a class='ref sc' id='sc36' href='#sc36'>SC 36</a><a class='ref ms' id='ms20Ap1_5625' href='#ms20Ap1_5625'>Ms 20Ap1_5625</a>Sucintitattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
