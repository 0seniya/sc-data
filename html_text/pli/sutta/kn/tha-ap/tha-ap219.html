<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap219' lang='pli'>
<header>
<ul>
<li class='division'>Therāpadāna</li>
<li>Hatthivagga</li>
</ul>
<h1>7. Tālavaṇṭadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_2864' href='#ms20Ap1_2864'>Ms 20Ap1_2864</a><a class='ref msdiv' id='msdiv31' href='#msdiv31'>Msdiv 31</a>“Tālavaṇṭaṃ mayā dinnaṃ,<br>
tissassādiccabandhuno;<br>
Gimhanibbāpanatthāya,<br>
pariḷāhopasantiyā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2865' href='#ms20Ap1_2865'>Ms 20Ap1_2865</a><a class='ref msdiv' id='msdiv32' href='#msdiv32'>Msdiv 32</a>Sannibbāpemi rāgaggiṃ,<br>
dosaggiñca taduttariṃ;<br>
Nibbāpemi ca mohaggiṃ,<br>
tālavaṇṭassidaṃ phalaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2866' href='#ms20Ap1_2866'>Ms 20Ap1_2866</a><a class='ref msdiv' id='msdiv33' href='#msdiv33'>Msdiv 33</a>Kilesā jhāpitā mayhaṃ,<br>
bhavā sabbe samūhatā;<br>
Dhāremi antimaṃ dehaṃ,<br>
sammāsambuddhasāsane.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2867' href='#ms20Ap1_2867'>Ms 20Ap1_2867</a><a class='ref msdiv' id='msdiv34' href='#msdiv34'>Msdiv 34</a>Dvenavute ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
tālavaṇṭassidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2868' href='#ms20Ap1_2868'>Ms 20Ap1_2868</a><a class='ref msdiv' id='msdiv35' href='#msdiv35'>Msdiv 35</a>Tesaṭṭhimhi ito kappe,<br>
mahānāmasanāmako;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2869' href='#ms20Ap1_2869'>Ms 20Ap1_2869</a><a class='ref msdiv' id='msdiv36' href='#msdiv36'>Msdiv 36</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2870' href='#ms20Ap1_2870'>Ms 20Ap1_2870</a>Itthaṃ sudaṃ āyasmā tālavaṇṭadāyako thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_2871' href='#ms20Ap1_2871'>Ms 20Ap1_2871</a>Tālavaṇṭadāyakattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
