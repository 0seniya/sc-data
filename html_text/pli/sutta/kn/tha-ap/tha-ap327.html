<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap327' lang='pli'>
<header>
<ul>
<li class='division'>Therāpadāna</li>
<li>Umāpupphiyavagga</li>
</ul>
<h1>5. Nimittasaññakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.261' href='#pts-vp-pli1.261'>PTS vp Pali 1.261</a><a class='ref ms' id='ms20Ap1_3621' href='#ms20Ap1_3621'>Ms 20Ap1_3621</a><a class='ref msdiv' id='msdiv28' href='#msdiv28'>Msdiv 28</a>“Candabhāgānadītīre,<br>
vasāmi assame ahaṃ;<br>
Suvaṇṇamigamaddakkhiṃ,<br>
carantaṃ vipine ahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3622' href='#ms20Ap1_3622'>Ms 20Ap1_3622</a><a class='ref msdiv' id='msdiv29' href='#msdiv29'>Msdiv 29</a>Mige cittaṃ pasādetvā,<br>
lokajeṭṭhaṃ anussariṃ;<br>
Tena cittappasādena,<br>
aññe buddhe anussariṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_3623' href='#ms20Ap1_3623'>Ms 20Ap1_3623</a><a class='ref msdiv' id='msdiv30' href='#msdiv30'>Msdiv 30</a>Abbhatītā ca ye buddhā,<br>
vattamānā anāgatā;<br>
Evamevaṃ virocanti,<br>
migarājāva te tayo.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3624' href='#ms20Ap1_3624'>Ms 20Ap1_3624</a><a class='ref msdiv' id='msdiv31' href='#msdiv31'>Msdiv 31</a>Catunnavutito kappe,<br>
yaṃ saññamalabhiṃ tadā;<br>
Duggatiṃ nābhijānāmi,<br>
buddhasaññāyidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_3625' href='#ms20Ap1_3625'>Ms 20Ap1_3625</a><a class='ref msdiv' id='msdiv32' href='#msdiv32'>Msdiv 32</a>Sattavīse ito kappe,<br>
eko āsiṃ mahīpati;<br>
Araññasattho nāmena,<br>
cakkavattī mahabbalo.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_3626' href='#ms20Ap1_3626'>Ms 20Ap1_3626</a><a class='ref msdiv' id='msdiv33' href='#msdiv33'>Msdiv 33</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_3627' href='#ms20Ap1_3627'>Ms 20Ap1_3627</a>Itthaṃ sudaṃ āyasmā nimittasaññako thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_3628' href='#ms20Ap1_3628'>Ms 20Ap1_3628</a>Nimittasaññakattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
