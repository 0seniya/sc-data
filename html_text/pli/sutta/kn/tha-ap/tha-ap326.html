<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap326' lang='pli'>
<header>
<ul>
<li class='division'>Therāpadāna</li>
<li>Umāpupphiyavagga</li>
</ul>
<h1>4. Yaññasāmikattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts1.260'></a><a class='ref ms' id='ms20Ap1_3608'>Ms 20Ap1_3608</a><a class='ref msdiv' id='msdiv17' href='#sc1'>SC 1</a><a class='pts' id='pts1.260'></a><a class='ref ms' id='ms20Ap1_3608'>Ms 20Ap1_3608</a><a class='ref msdiv' id='msdiv17'>Msdiv 17</a>“Jātiyā sattavassohaṃ,<br>
ahosiṃ mantapāragū;<br>
<span class='var' id='note895' title='kulavaṃsaṃ (bj, s2, s3) | kulavaṃsam (pts1)' href='#note895' title='kulavaṃsaṃ (bj, s2, s3) | kulavaṃsam (pts1)'>Kulavattaṃ</span> adhāresiṃ,<br>
yañño ussāhito mayā.</p>
<p><a class='ref sc' id='sc2'>SC 2</a><a class='ref ms' id='ms20Ap1_3609'>Ms 20Ap1_3609</a><a class='ref msdiv' id='msdiv18' href='#sc2'>SC 2</a><a class='ref ms' id='ms20Ap1_3609'>Ms 20Ap1_3609</a><a class='ref msdiv' id='msdiv18'>Msdiv 18</a>Cullāsītisahassāni,<br>
pasū haññanti me tadā;<br>
<span class='var' id='note896' title='sārasmiṃ hi upanītāni (s2, s3, pts1) | tārasmīhi upanītāni (mr)' href='#note896' title='sārasmiṃ hi upanītāni (s2, s3, pts1) | tārasmīhi upanītāni (mr)'>Sārathambhupanītāni</span>,<br>
yaññatthāya upaṭṭhitā.</p>
<p><a class='ref sc' id='sc3'>SC 3</a><a class='ref ms' id='ms20Ap1_3610'>Ms 20Ap1_3610</a><a class='ref msdiv' id='msdiv19' href='#sc3'>SC 3</a><a class='ref ms' id='ms20Ap1_3610'>Ms 20Ap1_3610</a><a class='ref msdiv' id='msdiv19'>Msdiv 19</a>Ukkāmukhapahaṭṭhova,<br>
khadiraṅgārasannibho;<br>
Udayantova sūriyo,<br>
<span class='var' id='note897' title='puṇṇamāseva (bj, pts1)' href='#note897' title='puṇṇamāseva (bj, pts1)'>puṇṇamāyeva</span> candimā.</p>
<p><a class='ref sc' id='sc4'>SC 4</a><a class='ref ms' id='ms20Ap1_3611'>Ms 20Ap1_3611</a><a class='ref msdiv' id='msdiv20' href='#sc4'>SC 4</a><a class='ref ms' id='ms20Ap1_3611'>Ms 20Ap1_3611</a><a class='ref msdiv' id='msdiv20'>Msdiv 20</a>Siddhattho sabbasiddhattho,<br>
tilokamahito hito;<br>
Upagantvāna sambuddho,<br>
idaṃ vacanamabravi.</p>
<p><a class='ref sc' id='sc5'>SC 5</a><a class='ref ms' id='ms20Ap1_3612'>Ms 20Ap1_3612</a><a class='ref msdiv' id='msdiv21' href='#sc5'>SC 5</a><a class='ref ms' id='ms20Ap1_3612'>Ms 20Ap1_3612</a><a class='ref msdiv' id='msdiv21'>Msdiv 21</a>‘Ahiṃsā sabbapāṇīnaṃ,<br>
kumāra mama ruccati;<br>
Theyyā ca aticārā ca,<br>
majjapānā ca ārati.</p>
<p><a class='ref sc' id='sc6'>SC 6</a><a class='ref ms' id='ms20Ap1_3613'>Ms 20Ap1_3613</a><a class='ref msdiv' id='msdiv22' href='#sc6'>SC 6</a><a class='ref ms' id='ms20Ap1_3613'>Ms 20Ap1_3613</a><a class='ref msdiv' id='msdiv22'>Msdiv 22</a>Rati ca samacariyāya,<br>
bāhusaccaṃ kataññutā;<br>
Diṭṭhe dhamme parattha ca,<br>
dhammā ete pasaṃsiyā.</p>
<p><a class='ref sc' id='sc7'>SC 7</a><a class='ref ms' id='ms20Ap1_3614'>Ms 20Ap1_3614</a><a class='ref msdiv' id='msdiv23' href='#sc7'>SC 7</a><a class='ref ms' id='ms20Ap1_3614'>Ms 20Ap1_3614</a><a class='ref msdiv' id='msdiv23'>Msdiv 23</a>Ete dhamme bhāvayitvā,<br>
sabbasattahite <span class='var' id='note898' title='hitesito (mr)' href='#note898' title='hitesito (mr)'>rato</span>;<br>
Buddhe cittaṃ pasādetvā,<br>
bhāvehi maggamuttamaṃ’.</p>
<p><a class='ref sc' id='sc8'>SC 8</a><a class='ref ms' id='ms20Ap1_3615'>Ms 20Ap1_3615</a><a class='ref msdiv' id='msdiv24' href='#sc8'>SC 8</a><a class='ref ms' id='ms20Ap1_3615'>Ms 20Ap1_3615</a><a class='ref msdiv' id='msdiv24'>Msdiv 24</a>Idaṃ vatvāna sabbaññū,<br>
lokajeṭṭho narāsabho;<br>
Mamevaṃ anusāsitvā,<br>
vehāsaṃ uggato gato.</p>
<p><a class='ref sc' id='sc9'>SC 9</a><a class='ref ms' id='ms20Ap1_3616'>Ms 20Ap1_3616</a><a class='ref msdiv' id='msdiv25' href='#sc9'>SC 9</a><a class='ref ms' id='ms20Ap1_3616'>Ms 20Ap1_3616</a><a class='ref msdiv' id='msdiv25'>Msdiv 25</a>Pubbe cittaṃ visodhetvā,<br>
pacchā cittaṃ pasādayiṃ;<br>
Tena cittappasādena,<br>
tusitaṃ upapajjahaṃ.</p>
<p><a class='ref sc' id='sc10'>SC 10</a><a class='ref ms' id='ms20Ap1_3617'>Ms 20Ap1_3617</a><a class='ref msdiv' id='msdiv26' href='#sc10'>SC 10</a><a class='ref ms' id='ms20Ap1_3617'>Ms 20Ap1_3617</a><a class='ref msdiv' id='msdiv26'>Msdiv 26</a>Catunnavutito kappe,<br>
yadā cittaṃ pasādayiṃ;<br>
Duggatiṃ nābhijānāmi,<br>
buddhasaññāyidaṃ phalaṃ.</p>
<p><a class='ref sc' id='sc11'>SC 11</a><a class='ref ms' id='ms20Ap1_3618'>Ms 20Ap1_3618</a><a class='ref msdiv' id='msdiv27' href='#sc11'>SC 11</a><a class='ref ms' id='ms20Ap1_3618'>Ms 20Ap1_3618</a><a class='ref msdiv' id='msdiv27'>Msdiv 27</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc12'>SC 12</a><a class='ref ms' id='ms20Ap1_3619' href='#sc12'>SC 12</a><a class='ref ms' id='ms20Ap1_3619'>Ms 20Ap1_3619</a>Itthaṃ sudaṃ āyasmā yaññasāmiko thero imā gāthāyo abhāsitthāti.</p>
<p class='endsutta'><a class='ref sc' id='sc13'>SC 13</a><a class='ref ms' id='ms20Ap1_3620' href='#sc13'>SC 13</a><a class='ref ms' id='ms20Ap1_3620'>Ms 20Ap1_3620</a>Yaññasāmikattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
