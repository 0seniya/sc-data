<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap191' lang='pli'>
<header>
<ul>
<li class='division'>Therāpadāna</li>
<li>Kuṭajapupphiyavagga</li>
</ul>
<h1>9. Ekacāriyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.196' href='#pts-vp-pli1.196'>PTS vp Pali 1.196</a><a class='ref ms' id='ms20Ap1_2647' href='#ms20Ap1_2647'>Ms 20Ap1_2647</a><a class='ref msdiv' id='msdiv51' href='#msdiv51'>Msdiv 51</a>“Tāvatiṃsesu devesu,<br>
mahāghoso tadā ahu;<br>
Buddho ca loke nibbāti,<br>
mayañcamha sarāgino.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2648' href='#ms20Ap1_2648'>Ms 20Ap1_2648</a><a class='ref msdiv' id='msdiv52' href='#msdiv52'>Msdiv 52</a>Tesaṃ saṃvegajātānaṃ,<br>
sokasallasamaṅginaṃ;<br>
Sabalena upatthaddho,<br>
agamaṃ buddhasantikaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2649' href='#ms20Ap1_2649'>Ms 20Ap1_2649</a><a class='ref msdiv' id='msdiv53' href='#msdiv53'>Msdiv 53</a>Mandāravaṃ gahetvāna,<br>
<span class='var' id='note680' title='saṇhitaṃ (bj) | saṅhitaṃ (pts1)'>saṅgīti</span> abhinimmitaṃ;<br>
Parinibbutakālamhi,<br>
buddhassa abhiropayiṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2650' href='#ms20Ap1_2650'>Ms 20Ap1_2650</a><a class='ref msdiv' id='msdiv54' href='#msdiv54'>Msdiv 54</a>Sabbe devānumodiṃsu,<br>
accharāyo ca me tadā;<br>
Kappānaṃ satasahassaṃ,<br>
duggatiṃ nupapajjahaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2651' href='#ms20Ap1_2651'>Ms 20Ap1_2651</a><a class='ref msdiv' id='msdiv55' href='#msdiv55'>Msdiv 55</a>Saṭṭhikappasahassamhi,<br>
ito soḷasa te janā;<br>
Mahāmallajanā nāma,<br>
cakkavattī mahabbalā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2652' href='#ms20Ap1_2652'>Ms 20Ap1_2652</a><a class='ref msdiv' id='msdiv56' href='#msdiv56'>Msdiv 56</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2653' href='#ms20Ap1_2653'>Ms 20Ap1_2653</a>Itthaṃ sudaṃ āyasmā ekacāriyo thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_2654' href='#ms20Ap1_2654'>Ms 20Ap1_2654</a>Ekacāriyattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
