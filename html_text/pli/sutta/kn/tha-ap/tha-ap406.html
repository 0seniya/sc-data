<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap406' lang='pli'>
<header>
<ul>
<li class='division'>Therāpadāna</li>
<li>Metteyyavagga</li>
</ul>
<h1>4. Dhotakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_4924' href='#ms20Ap1_4924'>Ms 20Ap1_4924</a><a class='ref msdiv' id='msdiv72' href='#msdiv72'>Msdiv 72</a>“Gaṅgā bhāgīrathī nāma,<br>
<span class='var' id='note1222' title='himavantappabhāvitā (si)' href='#note1222' title='himavantappabhāvitā (si)'>himavantā pabhāvitā</span>;<br>
Haṃsavatiyā dvārena,<br>
anusandati tāvade.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_4925' href='#ms20Ap1_4925'>Ms 20Ap1_4925</a><a class='ref msdiv' id='msdiv73' href='#msdiv73'>Msdiv 73</a>Sobhito nāma ārāmo,<br>
gaṅgākūle sumāpito;<br>
Tattha padumuttaro buddho,<br>
vasate lokanāyako.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.344</a><a class='ref ms' id='ms20Ap1_4926' href='#ms20Ap1_4926'>Ms 20Ap1_4926</a><a class='ref msdiv' id='msdiv74' href='#msdiv74'>Msdiv 74</a>Tidasehi yathā indo,<br>
manujehi purakkhato;<br>
Nisīdi tattha bhagavā,<br>
asambhītova kesarī.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_4927' href='#ms20Ap1_4927'>Ms 20Ap1_4927</a><a class='ref msdiv' id='msdiv75' href='#msdiv75'>Msdiv 75</a>Nagare haṃsavatiyā,<br>
<span class='var' id='note1223' title='ahosiṃ (s2, s3)' href='#note1223' title='ahosiṃ (s2, s3)'>vasāmi</span> brāhmaṇo ahaṃ;<br>
Chaḷaṅgo nāma nāmena,<br>
evaṃnāmo mahāmuni.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_4928' href='#ms20Ap1_4928'>Ms 20Ap1_4928</a><a class='ref msdiv' id='msdiv76' href='#msdiv76'>Msdiv 76</a>Aṭṭhārasa sissasatā,<br>
parivārenti maṃ tadā;<br>
Tehi sissehi samito,<br>
gaṅgātīraṃ upāgamiṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_4929' href='#ms20Ap1_4929'>Ms 20Ap1_4929</a><a class='ref msdiv' id='msdiv77' href='#msdiv77'>Msdiv 77</a>Tatthaddasāsiṃ samaṇe,<br>
nikkuhe dhotapāpake;<br>
<span class='var' id='note1224' title='bhāgīrasintarantohaṃ (s2, s3) | bhāgīrasim tarantohaṃ (pts1)' href='#note1224' title='bhāgīrasintarantohaṃ (s2, s3) | bhāgīrasim tarantohaṃ (pts1)'>Bhāgīrathiṃ tarantehaṃ</span>,<br>
evaṃ cintesi tāvade.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_4930' href='#ms20Ap1_4930'>Ms 20Ap1_4930</a><a class='ref msdiv' id='msdiv78' href='#msdiv78'>Msdiv 78</a>‘<span class='var' id='note1225' title='sāyapātaṃ (pts1)' href='#note1225' title='sāyapātaṃ (pts1)'>Sāyaṃ pātaṃ</span> tarantāme,<br>
buddhaputtā mahāyasā;<br>
Vihesayanti attānaṃ,<br>
tesaṃ attā vihaññati.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_4931' href='#ms20Ap1_4931'>Ms 20Ap1_4931</a><a class='ref msdiv' id='msdiv79' href='#msdiv79'>Msdiv 79</a>Sadevakassa lokassa,<br>
buddho aggo pavuccati;<br>
Natthi me dakkhiṇe kāraṃ,<br>
gatimaggavisodhanaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_4932' href='#ms20Ap1_4932'>Ms 20Ap1_4932</a><a class='ref msdiv' id='msdiv80' href='#msdiv80'>Msdiv 80</a>Yannūna buddhaseṭṭhassa,<br>
setuṃ gaṅgāya kāraye;<br>
Kārāpetvā imaṃ <span class='var' id='note1226' title='setuṃ (s2, s3)' href='#note1226' title='setuṃ (s2, s3)'>kammaṃ</span>,<br>
santarāmi imaṃ bhavaṃ’.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_4933' href='#ms20Ap1_4933'>Ms 20Ap1_4933</a><a class='ref msdiv' id='msdiv81' href='#msdiv81'>Msdiv 81</a>Satasahassaṃ datvāna,<br>
setuṃ kārāpayiṃ ahaṃ;<br>
Saddahanto kataṃ kāraṃ,<br>
vipulaṃ me bhavissati.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_4934' href='#ms20Ap1_4934'>Ms 20Ap1_4934</a><a class='ref msdiv' id='msdiv82' href='#msdiv82'>Msdiv 82</a>Kārāpetvāna taṃ setuṃ,<br>
upesiṃ lokanāyakaṃ;<br>
Sirasi añjaliṃ katvā,<br>
imaṃ vacanamabraviṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_4935' href='#ms20Ap1_4935'>Ms 20Ap1_4935</a><a class='ref msdiv' id='msdiv83' href='#msdiv83'>Msdiv 83</a>‘<span class='var' id='note1227' title='sataṃ sahassaṃ savayaṃ (s2, s3) | satasahassaṃ vayam (pts1) | vayaṃ satasahassaṃva (mr)' href='#note1227' title='sataṃ sahassaṃ savayaṃ (s2, s3) | satasahassaṃ vayam (pts1) | vayaṃ satasahassaṃva (mr)'>Satasahassassa vayaṃ</span>,<br>
<span class='var' id='note1228' title='katvā (bj, pts1)' href='#note1228' title='katvā (bj, pts1)'>datvā</span> kārāpito mayā;<br>
Tavatthāya mahāsetu,<br>
paṭiggaṇha mahāmune’.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_4936' href='#ms20Ap1_4936'>Ms 20Ap1_4936</a><a class='ref msdiv' id='msdiv84' href='#msdiv84'>Msdiv 84</a>Padumuttaro lokavidū,<br>
āhutīnaṃ paṭiggaho;<br>
Bhikkhusaṃghe nisīditvā,<br>
imā gāthā abhāsatha.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_4937' href='#ms20Ap1_4937'>Ms 20Ap1_4937</a><a class='ref msdiv' id='msdiv85' href='#msdiv85'>Msdiv 85</a>‘Yo me setuṃ akāresi,<br>
pasanno sehi pāṇibhi;<br>
Tamahaṃ kittayissāmi,<br>
suṇātha mama bhāsato.</p>
</blockquote>
<h3>4.1. Setudānaānisaṃsa</h3>
<blockquote class='gatha'>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_4938' href='#ms20Ap1_4938'>Ms 20Ap1_4938</a><a class='ref msdiv' id='msdiv86' href='#msdiv86'>Msdiv 86</a>Darito pabbatato vā,<br>
rukkhato patitopiyaṃ;<br>
Cutopi lacchatī ṭhānaṃ,<br>
setudānassidaṃ phalaṃ.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_4939' href='#ms20Ap1_4939'>Ms 20Ap1_4939</a><a class='ref msdiv' id='msdiv87' href='#msdiv87'>Msdiv 87</a>Virūḷhamūlasantānaṃ,<br>
nigrodhamiva māluto;<br>
Amittā nappasahanti,<br>
setudānassidaṃ phalaṃ.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_4940' href='#ms20Ap1_4940'>Ms 20Ap1_4940</a><a class='ref msdiv' id='msdiv88' href='#msdiv88'>Msdiv 88</a>Nāssa corā pasahanti,<br>
nātimaññanti khattiyā;<br>
Sabbe tarissatāmitte,<br>
setudānassidaṃ phalaṃ.</p>
<p><a class='ref sc' id='sc18' href='#sc18'>SC 18</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.345</a><a class='ref ms' id='ms20Ap1_4941' href='#ms20Ap1_4941'>Ms 20Ap1_4941</a><a class='ref msdiv' id='msdiv89' href='#msdiv89'>Msdiv 89</a>Abbhokāsagataṃ santaṃ,<br>
kaṭhinātapatāpitaṃ;<br>
Puññakammena saṃyuttaṃ,<br>
na bhavissati <span class='var' id='note1229' title='tāvade (mr)' href='#note1229' title='tāvade (mr)'>vedanā</span>.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_4942' href='#ms20Ap1_4942'>Ms 20Ap1_4942</a><a class='ref msdiv' id='msdiv90' href='#msdiv90'>Msdiv 90</a>Devaloke manusse vā,<br>
hatthiyānaṃ sunimmitaṃ;<br>
Tassa saṅkappamaññāya,<br>
nibbattissati tāvade.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_4943' href='#ms20Ap1_4943'>Ms 20Ap1_4943</a><a class='ref msdiv' id='msdiv91' href='#msdiv91'>Msdiv 91</a>Sahassassā vātajavā,<br>
sindhavā sīghavāhanā;<br>
Sāyaṃ pātaṃ upessanti,<br>
setudānassidaṃ phalaṃ.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_4944' href='#ms20Ap1_4944'>Ms 20Ap1_4944</a><a class='ref msdiv' id='msdiv92' href='#msdiv92'>Msdiv 92</a>Āgantvāna manussattaṃ,<br>
sukhitoyaṃ bhavissati;<br>
<span class='var' id='note1230' title='ihāpi (bj, s2, s3, pts1)' href='#note1230' title='ihāpi (bj, s2, s3, pts1)'>Vehāsaṃ</span> manujasseva,<br>
hatthiyānaṃ bhavissati.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_4945' href='#ms20Ap1_4945'>Ms 20Ap1_4945</a><a class='ref msdiv' id='msdiv93' href='#msdiv93'>Msdiv 93</a>Kappasatasahassamhi,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_4946' href='#ms20Ap1_4946'>Ms 20Ap1_4946</a><a class='ref msdiv' id='msdiv94' href='#msdiv94'>Msdiv 94</a>Tassa dhammesu dāyādo,<br>
oraso dhammanimmito;<br>
Sabbāsave pariññāya,<br>
nibbāyissatināsavo’.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap1_4947' href='#ms20Ap1_4947'>Ms 20Ap1_4947</a><a class='ref msdiv' id='msdiv95' href='#msdiv95'>Msdiv 95</a>Aho me sukataṃ kammaṃ,<br>
jalajuttamanāmake;<br>
Tattha kāraṃ karitvāna,<br>
pattohaṃ āsavakkhayaṃ.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_4948' href='#ms20Ap1_4948'>Ms 20Ap1_4948</a><a class='ref msdiv' id='msdiv96' href='#msdiv96'>Msdiv 96</a>Padhānaṃ pahitattomhi,<br>
upasanto nirūpadhi;<br>
Nāgova bandhanaṃ chetvā,<br>
viharāmi anāsavo.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap1_4949' href='#ms20Ap1_4949'>Ms 20Ap1_4949</a><a class='ref msdiv' id='msdiv97' href='#msdiv97'>Msdiv 97</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap1_4950' href='#ms20Ap1_4950'>Ms 20Ap1_4950</a><a class='ref msdiv' id='msdiv98' href='#msdiv98'>Msdiv 98</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap1_4951' href='#ms20Ap1_4951'>Ms 20Ap1_4951</a><a class='ref msdiv' id='msdiv99' href='#msdiv99'>Msdiv 99</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap1_4952' href='#ms20Ap1_4952'>Ms 20Ap1_4952</a>Itthaṃ sudaṃ āyasmā dhotako thero imā gāthāyo abhāsitthāti.</p>
<p class='endsutta'><a class='ref sc' id='sc30' href='#sc30'>SC 30</a><a class='ref ms' id='ms20Ap1_4953' href='#ms20Ap1_4953'>Ms 20Ap1_4953</a>Dhotakattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
