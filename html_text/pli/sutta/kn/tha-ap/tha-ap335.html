<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap335' lang='pli'>
<header>
<ul>
<li class='division'>Therāpadāna</li>
<li>Gandhodakavagga</li>
</ul>
<h1>3. Punnāgapupphiyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_3732' href='#ms20Ap1_3732'>Ms 20Ap1_3732</a><a class='ref msdiv' id='msdiv14' href='#msdiv14'>Msdiv 14</a>“Kānanaṃ vanamogayha,<br>
vasāmi luddako ahaṃ;<br>
Punnāgaṃ pupphitaṃ disvā,<br>
buddhaseṭṭhaṃ anussariṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3733' href='#ms20Ap1_3733'>Ms 20Ap1_3733</a><a class='ref msdiv' id='msdiv15' href='#msdiv15'>Msdiv 15</a>Taṃ pupphaṃ ocinitvāna,<br>
sugandhaṃ gandhitaṃ subhaṃ;<br>
Thūpaṃ katvāna puline,<br>
buddhassa abhiropayiṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_3734' href='#ms20Ap1_3734'>Ms 20Ap1_3734</a><a class='ref msdiv' id='msdiv16' href='#msdiv16'>Msdiv 16</a>Dvenavute ito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3735' href='#ms20Ap1_3735'>Ms 20Ap1_3735</a><a class='ref msdiv' id='msdiv17' href='#msdiv17'>Msdiv 17</a>Ekamhi navute kappe,<br>
eko āsiṃ tamonudo;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_3736' href='#ms20Ap1_3736'>Ms 20Ap1_3736</a><a class='ref msdiv' id='msdiv18' href='#msdiv18'>Msdiv 18</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_3737' href='#ms20Ap1_3737'>Ms 20Ap1_3737</a>Itthaṃ sudaṃ āyasmā punnāgapupphiyo thero imā gāthāyo abhāsitthāti.</p>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms20Ap1_3738' href='#ms20Ap1_3738'>Ms 20Ap1_3738</a>Punnāgapupphiyattherassāpadānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
