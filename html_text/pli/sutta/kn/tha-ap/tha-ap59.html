<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap59' lang='pli'>
<header>
<ul>
<li class='division'>Therāpadāna</li>
<li>Bījanivagga</li>
</ul>
<h1>7. Pañcadīpakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_1437' href='#ms20Ap1_1437'>Ms 20Ap1_1437</a><a class='ref msdiv' id='msdiv50' href='#msdiv50'>Msdiv 50</a>“Padumuttarabuddhassa,<br>
sabbabhūtānukampino;<br>
<span class='var' id='note404' title='susaṇṭhahitvā (bj, pts1) | susaddahitvā (s2, s3)'>Saddahitvāna</span> saddhamme,<br>
ujudiṭṭhi ahosahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1438' href='#ms20Ap1_1438'>Ms 20Ap1_1438</a><a class='ref msdiv' id='msdiv51' href='#msdiv51'>Msdiv 51</a>Padīpadānaṃ pādāsiṃ,<br>
parivāretvāna bodhiyaṃ;<br>
Saddahanto padīpāni,<br>
akariṃ tāvade ahaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1439' href='#ms20Ap1_1439'>Ms 20Ap1_1439</a><a class='ref msdiv' id='msdiv52' href='#msdiv52'>Msdiv 52</a>Yaṃ yaṃ yonupapajjāmi,<br>
devattaṃ atha mānusaṃ;<br>
Ākāse ukkaṃ dhārenti,<br>
dīpadānassidaṃ phalaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1440' href='#ms20Ap1_1440'>Ms 20Ap1_1440</a><a class='ref msdiv' id='msdiv53' href='#msdiv53'>Msdiv 53</a>Tirokuṭṭaṃ tiroselaṃ,<br>
samatiggayha pabbataṃ;<br>
Samantā yojanasataṃ,<br>
dassanaṃ anubhomahaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1441' href='#ms20Ap1_1441'>Ms 20Ap1_1441</a><a class='ref msdiv' id='msdiv54' href='#msdiv54'>Msdiv 54</a>Tena kammāvasesena,<br>
pattomhi āsavakkhayaṃ;<br>
Dhāremi antimaṃ dehaṃ,<br>
dvipadindassa sāsane.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1442' href='#ms20Ap1_1442'>Ms 20Ap1_1442</a><a class='ref msdiv' id='msdiv55' href='#msdiv55'>Msdiv 55</a>Catuttiṃse kappasate,<br>
satacakkhusanāmakā;<br>
Rājāhesuṃ mahātejā,<br>
cakkavattī mahabbalā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1443' href='#ms20Ap1_1443'>Ms 20Ap1_1443</a><a class='ref msdiv' id='msdiv56' href='#msdiv56'>Msdiv 56</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_1444' href='#ms20Ap1_1444'>Ms 20Ap1_1444</a>Itthaṃ sudaṃ āyasmā pañcadīpako thero imā gāthāyo abhāsitthāti.</p>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms20Ap1_1445' href='#ms20Ap1_1445'>Ms 20Ap1_1445</a>Pañcadīpakattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
