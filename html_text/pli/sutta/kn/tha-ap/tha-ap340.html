<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap340' lang='pli'>
<header>
<ul>
<li class='division'>Therāpadāna</li>
<li>Gandhodakavagga</li>
</ul>
<h1>8. Uttareyyadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.272' href='#pts-vp-pli1.272'>PTS vp Pali 1.272</a><a class='ref ms' id='ms20Ap1_3818' href='#ms20Ap1_3818'>Ms 20Ap1_3818</a><a class='ref msdiv' id='msdiv90' href='#msdiv90'>Msdiv 90</a>“Nagare haṃsavatiyā,<br>
ahosiṃ brāhmaṇo tadā;<br>
Ajjhāyako mantadharo,<br>
tiṇṇaṃ vedāna pāragū.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3819' href='#ms20Ap1_3819'>Ms 20Ap1_3819</a><a class='ref msdiv' id='msdiv91' href='#msdiv91'>Msdiv 91</a>Purakkhato sasissehi,<br>
jātimā ca susikkhito;<br>
Toyābhisecanatthāya,<br>
nagarā nikkhamiṃ tadā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_3820' href='#ms20Ap1_3820'>Ms 20Ap1_3820</a><a class='ref msdiv' id='msdiv92' href='#msdiv92'>Msdiv 92</a>Padumuttaro nāma jino,<br>
sabbadhammāna pāragū;<br>
Khīṇāsavasahassehi,<br>
pāvisī nagaraṃ jino.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3821' href='#ms20Ap1_3821'>Ms 20Ap1_3821</a><a class='ref msdiv' id='msdiv93' href='#msdiv93'>Msdiv 93</a>Sucārurūpaṃ disvāna,<br>
āneñjakāritaṃ viya;<br>
Parivutaṃ arahantehi,<br>
disvā cittaṃ pasādayiṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_3822' href='#ms20Ap1_3822'>Ms 20Ap1_3822</a><a class='ref msdiv' id='msdiv94' href='#msdiv94'>Msdiv 94</a>Sirasmiṃ añjaliṃ katvā,<br>
namassitvāna subbataṃ;<br>
Pasannacitto sumano,<br>
uttarīyamadāsahaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_3823' href='#ms20Ap1_3823'>Ms 20Ap1_3823</a><a class='ref msdiv' id='msdiv95' href='#msdiv95'>Msdiv 95</a>Ubho hatthehi paggayha,<br>
sāṭakaṃ ukkhipiṃ ahaṃ;<br>
Yāvatā buddhaparisā,<br>
tāva chādesi sāṭako.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_3824' href='#ms20Ap1_3824'>Ms 20Ap1_3824</a><a class='ref msdiv' id='msdiv96' href='#msdiv96'>Msdiv 96</a>Piṇḍacāraṃ carantassa,<br>
mahābhikkhugaṇādino;<br>
Chadaṃ karonto aṭṭhāsi,<br>
hāsayanto mamaṃ tadā.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_3825' href='#ms20Ap1_3825'>Ms 20Ap1_3825</a><a class='ref msdiv' id='msdiv97' href='#msdiv97'>Msdiv 97</a>Gharato nikkhamantassa,<br>
sayambhū aggapuggalo;<br>
Vīthiyaṃva ṭhito satthā,<br>
<span class='var' id='note937' title='akāsi (s2, s3)'>akā me</span> anumodanaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_3826' href='#ms20Ap1_3826'>Ms 20Ap1_3826</a><a class='ref msdiv' id='msdiv98' href='#msdiv98'>Msdiv 98</a>Pasannacitto sumano,<br>
yo me adāsi sāṭakaṃ;<br>
Tamahaṃ kittayissāmi,<br>
suṇotha mama bhāsato.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_3827' href='#ms20Ap1_3827'>Ms 20Ap1_3827</a><a class='ref msdiv' id='msdiv99' href='#msdiv99'>Msdiv 99</a>‘Tiṃsakappasahassāni,<br>
devaloke ramissati;<br>
Paññāsakkhattuṃ devindo,<br>
devarajjaṃ karissati.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_3828' href='#ms20Ap1_3828'>Ms 20Ap1_3828</a><a class='ref msdiv' id='msdiv100' href='#msdiv100'>Msdiv 100</a>Devaloke vasantassa,<br>
puññakammasamaṅgino;<br>
Samantā yojanasataṃ,<br>
dussacchannaṃ bhavissati.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_3829' href='#ms20Ap1_3829'>Ms 20Ap1_3829</a><a class='ref msdiv' id='msdiv101' href='#msdiv101'>Msdiv 101</a>Chattiṃsakkhattuṃ rājā ca,<br>
cakkavattī bhavissati;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_3830' href='#ms20Ap1_3830'>Ms 20Ap1_3830</a><a class='ref msdiv' id='msdiv102' href='#msdiv102'>Msdiv 102</a>Bhave saṃsaramānassa,<br>
puññakammasamaṅgino;<br>
Manasā patthitaṃ sabbaṃ,<br>
nibbattissati tāvade.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_3831' href='#ms20Ap1_3831'>Ms 20Ap1_3831</a><a class='ref msdiv' id='msdiv103' href='#msdiv103'>Msdiv 103</a><span class='var' id='note938' title='koseyyakambalīyāni (bj) | koseyyakambalāni ca (s2, s3, pts1)'>Koseyyakambaliyāni</span>,<br>
khomakappāsikāni ca;<br>
Mahagghāni ca dussāni,<br>
paṭilacchatiyaṃ naro.</p>
<p><a class='ref sc' id='sc15' href='#sc15'>SC 15</a><a class='ref pts-vp-pli' id='pts-vp-pli1.273' href='#pts-vp-pli1.273'>PTS vp Pali 1.273</a><a class='ref ms' id='ms20Ap1_3832' href='#ms20Ap1_3832'>Ms 20Ap1_3832</a><a class='ref msdiv' id='msdiv104' href='#msdiv104'>Msdiv 104</a>Manasā patthitaṃ sabbaṃ,<br>
paṭilacchatiyaṃ naro;<br>
Ekadussassa vipākaṃ,<br>
anubhossati sabbadā.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_3833' href='#ms20Ap1_3833'>Ms 20Ap1_3833</a><a class='ref msdiv' id='msdiv105' href='#msdiv105'>Msdiv 105</a>So pacchā pabbajitvāna,<br>
sukkamūlena codito;<br>
Gotamassa bhagavato,<br>
dhammaṃ sacchikarissati’.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_3834' href='#ms20Ap1_3834'>Ms 20Ap1_3834</a><a class='ref msdiv' id='msdiv106' href='#msdiv106'>Msdiv 106</a>Aho me sukataṃ kammaṃ,<br>
sabbaññussa mahesino;<br>
Ekāhaṃ sāṭakaṃ datvā,<br>
pattomhi amataṃ padaṃ.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_3835' href='#ms20Ap1_3835'>Ms 20Ap1_3835</a><a class='ref msdiv' id='msdiv107' href='#msdiv107'>Msdiv 107</a>Maṇḍape rukkhamūle vā,<br>
vasato suññake ghare;<br>
Dhāreti dussachadanaṃ,<br>
samantā byāmato mama.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_3836' href='#ms20Ap1_3836'>Ms 20Ap1_3836</a><a class='ref msdiv' id='msdiv108' href='#msdiv108'>Msdiv 108</a><span class='var' id='note939' title='aviññatti nisevāmi (pts1) | aviññattāni sevāmi (?)'>Aviññattaṃ nivāsemi</span>,<br>
cīvaraṃ paccayañcahaṃ;<br>
<span class='var' id='note940' title='lābhimhi (s2, s3) | lābhī hi (pts1)'>Lābhī</span> <span class='var' id='note941' title='annapānassa (s2, s3, pts1)'>Lābhī</span> <span class='var' id='note941' title='annapānassa (s2, s3, pts1)'>annassa pānassa</span>,<br>
uttareyyassidaṃ phalaṃ.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_3837' href='#ms20Ap1_3837'>Ms 20Ap1_3837</a><a class='ref msdiv' id='msdiv109' href='#msdiv109'>Msdiv 109</a>Satasahassito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
vatthadānassidaṃ phalaṃ.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_3838' href='#ms20Ap1_3838'>Ms 20Ap1_3838</a><a class='ref msdiv' id='msdiv110' href='#msdiv110'>Msdiv 110</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_3839' href='#ms20Ap1_3839'>Ms 20Ap1_3839</a>Itthaṃ sudaṃ āyasmā uttareyyadāyako thero imā gāthāyo abhāsitthāti.</p>
<p class='endsutta'><a class='ref sc' id='sc23' href='#sc23'>SC 23</a><a class='ref ms' id='ms20Ap1_3840' href='#ms20Ap1_3840'>Ms 20Ap1_3840</a>Uttareyyadāyakattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
