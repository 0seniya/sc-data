<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap184' lang='pli'>
<header>
<ul>
<li class='division'>Therāpadāna</li>
<li>Kuṭajapupphiyavagga</li>
</ul>
<h1>2. Bandhujīvakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.192' href='#pts-vp-pli1.192'>PTS vp Pali 1.192</a><a class='ref ms' id='ms20Ap1_2588' href='#ms20Ap1_2588'>Ms 20Ap1_2588</a><a class='ref msdiv' id='msdiv6' href='#msdiv6'>Msdiv 6</a>“Siddhattho nāma sambuddho,<br>
sayambhū sabbhi vaṇṇito;<br>
Samādhiṃ so samāpanno,<br>
nisīdi pabbatantare.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2589' href='#ms20Ap1_2589'>Ms 20Ap1_2589</a><a class='ref msdiv' id='msdiv7' href='#msdiv7'>Msdiv 7</a>Jātassare gavesanto,<br>
dakajaṃ pupphamuttamaṃ;<br>
Bandhujīvakapupphāni,<br>
addasaṃ samanantaraṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2590' href='#ms20Ap1_2590'>Ms 20Ap1_2590</a><a class='ref msdiv' id='msdiv8' href='#msdiv8'>Msdiv 8</a>Ubho hatthehi paggayha,<br>
upāgacchiṃ mahāmuniṃ;<br>
Pasannacitto sumano,<br>
siddhatthassābhiropayiṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2591' href='#ms20Ap1_2591'>Ms 20Ap1_2591</a><a class='ref msdiv' id='msdiv9' href='#msdiv9'>Msdiv 9</a>Catunnavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2592' href='#ms20Ap1_2592'>Ms 20Ap1_2592</a><a class='ref msdiv' id='msdiv10' href='#msdiv10'>Msdiv 10</a>Ito cātuddase kappe,<br>
eko āsiṃ janādhipo;<br>
Samuddakappo nāmena,<br>
cakkavattī mahabbalo.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2593' href='#ms20Ap1_2593'>Ms 20Ap1_2593</a><a class='ref msdiv' id='msdiv11' href='#msdiv11'>Msdiv 11</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2594' href='#ms20Ap1_2594'>Ms 20Ap1_2594</a>Itthaṃ sudaṃ āyasmā bandhujīvako thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_2595' href='#ms20Ap1_2595'>Ms 20Ap1_2595</a>Bandhujīvakattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
