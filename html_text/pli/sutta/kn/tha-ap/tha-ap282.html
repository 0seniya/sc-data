<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap282' lang='pli'>
<header>
<ul>
<li class='division'>Therāpadāna</li>
<li>Suvaṇṇabibbohanavagga</li>
</ul>
<h1><span class='var' id='note826' title='taraṇiyattherāpadānaṃ (s2, s3, pts1)'>10 Taraṇīyattheraapadāna</span></h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_3278'>Ms 20Ap1_3278</a><a class='ref msdiv' id='msdiv38'>Msdiv 38</a>“Mahāpathamhi visame,<br>
setu kārāpito mayā;<br>
Taraṇatthāya lokassa,<br>
pasanno sehi pāṇibhi.</p>
<p><a class='ref sc' id='sc2'>SC 2</a><a class='ref ms' id='ms20Ap1_3279'>Ms 20Ap1_3279</a><a class='ref msdiv' id='msdiv39'>Msdiv 39</a>Ekanavutito kappe,<br>
yo setu kārito mayā;<br>
Duggatiṃ nābhijānāmi,<br>
setudānassidaṃ phalaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_3280'>Ms 20Ap1_3280</a><a class='ref msdiv' id='msdiv40'>Msdiv 40</a>Pañcapaññāsito kappe,<br>
eko āsiṃ samogadho;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc4'>SC 4</a><a class='ref ms' id='ms20Ap1_3281'>Ms 20Ap1_3281</a><a class='ref msdiv' id='msdiv41'>Msdiv 41</a>Paṭisambhidā catasso,<br>
… pe …<br>
kataṃ buddhassa sāsanaṃ”. (2618)</p>
</blockquote>
<p><a class='ref sc' id='sc5'>SC 5</a><a class='ref ms' id='ms20Ap1_3282'>Ms 20Ap1_3282</a>Itthaṃ sudaṃ āyasmā <span class='var' id='note827' title='taraṇiyo (s2, s3, pts1)'>taraṇīyo</span> thero imā gāthāyo abhāsitthāti.</p>
<p class='endsutta'><a class='ref sc' id='sc6'>SC 6</a><a class='ref ms' id='ms20Ap1_3283'>Ms 20Ap1_3283</a>Taraṇīyattherassāpadānaṃ dasamaṃ.</p>
<p class='endsection'><span class='var' id='note828' title='suvaṇṇabimbohanavaggo (bj, pts1)'>Suvaṇṇabibbohanavaggo</span> aṭṭhavīsatimo.</p>
<p class='uddana-intro'><a class='ref sc' id='sc7'>SC 7</a><a class='ref ms' id='ms20Ap1_3284'>Ms 20Ap1_3284</a>Tassuddānaṃ</p>
<blockquote class='uddanagatha'>
<p><a class='ref sc' id='sc8'>SC 8</a><a class='ref ms' id='ms20Ap1_3285'>Ms 20Ap1_3285</a>Suvaṇṇaṃ tilamuṭṭhi ca,<br>
caṅkoṭabbhañjanañjalī;<br>
Potthako citamāluvā,<br>
ekapuṇḍarī setunā;<br>
Dvecattālīsa gāthāyo,<br>
gaṇitāyo vibhāvibhīti.</p>
</blockquote>
<p class='endsection'><a class='ref sc' id='sc9'>SC 9</a><a class='ref ms' id='ms20Ap1_3286'>Ms 20Ap1_3286</a>Ekādasamaṃ bhāṇavāraṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
