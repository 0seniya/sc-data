<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap504' lang='pli'>
<header>
<ul>
<li class='division'>Therāpadāna</li>
<li>Kaṇikāravagga</li>
</ul>
<h1>2. Ekapattadāyakattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_6608'>Ms 20Ap1_6608</a><a class='ref msdiv' id='msdiv39' href='#sc1'>SC 1</a><a class='ref ms' id='ms20Ap1_6608'>Ms 20Ap1_6608</a><a class='ref msdiv' id='msdiv39'>Msdiv 39</a>“Nagare haṃsavatiyā,<br>
kumbhakāro ahosahaṃ;<br>
Addasaṃ virajaṃ buddhaṃ,<br>
oghatiṇṇamanāsavaṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_6609'>Ms 20Ap1_6609</a><a class='ref msdiv' id='msdiv40' href='#sc2'>SC 2</a><a class='ref ms' id='ms20Ap1_6609'>Ms 20Ap1_6609</a><a class='ref msdiv' id='msdiv40'>Msdiv 40</a>Sukataṃ mattikāpattaṃ,<br>
buddhaseṭṭhassadāsahaṃ;<br>
Pattaṃ datvā bhagavato,<br>
ujubhūtassa tādino.</p>
<p><a class='ref sc' id='sc3'>SC 3</a><a class='ref ms' id='ms20Ap1_6610'>Ms 20Ap1_6610</a><a class='ref msdiv' id='msdiv41' href='#sc3'>SC 3</a><a class='ref ms' id='ms20Ap1_6610'>Ms 20Ap1_6610</a><a class='ref msdiv' id='msdiv41'>Msdiv 41</a>Bhave nibbattamānohaṃ,<br>
soṇṇathāle labhāmahaṃ;<br>
Rūpimaye ca sovaṇṇe,<br>
taṭṭike ca maṇīmaye.</p>
<p><a class='ref sc' id='sc4'>SC 4</a><a class='ref ms' id='ms20Ap1_6611'>Ms 20Ap1_6611</a><a class='ref msdiv' id='msdiv42' href='#sc4'>SC 4</a><a class='ref ms' id='ms20Ap1_6611'>Ms 20Ap1_6611</a><a class='ref msdiv' id='msdiv42'>Msdiv 42</a>Pātiyo paribhuñjāmi,<br>
puññakammassidaṃ phalaṃ;<br>
<span class='var' id='note1570' title='yasasāva janānañca (s2, s3)' href='#note1570' title='yasasāva janānañca (s2, s3)'>Yasānañca dhanānañca</span>,<br>
<span class='var' id='note1571' title='pattabhūto (bj, pts1)' href='#note1571' title='pattabhūto (bj, pts1)'>aggabhūto</span> ca homahaṃ.</p>
<p><a class='ref sc' id='sc5'>SC 5</a><a class='ref ms' id='ms20Ap1_6612'>Ms 20Ap1_6612</a><a class='ref msdiv' id='msdiv43' href='#sc5'>SC 5</a><a class='ref ms' id='ms20Ap1_6612'>Ms 20Ap1_6612</a><a class='ref msdiv' id='msdiv43'>Msdiv 43</a>Yathāpi bhaddake khette,<br>
bījaṃ appampi ropitaṃ;<br>
Sammādhāraṃ pavecchante,<br>
phalaṃ toseti kassakaṃ.</p>
<p><a class='ref sc' id='sc6'>SC 6</a><a class='ref ms' id='ms20Ap1_6613'>Ms 20Ap1_6613</a><a class='ref msdiv' id='msdiv44' href='#sc6'>SC 6</a><a class='ref ms' id='ms20Ap1_6613'>Ms 20Ap1_6613</a><a class='ref msdiv' id='msdiv44'>Msdiv 44</a>Tathevidaṃ pattadānaṃ,<br>
buddhakhettamhi ropitaṃ;<br>
Pītidhāre pavassante,<br>
phalaṃ maṃ tosayissati.</p>
<p><a class='ref sc' id='sc7'>SC 7</a><a class='ref ms' id='ms20Ap1_6614'>Ms 20Ap1_6614</a><a class='ref msdiv' id='msdiv45' href='#sc7'>SC 7</a><a class='ref ms' id='ms20Ap1_6614'>Ms 20Ap1_6614</a><a class='ref msdiv' id='msdiv45'>Msdiv 45</a>Yāvatā khettā vijjanti,<br>
saṃghāpi ca gaṇāpi ca;<br>
Buddhakhettasamo natthi,<br>
sukhado sabbapāṇinaṃ.</p>
<p><a class='ref sc' id='sc8'>SC 8</a><a class='ref ms' id='ms20Ap1_6615'>Ms 20Ap1_6615</a><a class='ref msdiv' id='msdiv46' href='#sc8'>SC 8</a><a class='ref ms' id='ms20Ap1_6615'>Ms 20Ap1_6615</a><a class='ref msdiv' id='msdiv46'>Msdiv 46</a>Namo te purisājañña,<br>
namo te purisuttama;<br>
Ekapattaṃ daditvāna,<br>
pattomhi acalaṃ padaṃ.</p>
<p><a class='ref sc' id='sc9'>SC 9</a><a class='ref ms' id='ms20Ap1_6616'>Ms 20Ap1_6616</a><a class='ref msdiv' id='msdiv47' href='#sc9'>SC 9</a><a class='ref ms' id='ms20Ap1_6616'>Ms 20Ap1_6616</a><a class='ref msdiv' id='msdiv47'>Msdiv 47</a>Ekanavutito kappe,<br>
yaṃ pattamadadiṃ tadā;<br>
Duggatiṃ nābhijānāmi,<br>
pattadānassidaṃ phalaṃ.</p>
<p><a class='ref sc' id='sc10'>SC 10</a><a class='ref ms' id='ms20Ap1_6617'>Ms 20Ap1_6617</a><a class='ref msdiv' id='msdiv48' href='#sc10'>SC 10</a><a class='ref ms' id='ms20Ap1_6617'>Ms 20Ap1_6617</a><a class='ref msdiv' id='msdiv48'>Msdiv 48</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc11'>SC 11</a><a class='ref ms' id='ms20Ap1_6618'>Ms 20Ap1_6618</a><a class='ref msdiv' id='msdiv49' href='#sc11'>SC 11</a><a class='ref ms' id='ms20Ap1_6618'>Ms 20Ap1_6618</a><a class='ref msdiv' id='msdiv49'>Msdiv 49</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc12'>SC 12</a><a class='ref ms' id='ms20Ap1_6619'>Ms 20Ap1_6619</a><a class='ref msdiv' id='msdiv50' href='#sc12'>SC 12</a><a class='ref ms' id='ms20Ap1_6619'>Ms 20Ap1_6619</a><a class='ref msdiv' id='msdiv50'>Msdiv 50</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc13'>SC 13</a><a class='ref ms' id='ms20Ap1_6620' href='#sc13'>SC 13</a><a class='ref ms' id='ms20Ap1_6620'>Ms 20Ap1_6620</a>Itthaṃ sudaṃ āyasmā ekapattadāyako thero imā gāthāyo abhāsitthāti.</p>
<p class='endsutta'><a class='ref sc' id='sc14'>SC 14</a><a class='ref ms' id='ms20Ap1_6621' href='#sc14'>SC 14</a><a class='ref ms' id='ms20Ap1_6621'>Ms 20Ap1_6621</a>Ekapattadāyakattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
