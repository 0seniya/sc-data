<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap93' lang='pli'>
<header>
<ul>
<li class='division'>Therāpadāna</li>
<li>Sudhāvagga</li>
</ul>
<h1>1. Sudhāpiṇḍiyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.133' href='#pts-vp-pli1.133'>PTS vp Pali 1.133</a><a class='ref ms' id='ms20Ap1_1765' href='#ms20Ap1_1765'>Ms 20Ap1_1765</a><a class='ref msdiv' id='msdiv1' href='#msdiv1'>Msdiv 1</a>“Pūjārahe pūjayato,<br>
buddhe yadi va sāvake;<br>
Papañcasamatikkante,<br>
tiṇṇasokapariddave.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1766' href='#ms20Ap1_1766'>Ms 20Ap1_1766</a><a class='ref msdiv' id='msdiv2' href='#msdiv2'>Msdiv 2</a>Te tādise pūjayato,<br>
nibbute akutobhaye;<br>
Na sakkā puññaṃ saṅkhātuṃ,<br>
<span class='var' id='note478' title='idamettampi (bj) | idammattanti (si) | imettaṃ api (pts1) | imetthamapi (mr)' href='#note478' title='idamettampi (bj) | idammattanti (si) | imettaṃ api (pts1) | imetthamapi (mr)'>imettamapi</span> kenaci.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1767' href='#ms20Ap1_1767'>Ms 20Ap1_1767</a><a class='ref msdiv' id='msdiv3' href='#msdiv3'>Msdiv 3</a>Catunnamapi dīpānaṃ,<br>
issaraṃ yodha kāraye;<br>
Ekissā pūjanāyetaṃ,<br>
kalaṃ nāgghati soḷasiṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1768' href='#ms20Ap1_1768'>Ms 20Ap1_1768</a><a class='ref msdiv' id='msdiv4' href='#msdiv4'>Msdiv 4</a>Siddhatthassa naraggassa,<br>
cetiye phalitantare;<br>
Sudhāpiṇḍo mayā dinno,<br>
vippasannena cetasā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1769' href='#ms20Ap1_1769'>Ms 20Ap1_1769</a><a class='ref msdiv' id='msdiv5' href='#msdiv5'>Msdiv 5</a>Catunnavutito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
paṭisaṅkhārassidaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1770' href='#ms20Ap1_1770'>Ms 20Ap1_1770</a><a class='ref msdiv' id='msdiv6' href='#msdiv6'>Msdiv 6</a>Ito tiṃsatikappamhi,<br>
paṭisaṅkhārasavhayā;<br>
Sattaratanasampannā,<br>
terasa cakkavattino.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1771' href='#ms20Ap1_1771'>Ms 20Ap1_1771</a><a class='ref msdiv' id='msdiv7' href='#msdiv7'>Msdiv 7</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_1772' href='#ms20Ap1_1772'>Ms 20Ap1_1772</a>Itthaṃ sudaṃ āyasmā sudhāpiṇḍiyo thero imā gāthāyo abhāsitthāti.</p>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms20Ap1_1773' href='#ms20Ap1_1773'>Ms 20Ap1_1773</a>Sudhāpiṇḍiyattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
