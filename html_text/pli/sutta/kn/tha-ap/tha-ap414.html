<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap414' lang='pli'>
<header>
<ul>
<li class='division'>Therāpadāna</li>
<li>Bhaddālivagga</li>
</ul>
<h1>2. Ekachattiyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_5282' href='#ms20Ap1_5282'>Ms 20Ap1_5282</a><a class='ref msdiv' id='msdiv32' href='#msdiv32'>Msdiv 32</a>“Candabhāgānadītīre,<br>
assamo sukato mama;<br>
Susuddhapulinākiṇṇo,<br>
pannasālā sumāpitā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_5283' href='#ms20Ap1_5283'>Ms 20Ap1_5283</a><a class='ref msdiv' id='msdiv33' href='#msdiv33'>Msdiv 33</a>Uttānakūlā nadikā,<br>
supatitthā manoramā;<br>
<span class='var' id='note1312' title='... sañchannā (mr)' href='#note1312' title='... sañchannā (mr)'>Macchakacchapasampannā</span>,<br>
susumāranisevitā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_5284' href='#ms20Ap1_5284'>Ms 20Ap1_5284</a><a class='ref msdiv' id='msdiv34' href='#msdiv34'>Msdiv 34</a>Acchā dīpī ca mayūrā,<br>
karavīkā ca sāḷikā;<br>
Kūjanti sabbadā ete,<br>
sobhayantā mamassamaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_5285' href='#ms20Ap1_5285'>Ms 20Ap1_5285</a><a class='ref msdiv' id='msdiv35' href='#msdiv35'>Msdiv 35</a>Kokilā mañjubhāṇī ca,<br>
haṃsā ca madhurassarā;<br>
Abhikūjanti te tattha,<br>
sobhayantā mamassamaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_5286' href='#ms20Ap1_5286'>Ms 20Ap1_5286</a><a class='ref msdiv' id='msdiv36' href='#msdiv36'>Msdiv 36</a>Sīhā byagghā varāhā ca,<br>
accha <span class='var' id='note1313' title='vakā ... (bj, pts1, mr) | bakā ... (s2, s3)' href='#note1313' title='vakā ... (bj, pts1, mr) | bakā ... (s2, s3)'>kokataracchakā</span>;<br>
Giriduggamhi nādenti,<br>
sobhayantā mamassamaṃ.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.368</a><a class='ref ms' id='ms20Ap1_5287' href='#ms20Ap1_5287'>Ms 20Ap1_5287</a><a class='ref msdiv' id='msdiv37' href='#msdiv37'>Msdiv 37</a>Eṇīmigā ca sarabhā,<br>
bheraṇḍā sūkarā bahū;<br>
Giriduggamhi nādenti,<br>
sobhayantā mamassamaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_5288' href='#ms20Ap1_5288'>Ms 20Ap1_5288</a><a class='ref msdiv' id='msdiv38' href='#msdiv38'>Msdiv 38</a>Uddālakā campakā ca,<br>
pāṭalī sinduvārakā;<br>
Atimuttā asokā ca,<br>
<span class='var' id='note1314' title='pupphanti mama assame (bj, pts1) | sobhayantā mamassamaṃ (s2, s3)' href='#note1314' title='pupphanti mama assame (bj, pts1) | sobhayantā mamassamaṃ (s2, s3)'>sobhayanti mamassamaṃ</span>.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_5289' href='#ms20Ap1_5289'>Ms 20Ap1_5289</a><a class='ref msdiv' id='msdiv39' href='#msdiv39'>Msdiv 39</a>Aṅkolā yūthikā ceva,<br>
sattalī bimbijālikā;<br>
Kaṇikārā ca pupphanti,<br>
<span class='var' id='note1315' title='pupphanti mama assame (bj, s2, s3, pts1)' href='#note1315' title='pupphanti mama assame (bj, s2, s3, pts1)'>sobhayantā mamassamaṃ</span>.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_5290' href='#ms20Ap1_5290'>Ms 20Ap1_5290</a><a class='ref msdiv' id='msdiv40' href='#msdiv40'>Msdiv 40</a>Nāgā sālā ca saḷalā,<br>
puṇḍarīkettha pupphitā;<br>
Dibbagandhaṃ sampavantā,<br>
sobhayanti mamassamaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_5291' href='#ms20Ap1_5291'>Ms 20Ap1_5291</a><a class='ref msdiv' id='msdiv41' href='#msdiv41'>Msdiv 41</a>Ajjunā asanā cettha,<br>
mahānāmā ca pupphitā;<br>
Sālā ca kaṅgupupphā ca,<br>
sobhayanti mamassamaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_5292' href='#ms20Ap1_5292'>Ms 20Ap1_5292</a><a class='ref msdiv' id='msdiv42' href='#msdiv42'>Msdiv 42</a>Ambā jambū ca tilakā,<br>
nimbā ca sālakalyāṇī;<br>
Dibbagandhaṃ sampavantā,<br>
sobhayanti mamassamaṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_5293' href='#ms20Ap1_5293'>Ms 20Ap1_5293</a><a class='ref msdiv' id='msdiv43' href='#msdiv43'>Msdiv 43</a>Asokā ca kapiṭṭhā ca,<br>
<span class='var' id='note1316' title='bhaginimālettha (bj, pts1) | bhaginimālā ca (s2, s3)' href='#note1316' title='bhaginimālettha (bj, pts1) | bhaginimālā ca (s2, s3)'>girimālettha</span> pupphitā;<br>
Dibbagandhaṃ sampavantā,<br>
sobhayanti mamassamaṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_5294' href='#ms20Ap1_5294'>Ms 20Ap1_5294</a><a class='ref msdiv' id='msdiv44' href='#msdiv44'>Msdiv 44</a>Kadambā kadalī ceva,<br>
isimuggā ca ropitā;<br>
Dhuvaṃ phalāni dhārenti,<br>
sobhayantā mamassamaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_5295' href='#ms20Ap1_5295'>Ms 20Ap1_5295</a><a class='ref msdiv' id='msdiv45' href='#msdiv45'>Msdiv 45</a>Harītakā āmalakā,<br>
ambajambuvibhītakā;<br>
Kolā bhallātakā billā,<br>
phalino mama assame.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_5296' href='#ms20Ap1_5296'>Ms 20Ap1_5296</a><a class='ref msdiv' id='msdiv46' href='#msdiv46'>Msdiv 46</a>Avidūre pokkharaṇī,<br>
supatitthā manoramā;<br>
Mandālakehi sañchannā,<br>
padumuppalakehi ca.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_5297' href='#ms20Ap1_5297'>Ms 20Ap1_5297</a><a class='ref msdiv' id='msdiv47' href='#msdiv47'>Msdiv 47</a>Gabbhaṃ gaṇhanti padumā,<br>
aññe pupphanti kesarī;<br>
Opattakaṇṇikā ceva,<br>
pupphanti mama assame.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_5298' href='#ms20Ap1_5298'>Ms 20Ap1_5298</a><a class='ref msdiv' id='msdiv48' href='#msdiv48'>Msdiv 48</a>Pāṭhīnā pāvusā macchā,<br>
balajā muñjarohitā;<br>
Acchodakamhi vicaraṃ,<br>
sobhayanti mamassamaṃ.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_5299' href='#ms20Ap1_5299'>Ms 20Ap1_5299</a><a class='ref msdiv' id='msdiv49' href='#msdiv49'>Msdiv 49</a>Nayitā ambagandhī ca,<br>
anukūle ca ketakā;<br>
Dibbagandhaṃ sampavantā,<br>
sobhayanti mamassamaṃ.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_5300' href='#ms20Ap1_5300'>Ms 20Ap1_5300</a><a class='ref msdiv' id='msdiv50' href='#msdiv50'>Msdiv 50</a>Madhu bhisamhā savati,<br>
khīrasappi muḷālibhi;<br>
Dibbagandhaṃ sampavantā,<br>
sobhayanti mamassamaṃ.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_5301' href='#ms20Ap1_5301'>Ms 20Ap1_5301</a><a class='ref msdiv' id='msdiv51' href='#msdiv51'>Msdiv 51</a>Pulinā sobhanā tattha,<br>
ākiṇṇā jalasevitā;<br>
Opupphā pupphitā senti,<br>
sobhayantā mamassamaṃ.</p>
<p><a class='ref sc' id='sc21' href='#sc21'>SC 21</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.369</a><a class='ref ms' id='ms20Ap1_5302' href='#ms20Ap1_5302'>Ms 20Ap1_5302</a><a class='ref msdiv' id='msdiv52' href='#msdiv52'>Msdiv 52</a>Jaṭābhārena bharitā,<br>
ajinuttaravāsanā;<br>
Vākacīradharā sabbe,<br>
sobhayanti mamassamaṃ.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_5303' href='#ms20Ap1_5303'>Ms 20Ap1_5303</a><a class='ref msdiv' id='msdiv53' href='#msdiv53'>Msdiv 53</a>Yugamattamapekkhantā,<br>
nipakā santavuttino;<br>
Kāmabhoge anapekkhā,<br>
vasanti mama assame.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_5304' href='#ms20Ap1_5304'>Ms 20Ap1_5304</a><a class='ref msdiv' id='msdiv54' href='#msdiv54'>Msdiv 54</a>Parūḷhakacchanakhalomā,<br>
paṅkadantā rajassirā;<br>
Rajojalladharā sabbe,<br>
vasanti mama assame.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap1_5305' href='#ms20Ap1_5305'>Ms 20Ap1_5305</a><a class='ref msdiv' id='msdiv55' href='#msdiv55'>Msdiv 55</a>Abhiññāpāramippattā,<br>
antalikkhacarā ca te;<br>
Uggacchantā nabhaṃ ete,<br>
sobhayanti mamassamaṃ.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_5306' href='#ms20Ap1_5306'>Ms 20Ap1_5306</a><a class='ref msdiv' id='msdiv56' href='#msdiv56'>Msdiv 56</a>Tehi sissehi parivuto,<br>
vasāmi vipine tadā;<br>
Rattindivaṃ na jānāmi,<br>
sadā jhānasamappito.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap1_5307' href='#ms20Ap1_5307'>Ms 20Ap1_5307</a><a class='ref msdiv' id='msdiv57' href='#msdiv57'>Msdiv 57</a>Bhagavā tamhi samaye,<br>
atthadassī mahāmuni;<br>
Tamandhakāraṃ nāsento,<br>
uppajji lokanāyako.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap1_5308' href='#ms20Ap1_5308'>Ms 20Ap1_5308</a><a class='ref msdiv' id='msdiv58' href='#msdiv58'>Msdiv 58</a>Atha aññataro sisso,<br>
āgacchi mama santikaṃ;<br>
Mante ajjhetukāmo so,<br>
chaḷaṅgaṃ nāma lakkhaṇaṃ.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap1_5309' href='#ms20Ap1_5309'>Ms 20Ap1_5309</a><a class='ref msdiv' id='msdiv59' href='#msdiv59'>Msdiv 59</a>Buddho loke samuppanno,<br>
atthadassī mahāmuni;<br>
Catusaccaṃ pakāsento,<br>
deseti amataṃ padaṃ.</p>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap1_5310' href='#ms20Ap1_5310'>Ms 20Ap1_5310</a><a class='ref msdiv' id='msdiv60' href='#msdiv60'>Msdiv 60</a>Tuṭṭhahaṭṭho pamudito,<br>
dhammantaragatāsayo;<br>
Assamā abhinikkhamma,<br>
idaṃ vacanamabraviṃ.</p>
<p><a class='ref sc' id='sc30' href='#sc30'>SC 30</a><a class='ref ms' id='ms20Ap1_5311' href='#ms20Ap1_5311'>Ms 20Ap1_5311</a><a class='ref msdiv' id='msdiv61' href='#msdiv61'>Msdiv 61</a>‘Buddho loke samuppanno,<br>
dvattiṃsavaralakkhaṇo;<br>
Etha sabbe gamissāma,<br>
sammāsambuddhasantikaṃ’.</p>
<p><a class='ref sc' id='sc31' href='#sc31'>SC 31</a><a class='ref ms' id='ms20Ap1_5312' href='#ms20Ap1_5312'>Ms 20Ap1_5312</a><a class='ref msdiv' id='msdiv62' href='#msdiv62'>Msdiv 62</a>Ovādapaṭikarā te,<br>
sadhamme pāramiṃ gatā;<br>
Sādhūti sampaṭicchiṃsu,<br>
uttamatthagavesakā.</p>
<p><a class='ref sc' id='sc32' href='#sc32'>SC 32</a><a class='ref ms' id='ms20Ap1_5313' href='#ms20Ap1_5313'>Ms 20Ap1_5313</a><a class='ref msdiv' id='msdiv63' href='#msdiv63'>Msdiv 63</a><span class='var' id='note1317' title='jaṭābhārena bharitā (mr)' href='#note1317' title='jaṭābhārena bharitā (mr)'>Jaṭābhārabharitā te</span>,<br>
ajinuttaravāsanā;<br>
Uttamatthaṃ gavesantā,<br>
nikkhamiṃsu vanā tadā.</p>
<p><a class='ref sc' id='sc33' href='#sc33'>SC 33</a><a class='ref ms' id='ms20Ap1_5314' href='#ms20Ap1_5314'>Ms 20Ap1_5314</a><a class='ref msdiv' id='msdiv64' href='#msdiv64'>Msdiv 64</a>Bhagavā tamhi samaye,<br>
atthadassī mahāyaso;<br>
Catusaccaṃ pakāsento,<br>
deseti amataṃ padaṃ.</p>
<p><a class='ref sc' id='sc34' href='#sc34'>SC 34</a><a class='ref ms' id='ms20Ap1_5315' href='#ms20Ap1_5315'>Ms 20Ap1_5315</a><a class='ref msdiv' id='msdiv65' href='#msdiv65'>Msdiv 65</a>Setacchattaṃ gahetvāna,<br>
buddhaseṭṭhassa dhārayiṃ;<br>
Ekāhaṃ dhārayitvāna,<br>
buddhaseṭṭhaṃ avandahaṃ.</p>
<p><a class='ref sc' id='sc35' href='#sc35'>SC 35</a><a class='ref ms' id='ms20Ap1_5316' href='#ms20Ap1_5316'>Ms 20Ap1_5316</a><a class='ref msdiv' id='msdiv66' href='#msdiv66'>Msdiv 66</a>Atthadassī tu bhagavā,<br>
lokajeṭṭho narāsabho;<br>
Bhikkhusaṃghe nisīditvā,<br>
imā gāthā abhāsatha.</p>
<p><a class='ref sc' id='sc36' href='#sc36'>SC 36</a><a class='ref ms' id='ms20Ap1_5317' href='#ms20Ap1_5317'>Ms 20Ap1_5317</a><a class='ref msdiv' id='msdiv67' href='#msdiv67'>Msdiv 67</a>‘Yo me chattaṃ adhāresi,<br>
pasanno sehi pāṇibhi;<br>
Tamahaṃ kittayissāmi,<br>
suṇātha mama bhāsato.</p>
<p><a class='ref sc' id='sc37' href='#sc37'>SC 37</a><a class='ref ms' id='ms20Ap1_5318' href='#ms20Ap1_5318'>Ms 20Ap1_5318</a><a class='ref msdiv' id='msdiv68' href='#msdiv68'>Msdiv 68</a>Imassa jāyamānassa,<br>
devatte atha mānuse;<br>
Dhāressati sadā chattaṃ,<br>
chattadānassidaṃ phalaṃ.</p>
<p><a class='ref sc' id='sc38' href='#sc38'>SC 38</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.370</a><a class='ref ms' id='ms20Ap1_5319' href='#ms20Ap1_5319'>Ms 20Ap1_5319</a><a class='ref msdiv' id='msdiv69' href='#msdiv69'>Msdiv 69</a>Sattasattatikappāni,<br>
devaloke ramissati;<br>
Sahassakkhattuṃ rājā ca,<br>
cakkavattī bhavissati.</p>
<p><a class='ref sc' id='sc39' href='#sc39'>SC 39</a><a class='ref ms' id='ms20Ap1_5320' href='#ms20Ap1_5320'>Ms 20Ap1_5320</a><a class='ref msdiv' id='msdiv70' href='#msdiv70'>Msdiv 70</a>Sattasattatikkhattuñca,<br>
devarajjaṃ karissati;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class='ref sc' id='sc40' href='#sc40'>SC 40</a><a class='ref ms' id='ms20Ap1_5321' href='#ms20Ap1_5321'>Ms 20Ap1_5321</a><a class='ref msdiv' id='msdiv71' href='#msdiv71'>Msdiv 71</a>Aṭṭhārase kappasate,<br>
gotamo sakyapuṅgavo;<br>
Tamandhakāraṃ nāsento,<br>
uppajjissati cakkhumā.</p>
<p><a class='ref sc' id='sc41' href='#sc41'>SC 41</a><a class='ref ms' id='ms20Ap1_5322' href='#ms20Ap1_5322'>Ms 20Ap1_5322</a><a class='ref msdiv' id='msdiv72' href='#msdiv72'>Msdiv 72</a>Tassa dhammesu dāyādo,<br>
oraso dhammanimmito;<br>
Sabbāsave pariññāya,<br>
viharissatināsavo’.</p>
<p><a class='ref sc' id='sc42' href='#sc42'>SC 42</a><a class='ref ms' id='ms20Ap1_5323' href='#ms20Ap1_5323'>Ms 20Ap1_5323</a><a class='ref msdiv' id='msdiv73' href='#msdiv73'>Msdiv 73</a>Yato ahaṃ kammamakaṃ,<br>
chattaṃ buddhassa dhārayaṃ;<br>
Etthantare na jānāmi,<br>
setacchattaṃ adhāritaṃ.</p>
<p><a class='ref sc' id='sc43' href='#sc43'>SC 43</a><a class='ref ms' id='ms20Ap1_5324' href='#ms20Ap1_5324'>Ms 20Ap1_5324</a><a class='ref msdiv' id='msdiv74' href='#msdiv74'>Msdiv 74</a>Idaṃ pacchimakaṃ mayhaṃ,<br>
carimo vattate bhavo;<br>
Chattadhāraṇamajjāpi,<br>
vattate niccakālikaṃ.</p>
<p><a class='ref sc' id='sc44' href='#sc44'>SC 44</a><a class='ref ms' id='ms20Ap1_5325' href='#ms20Ap1_5325'>Ms 20Ap1_5325</a><a class='ref msdiv' id='msdiv75' href='#msdiv75'>Msdiv 75</a>Aho me sukataṃ kammaṃ,<br>
atthadassissa tādino;<br>
Sabbāsavā parikkhīṇā,<br>
natthi dāni punabbhavo.</p>
<p><a class='ref sc' id='sc45' href='#sc45'>SC 45</a><a class='ref ms' id='ms20Ap1_5326' href='#ms20Ap1_5326'>Ms 20Ap1_5326</a><a class='ref msdiv' id='msdiv76' href='#msdiv76'>Msdiv 76</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc46' href='#sc46'>SC 46</a><a class='ref ms' id='ms20Ap1_5327' href='#ms20Ap1_5327'>Ms 20Ap1_5327</a><a class='ref msdiv' id='msdiv77' href='#msdiv77'>Msdiv 77</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc47' href='#sc47'>SC 47</a><a class='ref ms' id='ms20Ap1_5328' href='#ms20Ap1_5328'>Ms 20Ap1_5328</a><a class='ref msdiv' id='msdiv78' href='#msdiv78'>Msdiv 78</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc48' href='#sc48'>SC 48</a><a class='ref ms' id='ms20Ap1_5329' href='#ms20Ap1_5329'>Ms 20Ap1_5329</a>Itthaṃ sudaṃ āyasmā ekachattiyo thero imā gāthāyo abhāsitthāti;</p>
<p class='endsutta'><a class='ref sc' id='sc49' href='#sc49'>SC 49</a><a class='ref ms' id='ms20Ap1_5330' href='#ms20Ap1_5330'>Ms 20Ap1_5330</a>Ekachattiyattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
