<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap418' lang='pli'>
<header>
<ul>
<li class='division'>Therāpadāna</li>
<li>Bhaddālivagga</li>
</ul>
<h1>6. Ekadīpiyattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_5383'>Ms 20Ap1_5383</a><a class='ref msdiv' id='msdiv124' href='#sc1'>SC 1</a><a class='ref ms' id='ms20Ap1_5383'>Ms 20Ap1_5383</a><a class='ref msdiv' id='msdiv124'>Msdiv 124</a>“Parinibbute sugate,<br>
siddhatthe lokanāyake;<br>
Sadevamānusā sabbe,<br>
pūjenti dvipaduttamaṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_5384'>Ms 20Ap1_5384</a><a class='ref msdiv' id='msdiv125' href='#sc2'>SC 2</a><a class='ref ms' id='ms20Ap1_5384'>Ms 20Ap1_5384</a><a class='ref msdiv' id='msdiv125'>Msdiv 125</a>Āropite ca citake,<br>
siddhatthe lokanāyake;<br>
Yathāsakena thāmena,<br>
citaṃ pūjenti satthuno.</p>
<p><a class='ref sc' id='sc3'>SC 3</a><a class='ref ms' id='ms20Ap1_5385'>Ms 20Ap1_5385</a><a class='ref msdiv' id='msdiv126' href='#sc3'>SC 3</a><a class='ref ms' id='ms20Ap1_5385'>Ms 20Ap1_5385</a><a class='ref msdiv' id='msdiv126'>Msdiv 126</a>Avidūre citakassa,<br>
dīpaṃ ujjālayiṃ ahaṃ;<br>
Yāva udeti sūriyo,<br>
dīpaṃ me tāva ujjali.</p>
<p><a class='ref sc' id='sc4'>SC 4</a><a class='ref ms' id='ms20Ap1_5386'>Ms 20Ap1_5386</a><a class='ref msdiv' id='msdiv127' href='#sc4'>SC 4</a><a class='ref ms' id='ms20Ap1_5386'>Ms 20Ap1_5386</a><a class='ref msdiv' id='msdiv127'>Msdiv 127</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc5'>SC 5</a><a class='ref ms' id='ms20Ap1_5387'>Ms 20Ap1_5387</a><a class='ref msdiv' id='msdiv128' href='#sc5'>SC 5</a><a class='ref ms' id='ms20Ap1_5387'>Ms 20Ap1_5387</a><a class='ref msdiv' id='msdiv128'>Msdiv 128</a>Tattha me sukataṃ byamhaṃ,<br>
ekadīpīti ñāyati;<br>
Dīpasatasahassāni,<br>
byamhe pajjalare mama.</p>
<p><a class='ref sc' id='sc6'>SC 6</a><a class='pts' id='pts2.374'></a><a class='ref ms' id='ms20Ap1_5388'>Ms 20Ap1_5388</a><a class='ref msdiv' id='msdiv129' href='#sc6'>SC 6</a><a class='pts' id='pts2.374'></a><a class='ref ms' id='ms20Ap1_5388'>Ms 20Ap1_5388</a><a class='ref msdiv' id='msdiv129'>Msdiv 129</a>Udayantova sūriyo,<br>
deho me jotate sadā;<br>
Sappabhāhi sarīrassa,<br>
āloko hoti me sadā.</p>
<p><a class='ref sc' id='sc7'>SC 7</a><a class='ref ms' id='ms20Ap1_5389'>Ms 20Ap1_5389</a><a class='ref msdiv' id='msdiv130'>Msdiv 130</a><span class='var' id='note1330' title='tirokuḍḍaṃ (bj, s2, s3, pts1, mr)' href='#sc7'>SC 7</a><a class='ref ms' id='ms20Ap1_5389'>Ms 20Ap1_5389</a><a class='ref msdiv' id='msdiv130'>Msdiv 130</a><span class='var' id='note1330' title='tirokuḍḍaṃ (bj, s2, s3, pts1, mr)'>Tirokuṭṭaṃ</span> tiroselaṃ,<br>
<span class='var' id='note1331' title='sabbatthapi evameva' href='#note1331' title='sabbatthapi evameva'>samatiggayha</span> pabbataṃ;<br>
Samantā yojanasataṃ,<br>
passāmi cakkhunā ahaṃ.</p>
<p><a class='ref sc' id='sc8'>SC 8</a><a class='ref ms' id='ms20Ap1_5390'>Ms 20Ap1_5390</a><a class='ref msdiv' id='msdiv131' href='#sc8'>SC 8</a><a class='ref ms' id='ms20Ap1_5390'>Ms 20Ap1_5390</a><a class='ref msdiv' id='msdiv131'>Msdiv 131</a>Sattasattatikkhattuñca,<br>
devaloke ramiṃ ahaṃ;<br>
Ekatiṃsatikkhattuñca,<br>
devarajjamakārayiṃ.</p>
<p><a class='ref sc' id='sc9'>SC 9</a><a class='ref ms' id='ms20Ap1_5391'>Ms 20Ap1_5391</a><a class='ref msdiv' id='msdiv132' href='#sc9'>SC 9</a><a class='ref ms' id='ms20Ap1_5391'>Ms 20Ap1_5391</a><a class='ref msdiv' id='msdiv132'>Msdiv 132</a>Aṭṭhavīsatikkhattuñca,<br>
cakkavattī ahosahaṃ;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class='ref sc' id='sc10'>SC 10</a><a class='ref ms' id='ms20Ap1_5392'>Ms 20Ap1_5392</a><a class='ref msdiv' id='msdiv133' href='#sc10'>SC 10</a><a class='ref ms' id='ms20Ap1_5392'>Ms 20Ap1_5392</a><a class='ref msdiv' id='msdiv133'>Msdiv 133</a>Devalokā cavitvāna,<br>
nibbattiṃ mātukucchiyaṃ;<br>
Mātukucchigatassāpi,<br>
akkhi me na nimīlati.</p>
<p><a class='ref sc' id='sc11'>SC 11</a><a class='ref ms' id='ms20Ap1_5393'>Ms 20Ap1_5393</a><a class='ref msdiv' id='msdiv134' href='#sc11'>SC 11</a><a class='ref ms' id='ms20Ap1_5393'>Ms 20Ap1_5393</a><a class='ref msdiv' id='msdiv134'>Msdiv 134</a>Jātiyā catuvassohaṃ,<br>
pabbajiṃ anagāriyaṃ;<br>
Aḍḍhamāse asampatte,<br>
arahattamapāpuṇiṃ.</p>
<p><a class='ref sc' id='sc12'>SC 12</a><a class='ref ms' id='ms20Ap1_5394'>Ms 20Ap1_5394</a><a class='ref msdiv' id='msdiv135' href='#sc12'>SC 12</a><a class='ref ms' id='ms20Ap1_5394'>Ms 20Ap1_5394</a><a class='ref msdiv' id='msdiv135'>Msdiv 135</a>Dibbacakkhuṃ visodhesiṃ,<br>
bhavā sabbe samūhatā;<br>
Sabbe kilesā sañchinnā,<br>
ekadīpassidaṃ phalaṃ.</p>
<p><a class='ref sc' id='sc13'>SC 13</a><a class='ref ms' id='ms20Ap1_5395'>Ms 20Ap1_5395</a><a class='ref msdiv' id='msdiv136' href='#sc13'>SC 13</a><a class='ref ms' id='ms20Ap1_5395'>Ms 20Ap1_5395</a><a class='ref msdiv' id='msdiv136'>Msdiv 136</a>Tirokuṭṭaṃ tiroselaṃ,<br>
pabbatañcāpi kevalaṃ;<br>
<span class='var' id='note1332' title='sabbatthapi evameva' href='#note1332' title='sabbatthapi evameva'>Samatikkamma</span> passāmi,<br>
ekadīpassidaṃ phalaṃ.</p>
<p><a class='ref sc' id='sc14'>SC 14</a><a class='ref ms' id='ms20Ap1_5396'>Ms 20Ap1_5396</a><a class='ref msdiv' id='msdiv137' href='#sc14'>SC 14</a><a class='ref ms' id='ms20Ap1_5396'>Ms 20Ap1_5396</a><a class='ref msdiv' id='msdiv137'>Msdiv 137</a>Visamā me samā honti,<br>
andhakāro na vijjati;<br>
Nāhaṃ passāmi timiraṃ,<br>
ekadīpassidaṃ phalaṃ.</p>
<p><a class='ref sc' id='sc15'>SC 15</a><a class='ref ms' id='ms20Ap1_5397'>Ms 20Ap1_5397</a><a class='ref msdiv' id='msdiv138' href='#sc15'>SC 15</a><a class='ref ms' id='ms20Ap1_5397'>Ms 20Ap1_5397</a><a class='ref msdiv' id='msdiv138'>Msdiv 138</a>Catunnavutito kappe,<br>
yaṃ dīpamadadiṃ tadā;<br>
Duggatiṃ nābhijānāmi,<br>
ekadīpassidaṃ phalaṃ.</p>
<p><a class='ref sc' id='sc16'>SC 16</a><a class='ref ms' id='ms20Ap1_5398'>Ms 20Ap1_5398</a><a class='ref msdiv' id='msdiv139' href='#sc16'>SC 16</a><a class='ref ms' id='ms20Ap1_5398'>Ms 20Ap1_5398</a><a class='ref msdiv' id='msdiv139'>Msdiv 139</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc17'>SC 17</a><a class='ref ms' id='ms20Ap1_5399'>Ms 20Ap1_5399</a><a class='ref msdiv' id='msdiv140' href='#sc17'>SC 17</a><a class='ref ms' id='ms20Ap1_5399'>Ms 20Ap1_5399</a><a class='ref msdiv' id='msdiv140'>Msdiv 140</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc18'>SC 18</a><a class='ref ms' id='ms20Ap1_5400'>Ms 20Ap1_5400</a><a class='ref msdiv' id='msdiv141' href='#sc18'>SC 18</a><a class='ref ms' id='ms20Ap1_5400'>Ms 20Ap1_5400</a><a class='ref msdiv' id='msdiv141'>Msdiv 141</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc19'>SC 19</a><a class='ref ms' id='ms20Ap1_5401' href='#sc19'>SC 19</a><a class='ref ms' id='ms20Ap1_5401'>Ms 20Ap1_5401</a>Itthaṃ sudaṃ āyasmā ekadīpiyo thero imā gāthāyo abhāsitthāti.</p>
<p class='endsutta'><a class='ref sc' id='sc20'>SC 20</a><a class='ref ms' id='ms20Ap1_5402' href='#sc20'>SC 20</a><a class='ref ms' id='ms20Ap1_5402'>Ms 20Ap1_5402</a>Ekadīpiyattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
