<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap453' lang='pli'>
<header>
<ul>
<li class='division'>Therāpadāna</li>
<li>Jagatidāyakavagga</li>
</ul>
<h1>1. Jagatidāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_5879' href='#ms20Ap1_5879'>Ms 20Ap1_5879</a><a class='ref msdiv' id='msdiv1' href='#msdiv1'>Msdiv 1</a>“Dhammadassissa munino,<br>
bodhiyā pādaputtame;<br>
Pasannacitto sumano,<br>
jagatiṃ kārayiṃ ahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_5880' href='#ms20Ap1_5880'>Ms 20Ap1_5880</a><a class='ref msdiv' id='msdiv2' href='#msdiv2'>Msdiv 2</a>Darito pabbatato vā,<br>
rukkhato patito ahaṃ;<br>
Cuto patiṭṭhaṃ vindāmi,<br>
jagatiyā idaṃ phalaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_5881' href='#ms20Ap1_5881'>Ms 20Ap1_5881</a><a class='ref msdiv' id='msdiv3' href='#msdiv3'>Msdiv 3</a>Na me corā vihesanti,<br>
<span class='var' id='note1429' title='nātimaññeti khattiyo (bj) | nātimaññati khattiyo (pts1)'>nātimaññanti khattiyā</span>;<br>
Sabbāmittetikkamāmi,<br>
jagatiyā idaṃ phalaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_5882' href='#ms20Ap1_5882'>Ms 20Ap1_5882</a><a class='ref msdiv' id='msdiv4' href='#msdiv4'>Msdiv 4</a>Yaṃ yaṃ yonupapajjāmi,<br>
devattaṃ atha mānusaṃ;<br>
Sabbattha pūjito homi,<br>
jagatiyā idaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_5883' href='#ms20Ap1_5883'>Ms 20Ap1_5883</a><a class='ref msdiv' id='msdiv5' href='#msdiv5'>Msdiv 5</a>Aṭṭhārase kappasate,<br>
jagatiṃ kārayiṃ ahaṃ;<br>
Duggatiṃ nābhijānāmi,<br>
jagatidānassidaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_5884' href='#ms20Ap1_5884'>Ms 20Ap1_5884</a><a class='ref msdiv' id='msdiv6' href='#msdiv6'>Msdiv 6</a>Kilesā jhāpitā mayhaṃ,<br>
bhavā sabbe samūhatā;<br>
Nāgova bandhanaṃ chetvā,<br>
viharāmi anāsavo.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_5885' href='#ms20Ap1_5885'>Ms 20Ap1_5885</a><a class='ref msdiv' id='msdiv7' href='#msdiv7'>Msdiv 7</a>Svāgataṃ vata me āsi,<br>
mama buddhassa santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_5886' href='#ms20Ap1_5886'>Ms 20Ap1_5886</a><a class='ref msdiv' id='msdiv8' href='#msdiv8'>Msdiv 8</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_5887' href='#ms20Ap1_5887'>Ms 20Ap1_5887</a>Itthaṃ sudaṃ āyasmā jagatidāyako thero imā gāthāyo abhāsitthāti.</p>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms20Ap1_5888' href='#ms20Ap1_5888'>Ms 20Ap1_5888</a>Jagatidāyakattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
