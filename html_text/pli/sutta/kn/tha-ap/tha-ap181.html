<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap181' lang='pli'>
<header>
<ul>
<li class='division'>Therāpadāna</li>
<li>Kumudavagga</li>
</ul>
<h1>9. Tikicchakattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_2564'>Ms 20Ap1_2564</a><a class='ref msdiv' id='msdiv39' href='#sc1'>SC 1</a><a class='ref ms' id='ms20Ap1_2564'>Ms 20Ap1_2564</a><a class='ref msdiv' id='msdiv39'>Msdiv 39</a>“Nagare bandhumatiyā,<br>
vejjo āsiṃ susikkhito;<br>
Āturānaṃ sadukkhānaṃ,<br>
mahājanasukhāvaho.</p>
<p><a class='ref sc' id='sc2'>SC 2</a><a class='ref ms' id='ms20Ap1_2565'>Ms 20Ap1_2565</a><a class='ref msdiv' id='msdiv40' href='#sc2'>SC 2</a><a class='ref ms' id='ms20Ap1_2565'>Ms 20Ap1_2565</a><a class='ref msdiv' id='msdiv40'>Msdiv 40</a>Byādhitaṃ samaṇaṃ disvā,<br>
sīlavantaṃ mahājutiṃ;<br>
Pasannacitto sumano,<br>
bhesajjamadadiṃ tadā.</p>
<p><a class='ref sc' id='sc3'>SC 3</a><a class='ref ms' id='ms20Ap1_2566'>Ms 20Ap1_2566</a><a class='ref msdiv' id='msdiv41' href='#sc3'>SC 3</a><a class='ref ms' id='ms20Ap1_2566'>Ms 20Ap1_2566</a><a class='ref msdiv' id='msdiv41'>Msdiv 41</a>Arogo āsi teneva,<br>
samaṇo saṃvutindriyo;<br>
Asoko nāma nāmena,<br>
upaṭṭhāko vipassino.</p>
<p><a class='ref sc' id='sc4'>SC 4</a><a class='ref ms' id='ms20Ap1_2567'>Ms 20Ap1_2567</a><a class='ref msdiv' id='msdiv42' href='#sc4'>SC 4</a><a class='ref ms' id='ms20Ap1_2567'>Ms 20Ap1_2567</a><a class='ref msdiv' id='msdiv42'>Msdiv 42</a>Ekanavutito kappe,<br>
yaṃ osadhamadāsahaṃ;<br>
Duggatiṃ nābhijānāmi,<br>
bhesajjassa idaṃ phalaṃ.</p>
<p><a class='ref sc' id='sc5'>SC 5</a><a class='ref ms' id='ms20Ap1_2568'>Ms 20Ap1_2568</a><a class='ref msdiv' id='msdiv43' href='#sc5'>SC 5</a><a class='ref ms' id='ms20Ap1_2568'>Ms 20Ap1_2568</a><a class='ref msdiv' id='msdiv43'>Msdiv 43</a>Ito ca aṭṭhame kappe,<br>
sabbosadhasanāmako;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc6'>SC 6</a><a class='ref ms' id='ms20Ap1_2569'>Ms 20Ap1_2569</a><a class='ref msdiv' id='msdiv44' href='#sc6'>SC 6</a><a class='ref ms' id='ms20Ap1_2569'>Ms 20Ap1_2569</a><a class='ref msdiv' id='msdiv44'>Msdiv 44</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7'>SC 7</a><a class='ref ms' id='ms20Ap1_2570' href='#sc7'>SC 7</a><a class='ref ms' id='ms20Ap1_2570'>Ms 20Ap1_2570</a>Itthaṃ sudaṃ āyasmā tikicchako thero imā gāthāyo abhāsitthāti.</p>
<p class='endsutta'><a class='ref sc' id='sc8'>SC 8</a><a class='ref ms' id='ms20Ap1_2571' href='#sc8'>SC 8</a><a class='ref ms' id='ms20Ap1_2571'>Ms 20Ap1_2571</a>Tikicchakattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
