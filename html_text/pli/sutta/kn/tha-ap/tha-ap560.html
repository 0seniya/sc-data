<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap560' lang='pli'>
<header>
<ul>
<li class='division'>Therāpadāna</li>
<li>Yasavagga</li>
</ul>
<h1>8. Bhaddajittheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_7782' href='#ms20Ap1_7782'>Ms 20Ap1_7782</a><a class='ref msdiv' id='msdiv98' href='#msdiv98'>Msdiv 98</a>“Ogayha yaṃ pokkharaṇiṃ,<br>
nānākuñjarasevitaṃ;<br>
Uddharāmi bhisaṃ tattha,<br>
ghāsahetu ahaṃ tadā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_7783' href='#ms20Ap1_7783'>Ms 20Ap1_7783</a><a class='ref msdiv' id='msdiv99' href='#msdiv99'>Msdiv 99</a>Bhagavā tamhi samaye,<br>
padumuttarasavhayo;<br>
Rattambaradharo buddho,<br>
gacchate anilañjase.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_7784' href='#ms20Ap1_7784'>Ms 20Ap1_7784</a><a class='ref msdiv' id='msdiv100' href='#msdiv100'>Msdiv 100</a>Dhunanto paṃsukūlāni,<br>
saddaṃ assosahaṃ tadā;<br>
Uddhaṃ nijjhāyamānohaṃ,<br>
addasaṃ lokanāyakaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_7785' href='#ms20Ap1_7785'>Ms 20Ap1_7785</a><a class='ref msdiv' id='msdiv101' href='#msdiv101'>Msdiv 101</a>Tattheva ṭhitako santo,<br>
āyāciṃ lokanāyakaṃ;<br>
‘Madhuṃ bhisehi sahitaṃ,<br>
khīraṃ sappiṃ <span class='var' id='note1851' title='... mūlālikaṃ (bj) | khīrasappi mulālibhi (mr)' href='#note1851' title='... mūlālikaṃ (bj) | khīrasappi mulālibhi (mr)'>muḷālikaṃ</span>.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_7786' href='#ms20Ap1_7786'>Ms 20Ap1_7786</a><a class='ref msdiv' id='msdiv102' href='#msdiv102'>Msdiv 102</a>Paṭiggaṇhātu me buddho,<br>
anukampāya cakkhumā’;<br>
Tato kāruṇiko satthā,<br>
orohitvā mahāyaso.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_7787' href='#ms20Ap1_7787'>Ms 20Ap1_7787</a><a class='ref msdiv' id='msdiv103' href='#msdiv103'>Msdiv 103</a>Paṭiggaṇhi mama bhikkhaṃ,<br>
anukampāya cakkhumā;<br>
Paṭiggahetvā sambuddho,<br>
akā me anumodanaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_7788' href='#ms20Ap1_7788'>Ms 20Ap1_7788</a><a class='ref msdiv' id='msdiv104' href='#msdiv104'>Msdiv 104</a>‘Sukhī hotu mahāpuñña,<br>
gati tuyhaṃ samijjhatu;<br>
Iminā bhisadānena,<br>
labhassu vipulaṃ sukhaṃ’.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_7789' href='#ms20Ap1_7789'>Ms 20Ap1_7789</a><a class='ref msdiv' id='msdiv105' href='#msdiv105'>Msdiv 105</a>Idaṃ vatvāna sambuddho,<br>
jalajuttamanāmako;<br>
Bhikkhamādāya sambuddho,<br>
ākāsenāgamā jino.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_7790' href='#ms20Ap1_7790'>Ms 20Ap1_7790</a><a class='ref msdiv' id='msdiv106' href='#msdiv106'>Msdiv 106</a>Tato bhisaṃ gahetvāna,<br>
āgacchiṃ mama assamaṃ;<br>
Bhisaṃ rukkhe laggetvāna,<br>
mama dānaṃ anussariṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_7791' href='#ms20Ap1_7791'>Ms 20Ap1_7791</a><a class='ref msdiv' id='msdiv107' href='#msdiv107'>Msdiv 107</a>Mahāvāto uṭṭhahitvā,<br>
sañcālesi vanaṃ tadā;<br>
Ākāso abhinādittha,<br>
asanī ca phalī tadā.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_7792' href='#ms20Ap1_7792'>Ms 20Ap1_7792</a><a class='ref msdiv' id='msdiv108' href='#msdiv108'>Msdiv 108</a>Tato me asanīpāto,<br>
matthake nipatī tadā;<br>
Sohaṃ nisinnako santo,<br>
tattha kālaṅkato ahaṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_7793' href='#ms20Ap1_7793'>Ms 20Ap1_7793</a><a class='ref msdiv' id='msdiv109' href='#msdiv109'>Msdiv 109</a>Puññakammena saññutto,<br>
tusitaṃ upapajjahaṃ;<br>
Kaḷevaraṃ me patitaṃ,<br>
devaloke ramāmahaṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_7794' href='#ms20Ap1_7794'>Ms 20Ap1_7794</a><a class='ref msdiv' id='msdiv110' href='#msdiv110'>Msdiv 110</a>Chaḷasītisahassāni,<br>
nāriyo samalaṅkatā;<br>
Sāyaṃ pātaṃ upaṭṭhanti,<br>
bhisadānassidaṃ phalaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_7795' href='#ms20Ap1_7795'>Ms 20Ap1_7795</a><a class='ref msdiv' id='msdiv111' href='#msdiv111'>Msdiv 111</a>Manussayonimāgantvā,<br>
sukhito homahaṃ tadā;<br>
Bhogā me ūnatā natthi,<br>
bhisadānassidaṃ phalaṃ.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_7796' href='#ms20Ap1_7796'>Ms 20Ap1_7796</a><a class='ref msdiv' id='msdiv112' href='#msdiv112'>Msdiv 112</a>Anukampitako tena,<br>
devadevena tādinā;<br>
Sabbāsavaparikkhīṇā,<br>
natthi dāni punabbhavo.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_7797' href='#ms20Ap1_7797'>Ms 20Ap1_7797</a><a class='ref msdiv' id='msdiv113' href='#msdiv113'>Msdiv 113</a>Satasahassito kappe,<br>
yaṃ bhisaṃ adadiṃ tadā;<br>
Duggatiṃ nābhijānāmi,<br>
bhisadānassidaṃ phalaṃ.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_7798' href='#ms20Ap1_7798'>Ms 20Ap1_7798</a><a class='ref msdiv' id='msdiv114' href='#msdiv114'>Msdiv 114</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_7799' href='#ms20Ap1_7799'>Ms 20Ap1_7799</a><a class='ref msdiv' id='msdiv115' href='#msdiv115'>Msdiv 115</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_7800' href='#ms20Ap1_7800'>Ms 20Ap1_7800</a><a class='ref msdiv' id='msdiv116' href='#msdiv116'>Msdiv 116</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_7801' href='#ms20Ap1_7801'>Ms 20Ap1_7801</a>Itthaṃ sudaṃ āyasmā bhaddajitthero imā gāthāyo abhāsitthāti.</p>
<p class='endsutta'><a class='ref sc' id='sc21' href='#sc21'>SC 21</a><a class='ref ms' id='ms20Ap1_7802' href='#ms20Ap1_7802'>Ms 20Ap1_7802</a>Bhaddajittherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
