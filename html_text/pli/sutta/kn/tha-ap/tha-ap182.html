<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap182' lang='pli'>
<header>
<ul>
<li class='division'>Therāpadāna</li>
<li>Kumudavagga</li>
</ul>
<h1>10. Saṃghupaṭṭhākattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.191' href='#pts-vp-pli1.191'>PTS vp Pali 1.191</a><a class='ref ms' id='ms20Ap1_2572' href='#ms20Ap1_2572'>Ms 20Ap1_2572</a><a class='ref msdiv' id='msdiv45' href='#msdiv45'>Msdiv 45</a>“Vessabhumhi bhagavati,<br>
ahosārāmiko ahaṃ;<br>
Pasannacitto sumano,<br>
upaṭṭhiṃ saṃghamuttamaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2573' href='#ms20Ap1_2573'>Ms 20Ap1_2573</a><a class='ref msdiv' id='msdiv46' href='#msdiv46'>Msdiv 46</a>Ekattiṃse ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
upaṭṭhānassidaṃ phalaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2574' href='#ms20Ap1_2574'>Ms 20Ap1_2574</a><a class='ref msdiv' id='msdiv47' href='#msdiv47'>Msdiv 47</a>Ito te sattame kappe,<br>
sattevāsuṃ samodakā;<br>
Sattaratanasampannā,<br>
cakkavattī mahabbalā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2575' href='#ms20Ap1_2575'>Ms 20Ap1_2575</a><a class='ref msdiv' id='msdiv48' href='#msdiv48'>Msdiv 48</a>Paṭisambhidā catasso,<br>
… pe …<br>
kataṃ buddhassa sāsanaṃ”. (2146)</p>
</blockquote>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2576' href='#ms20Ap1_2576'>Ms 20Ap1_2576</a>Itthaṃ sudaṃ āyasmā saṃghupaṭṭhāko thero imā gāthāyo abhāsitthāti.</p>
<p class='endsutta'><a class='ref sc' id='sc6' href='#sc6'>SC 6</a><a class='ref ms' id='ms20Ap1_2577' href='#ms20Ap1_2577'>Ms 20Ap1_2577</a>Saṃghupaṭṭhākattherassāpadānaṃ dasamaṃ.</p>
<p class='endsection'><a class='ref sc' id='sc7' href='#sc7'>SC 7</a><a class='ref ms' id='ms20Ap1_2578' href='#ms20Ap1_2578'>Ms 20Ap1_2578</a>Kumudavaggo aṭṭhārasamo.</p>
<p class='uddana-intro'><a class='ref sc' id='sc8' href='#sc8'>SC 8</a><a class='ref ms' id='ms20Ap1_2579' href='#ms20Ap1_2579'>Ms 20Ap1_2579</a>Tassuddānaṃ</p>
<blockquote class='uddanagatha'>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_2580' href='#ms20Ap1_2580'>Ms 20Ap1_2580</a>Kumudo atha nisseṇī,<br>
rattiko udapānado;<br>
Sīhāsanī maggadado,<br>
ekadīpī maṇippado;<br>
Tikicchako upaṭṭhāko,<br>
ekapaññāsa gāthakāti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
