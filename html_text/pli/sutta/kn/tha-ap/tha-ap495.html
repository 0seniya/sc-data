<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap495' lang='pli'>
<header>
<ul>
<li class='division'>Therāpadāna</li>
<li>Kiṅkaṇipupphavagga</li>
</ul>
<h1>3. Koraṇḍapupphiyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_6448' href='#ms20Ap1_6448'>Ms 20Ap1_6448</a><a class='ref msdiv' id='msdiv15' href='#msdiv15'>Msdiv 15</a>“Vanakammiko pure āsiṃ,<br>
<span class='var' id='note1543' title='pitupetāmahenahaṃ (bj) | pitupitāmahenahaṃ (s2, s3, pts1)' href='#note1543' title='pitupetāmahenahaṃ (bj) | pitupitāmahenahaṃ (s2, s3, pts1)'>pitumātumatenahaṃ</span>;<br>
Pasumārena jīvāmi,<br>
kusalaṃ me na vijjati.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_6449' href='#ms20Ap1_6449'>Ms 20Ap1_6449</a><a class='ref msdiv' id='msdiv16' href='#msdiv16'>Msdiv 16</a>Mama āsayasāmantā,<br>
tisso lokagganāyako;<br>
Padāni tīṇi dassesi,<br>
anukampāya cakkhumā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_6450' href='#ms20Ap1_6450'>Ms 20Ap1_6450</a><a class='ref msdiv' id='msdiv17' href='#msdiv17'>Msdiv 17</a>Akkante ca pade disvā,<br>
tissanāmassa satthuno;<br>
Haṭṭho haṭṭhena cittena,<br>
pade cittaṃ pasādayiṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_6451' href='#ms20Ap1_6451'>Ms 20Ap1_6451</a><a class='ref msdiv' id='msdiv18' href='#msdiv18'>Msdiv 18</a>Koraṇḍaṃ pupphitaṃ disvā,<br>
pādapaṃ dharaṇīruhaṃ;<br>
Sakosakaṃ gahetvāna,<br>
<span class='var' id='note1544' title='padaseṭṭhe apūjayiṃ (si, pts1) | padaseṭṭhaṃ apūjayiṃ (s2, s3)' href='#note1544' title='padaseṭṭhe apūjayiṃ (si, pts1) | padaseṭṭhaṃ apūjayiṃ (s2, s3)'>padaseṭṭhamapūjayiṃ</span>.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli2.435' href='#pts-vp-pli2.435'></a><a class='ref ms' id='ms20Ap1_6452' href='#ms20Ap1_6452'>Ms 20Ap1_6452</a><a class='ref msdiv' id='msdiv19' href='#msdiv19'>Msdiv 19</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_6453' href='#ms20Ap1_6453'>Ms 20Ap1_6453</a><a class='ref msdiv' id='msdiv20' href='#msdiv20'>Msdiv 20</a>Yaṃ yaṃ yonupapajjāmi,<br>
devattaṃ atha mānusaṃ;<br>
Koraṇḍakachavi homi,<br>
<span class='var' id='note1545' title='sappabhāso (bj, s2, s3, pts1, mr)' href='#note1545' title='sappabhāso (bj, s2, s3, pts1, mr)'>suppabhāso</span> bhavāmahaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_6454' href='#ms20Ap1_6454'>Ms 20Ap1_6454</a><a class='ref msdiv' id='msdiv21' href='#msdiv21'>Msdiv 21</a>Dvenavute ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
padapūjāyidaṃ phalaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_6455' href='#ms20Ap1_6455'>Ms 20Ap1_6455</a><a class='ref msdiv' id='msdiv22' href='#msdiv22'>Msdiv 22</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_6456' href='#ms20Ap1_6456'>Ms 20Ap1_6456</a><a class='ref msdiv' id='msdiv23' href='#msdiv23'>Msdiv 23</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_6457' href='#ms20Ap1_6457'>Ms 20Ap1_6457</a><a class='ref msdiv' id='msdiv24' href='#msdiv24'>Msdiv 24</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_6458' href='#ms20Ap1_6458'>Ms 20Ap1_6458</a>Itthaṃ sudaṃ āyasmā koraṇḍapupphiyo thero imā gāthāyo abhāsitthāti.</p>
<p class='endsutta'><a class='ref sc' id='sc12' href='#sc12'>SC 12</a><a class='ref ms' id='ms20Ap1_6459' href='#ms20Ap1_6459'>Ms 20Ap1_6459</a>Koraṇḍapupphiyattherassāpadānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
