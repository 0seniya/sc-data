<!DOCTYPE html>
<html>
<head>
<meta charset="utf-8">
<meta author="Mahāsaṅgīti Tipiṭaka Buddhavasse 2500">
<title></title>
</head>
<body>
<div id="text" lang="pli">
<section class="sutta" id="tha-ap359">
<article>
<div class="hgroup">
<p class="division">Therāpadāna</p>
<p>Saddasaññakavagga</p>
<h1><span class="var" id="note981" title="puṭakapūjakattherāpadānaṃ (s2, s3)">7 Supuṭakapūjakattheraapadāna</span></h1>
</div>
<blockquote class="gatha">
<p><a class="sc" id="1"></a><a class="ms" id="p_20Ap1_4007"></a><a class="msdiv" id="msdiv26"></a>“Divāvihārā nikkhanto,<br>
vipassī lokanāyako;<br>
Bhikkhāya vicaranto so,<br>
mama santikupāgami.</p>
<p><a class="sc" id="2"></a><a class="ms" id="p_20Ap1_4008"></a><a class="msdiv" id="msdiv27"></a>Tato patīto sumano,<br>
buddhaseṭṭhassa tādino;<br>
Loṇasupuṭakaṃ datvā,<br>
kappaṃ saggamhi modahaṃ.</p>
<p><a class="sc" id="3"></a><a class="ms" id="p_20Ap1_4009"></a><a class="msdiv" id="msdiv28"></a>Ekanavutito kappe,<br>
yaṃ <span class="var" id="note982" title="supuṭakamadāsahaṃ (bj, pts1)">puṭakamadāsahaṃ</span>;<br>
Duggatiṃ nābhijānāmi,<br>
puṭakassa idaṃ phalaṃ.</p>
<p><a class="sc" id="4"></a><a class="ms" id="p_20Ap1_4010"></a><a class="msdiv" id="msdiv29"></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class="sc" id="5"></a><a class="ms" id="p_20Ap1_4011"></a>Itthaṃ sudaṃ āyasmā <span class="var" id="note983" title="puṭakapūjako (s2, s3)">supuṭakapūjako</span> thero imā gāthāyo abhāsitthāti.</p>
<p class="endsutta"><a class="sc" id="6"></a><a class="ms" id="p_20Ap1_4012"></a>Supuṭakapūjakattherassāpadānaṃ sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p>
</aside>
</section>
</div>
</body>
</html>
