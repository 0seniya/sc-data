<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap433' lang='pli'>
<header>
<ul>
<li class='division'>Therāpadāna</li>
<li>Ekavihārivagga</li>
</ul>
<h1><span class='var' id='note1385' title='ekavihāriyattherāpadānaṃ (bj, s2, s3, pts1)' href='#note1385' title='ekavihāriyattherāpadānaṃ (bj, s2, s3, pts1)'>1 Ekavihārikattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_5664' href='#ms20Ap1_5664'>Ms 20Ap1_5664</a><a class='ref msdiv' id='msdiv1' href='#msdiv1'>Msdiv 1</a>“Imamhi bhaddake kappe,<br>
brahmabandhu mahāyaso;<br>
Kassapo nāma gottena,<br>
uppajji vadataṃ varo.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_5665' href='#ms20Ap1_5665'>Ms 20Ap1_5665</a><a class='ref msdiv' id='msdiv2' href='#msdiv2'>Msdiv 2</a>Nippapañco nirālambo,<br>
ākāsasamamānaso;<br>
Suññatābahulo tādī,<br>
animittarato vasī.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_5666' href='#ms20Ap1_5666'>Ms 20Ap1_5666</a><a class='ref msdiv' id='msdiv3' href='#msdiv3'>Msdiv 3</a>Asaṅgacitto <span class='var' id='note1386' title='nillepo (s2, s3, mr)' href='#note1386' title='nillepo (s2, s3, mr)'>nikleso</span>,<br>
asaṃsaṭṭho kule gaṇe;<br>
Mahākāruṇiko vīro,<br>
vinayopāyakovido.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_5667' href='#ms20Ap1_5667'>Ms 20Ap1_5667</a><a class='ref msdiv' id='msdiv4' href='#msdiv4'>Msdiv 4</a>Uyyutto parakiccesu,<br>
vinayanto sadevake;<br>
Nibbānagamanaṃ maggaṃ,<br>
gatiṃ paṅkavisosanaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_5668' href='#ms20Ap1_5668'>Ms 20Ap1_5668</a><a class='ref msdiv' id='msdiv5' href='#msdiv5'>Msdiv 5</a>Amataṃ paramassādaṃ,<br>
jarāmaccunivāraṇaṃ;<br>
Mahāparisamajjhe so,<br>
nisinno lokatārako.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_5669' href='#ms20Ap1_5669'>Ms 20Ap1_5669</a><a class='ref msdiv' id='msdiv6' href='#msdiv6'>Msdiv 6</a><span class='var' id='note1387' title='karavikarudo (s2, s3) | karavīkarudo (pts1, mr)' href='#note1387' title='karavikarudo (s2, s3) | karavīkarudo (pts1, mr)'>Karavīkaruto</span> nātho,<br>
brahmaghoso tathāgato;<br>
Uddharanto mahāduggā,<br>
vippanaṭṭhe anāyake.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_5670' href='#ms20Ap1_5670'>Ms 20Ap1_5670</a><a class='ref msdiv' id='msdiv7' href='#msdiv7'>Msdiv 7</a>Desento virajaṃ dhammaṃ,<br>
diṭṭho me lokanāyako;<br>
Tassa dhammaṃ suṇitvāna,<br>
pabbajiṃ anagāriyaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_5671' href='#ms20Ap1_5671'>Ms 20Ap1_5671</a><a class='ref msdiv' id='msdiv8' href='#msdiv8'>Msdiv 8</a>Pabbajitvā tadāpāhaṃ,<br>
cintento jinasāsanaṃ;<br>
Ekakova vane ramme,<br>
vasiṃ saṃsaggapīḷito.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_5672' href='#ms20Ap1_5672'>Ms 20Ap1_5672</a><a class='ref msdiv' id='msdiv9' href='#msdiv9'>Msdiv 9</a>Sakkāyavūpakāso me,<br>
hetubhūto <span class='var' id='note1388' title='mahābhavi (bj) | mamāgami (s2, s3, pts1)' href='#note1388' title='mahābhavi (bj) | mamāgami (s2, s3, pts1)'>mamābhavī</span>;<br>
Manaso vūpakāsassa,<br>
saṃsaggabhayadassino.</p>
<p><a class='ref sc' id='sc10' href='#sc10'>SC 10</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.391</a><a class='ref ms' id='ms20Ap1_5673' href='#ms20Ap1_5673'>Ms 20Ap1_5673</a><a class='ref msdiv' id='msdiv10' href='#msdiv10'>Msdiv 10</a>Kilesā jhāpitā mayhaṃ,<br>
bhavā sabbe samūhatā;<br>
Nāgova bandhanaṃ chetvā,<br>
viharāmi anāsavo.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_5674' href='#ms20Ap1_5674'>Ms 20Ap1_5674</a><a class='ref msdiv' id='msdiv11' href='#msdiv11'>Msdiv 11</a>Svāgataṃ vata me āsi,<br>
mama buddhassa santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_5675' href='#ms20Ap1_5675'>Ms 20Ap1_5675</a><a class='ref msdiv' id='msdiv12' href='#msdiv12'>Msdiv 12</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_5676' href='#ms20Ap1_5676'>Ms 20Ap1_5676</a>Itthaṃ sudaṃ āyasmā <span class='var' id='note1389' title='ekavihāriyo (bj, s2, s3, pts1)' href='#note1389' title='ekavihāriyo (bj, s2, s3, pts1)'>ekavihāriko</span> thero imā gāthāyo abhāsitthāti.</p>
<p class='endsutta'><a class='ref sc' id='sc14' href='#sc14'>SC 14</a><a class='ref ms' id='ms20Ap1_5677' href='#ms20Ap1_5677'>Ms 20Ap1_5677</a>Ekavihārikattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
