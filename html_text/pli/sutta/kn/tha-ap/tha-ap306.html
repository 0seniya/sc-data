<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap306' lang='pli'>
<header>
<ul>
<li class='division'>Therāpadāna</li>
<li>Padumakesaravagga</li>
</ul>
<h1>4. Dhammasaññakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_3450' href='#ms20Ap1_3450'>Ms 20Ap1_3450</a><a class='ref msdiv' id='msdiv13' href='#msdiv13'>Msdiv 13</a>“Vipassino bhagavato,<br>
Mahābodhimaho ahu;<br>
<span class='var' id='note859' title='rukkhaṭṭheyeva sambuddhe (bj) | rukkhaṭṭho iva sambuddho (aṭṭha.)' href='#note859' title='rukkhaṭṭheyeva sambuddhe (bj) | rukkhaṭṭho iva sambuddho (aṭṭha.)'>Rukkhaṭṭhasseva sambuddho</span>,<br>
<span class='var' id='note860' title='lokajeṭṭhe narāsabhe (bj)' href='#note860' title='lokajeṭṭhe narāsabhe (bj)'>Lokajeṭṭho narāsabho</span>.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3451' href='#ms20Ap1_3451'>Ms 20Ap1_3451</a><a class='ref msdiv' id='msdiv14' href='#msdiv14'>Msdiv 14</a>Bhagavā tamhi samaye,<br>
bhikkhusaṃghapurakkhato;<br>
Catusaccaṃ pakāseti,<br>
vācāsabhimudīrayaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_3452' href='#ms20Ap1_3452'>Ms 20Ap1_3452</a><a class='ref msdiv' id='msdiv15' href='#msdiv15'>Msdiv 15</a>Saṃkhittena ca desento,<br>
vitthārena ca <span class='var' id='note861' title='desayi (s2, s3) | bhāsati (mr)' href='#note861' title='desayi (s2, s3) | bhāsati (mr)'>desayaṃ</span>;<br>
Vivaṭṭacchado sambuddho,<br>
nibbāpesi mahājanaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3453' href='#ms20Ap1_3453'>Ms 20Ap1_3453</a><a class='ref msdiv' id='msdiv16' href='#msdiv16'>Msdiv 16</a>Tassāhaṃ dhammaṃ sutvāna,<br>
lokajeṭṭhassa tādino;<br>
Vanditvā satthuno pāde,<br>
pakkāmiṃ uttarāmukho.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_3454' href='#ms20Ap1_3454'>Ms 20Ap1_3454</a><a class='ref msdiv' id='msdiv17' href='#msdiv17'>Msdiv 17</a>Ekanavutito kappe,<br>
yaṃ dhammamasuṇiṃ tadā;<br>
Duggatiṃ nābhijānāmi,<br>
dhammasavassidaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_3455' href='#ms20Ap1_3455'>Ms 20Ap1_3455</a><a class='ref msdiv' id='msdiv18' href='#msdiv18'>Msdiv 18</a>Tettiṃsamhi ito kappe,<br>
eko āsiṃ mahīpati;<br>
Sutavā nāma nāmena,<br>
cakkavattī mahabbalo.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_3456' href='#ms20Ap1_3456'>Ms 20Ap1_3456</a><a class='ref msdiv' id='msdiv19' href='#msdiv19'>Msdiv 19</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_3457' href='#ms20Ap1_3457'>Ms 20Ap1_3457</a>Itthaṃ sudaṃ āyasmā dhammasaññako thero imā gāthāyo abhāsitthāti.</p>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms20Ap1_3458' href='#ms20Ap1_3458'>Ms 20Ap1_3458</a>Dhammasaññakattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
