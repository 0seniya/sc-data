<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap285' lang='pli'>
<header>
<ul>
<li class='division'>Therāpadāna</li>
<li>Paṇṇadāyakavagga</li>
</ul>
<h1>3. Paccuggamaniyattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts1.240'></a><a class='ref ms' id='ms20Ap1_3301'>Ms 20Ap1_3301</a><a class='ref msdiv' id='msdiv11'>Msdiv 11</a>“Sīhaṃ yathā vanacaraṃ,<br>
nisabhājāniyaṃ yathā;<br>
Kakudhaṃ vilasantaṃva,<br>
āgacchantaṃ narāsabhaṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_3302'>Ms 20Ap1_3302</a><a class='ref msdiv' id='msdiv12'>Msdiv 12</a>Siddhatthaṃ lokapajjotaṃ,<br>
sabbalokatikicchakaṃ;<br>
Akāsiṃ paccuggamanaṃ,<br>
vippasannena cetasā.</p>
<p><a class='ref sc' id='sc3'>SC 3</a><a class='ref ms' id='ms20Ap1_3303'>Ms 20Ap1_3303</a><a class='ref msdiv' id='msdiv13'>Msdiv 13</a>Catunnavutito kappe,<br>
paccuggacchiṃ narāsabhaṃ;<br>
Duggatiṃ nābhijānāmi,<br>
paccuggamane idaṃ phalaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_3304'>Ms 20Ap1_3304</a><a class='ref msdiv' id='msdiv14'>Msdiv 14</a><span class='var' id='note833' title='sattavīse (bj, s2, s3, pts1)'>Sattatiṃse</span> ito kappe,<br>
eko āsiṃ janādhipo;<br>
Saparivāroti nāmena,<br>
cakkavattī mahabbalo.</p>
<p><a class='ref sc' id='sc5'>SC 5</a><a class='ref ms' id='ms20Ap1_3305'>Ms 20Ap1_3305</a><a class='ref msdiv' id='msdiv15'>Msdiv 15</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc6'>SC 6</a><a class='ref ms' id='ms20Ap1_3306'>Ms 20Ap1_3306</a>Itthaṃ sudaṃ āyasmā paccuggamaniyo thero imā gāthāyo abhāsitthāti.</p>
<p class='endsutta'><a class='ref sc' id='sc7'>SC 7</a><a class='ref ms' id='ms20Ap1_3307'>Ms 20Ap1_3307</a>Paccuggamaniyattherassāpadānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
