<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap394' lang='pli'>
<header>
<ul>
<li class='division'>Therāpadāna</li>
<li>Pilindavacchavagga</li>
</ul>
<h1>2. Selattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_4507' href='#ms20Ap1_4507'>Ms 20Ap1_4507</a><a class='ref msdiv' id='msdiv208' href='#msdiv208'>Msdiv 208</a>“Nagare haṃsavatiyā,<br>
vīthisāmī ahosahaṃ;<br>
Mama ñātī samānetvā,<br>
idaṃ vacanamabraviṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_4508' href='#ms20Ap1_4508'>Ms 20Ap1_4508</a><a class='ref msdiv' id='msdiv209' href='#msdiv209'>Msdiv 209</a>‘Buddho loke samuppanno,<br>
<span class='var' id='note1119' title='puññakkhettamanuttaraṃ (bj) | puññakhettamanuttaraṃ (pts1)' href='#note1119' title='puññakkhettamanuttaraṃ (bj) | puññakhettamanuttaraṃ (pts1)'>puññakkhetto anuttaro</span>;<br>
Āsi <span class='var' id='note1120' title='āsīso (si) | ādhāro (pts1)' href='#note1120' title='āsīso (si) | ādhāro (pts1)'>so</span> sabbalokassa,<br>
āhutīnaṃ paṭiggaho.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_4509' href='#ms20Ap1_4509'>Ms 20Ap1_4509</a><a class='ref msdiv' id='msdiv210' href='#msdiv210'>Msdiv 210</a>Khattiyā negamā ceva,<br>
mahāsālā ca brāhmaṇā;<br>
Pasannacittā sumanā,<br>
pūgadhammaṃ akaṃsu te.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_4510' href='#ms20Ap1_4510'>Ms 20Ap1_4510</a><a class='ref msdiv' id='msdiv211' href='#msdiv211'>Msdiv 211</a>Hatthārohā anīkaṭṭhā,<br>
rathikā pattikārakā;<br>
Pasannacittā sumanā,<br>
pūgadhammaṃ akaṃsu te.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli1.317' href='#pts-vp-pli1.317'></a><a class='ref ms' id='ms20Ap1_4511' href='#ms20Ap1_4511'>Ms 20Ap1_4511</a><a class='ref msdiv' id='msdiv212' href='#msdiv212'>Msdiv 212</a>Uggā ca rājaputtā ca,<br>
vesiyānā ca brāhmaṇā;<br>
Pasannacittā sumanā,<br>
pūgadhammaṃ akaṃsu te.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_4512' href='#ms20Ap1_4512'>Ms 20Ap1_4512</a><a class='ref msdiv' id='msdiv213' href='#msdiv213'>Msdiv 213</a>Āḷārikā <span class='var' id='note1121' title='āḷārikā ca sūdā (s2, s3)' href='#note1121' title='āḷārikā ca sūdā (s2, s3)'>kappakā</span> ca,<br>
nhāpakā mālakārakā;<br>
Pasannacittā sumanā,<br>
pūgadhammaṃ akaṃsu te.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_4513' href='#ms20Ap1_4513'>Ms 20Ap1_4513</a><a class='ref msdiv' id='msdiv214' href='#msdiv214'>Msdiv 214</a>Rajakā pesakārā ca,<br>
cammakārā ca nhāpitā;<br>
Pasannacittā sumanā,<br>
pūgadhammaṃ akaṃsu te.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_4514' href='#ms20Ap1_4514'>Ms 20Ap1_4514</a><a class='ref msdiv' id='msdiv215' href='#msdiv215'>Msdiv 215</a>Usukārā bhamakārā,<br>
cammakārā ca tacchakā;<br>
Pasannacittā sumanā,<br>
pūgadhammaṃ akaṃsu te.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_4515' href='#ms20Ap1_4515'>Ms 20Ap1_4515</a><a class='ref msdiv' id='msdiv216' href='#msdiv216'>Msdiv 216</a>Kammārā soṇṇakārā ca,<br>
tipulohakarā tathā;<br>
Pasannacittā sumanā,<br>
pūgadhammaṃ akaṃsu te.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_4516' href='#ms20Ap1_4516'>Ms 20Ap1_4516</a><a class='ref msdiv' id='msdiv217' href='#msdiv217'>Msdiv 217</a>Bhatakā ceṭakā ceva,<br>
dāsakammakarā bahū;<br>
Yathāsakena thāmena,<br>
pūgadhammaṃ akaṃsu te.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_4517' href='#ms20Ap1_4517'>Ms 20Ap1_4517</a><a class='ref msdiv' id='msdiv218' href='#msdiv218'>Msdiv 218</a>Udahārā kaṭṭhahārā,<br>
kassakā tiṇahārakā;<br>
Yathāsakena thāmena,<br>
pūgadhammaṃ akaṃsu te.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_4518' href='#ms20Ap1_4518'>Ms 20Ap1_4518</a><a class='ref msdiv' id='msdiv219' href='#msdiv219'>Msdiv 219</a>Pupphikā mālikā ceva,<br>
paṇṇikā phalahārakā;<br>
Yathāsakena thāmena,<br>
pūgadhammaṃ akaṃsu te.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_4519' href='#ms20Ap1_4519'>Ms 20Ap1_4519</a><a class='ref msdiv' id='msdiv220' href='#msdiv220'>Msdiv 220</a>Gaṇikā kumbhadāsī ca,<br>
<span class='var' id='note1122' title='sūpikā (mr)' href='#note1122' title='sūpikā (mr)'>pūvikā</span> macchikāpi ca;<br>
Yathāsakena thāmena,<br>
pūgadhammaṃ akaṃsu te.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_4520' href='#ms20Ap1_4520'>Ms 20Ap1_4520</a><a class='ref msdiv' id='msdiv221' href='#msdiv221'>Msdiv 221</a>Etha sabbe samāgantvā,<br>
gaṇaṃ bandhāma ekato;<br>
Adhikāraṃ karissāma,<br>
puññakkhette anuttare’.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_4521' href='#ms20Ap1_4521'>Ms 20Ap1_4521</a><a class='ref msdiv' id='msdiv222' href='#msdiv222'>Msdiv 222</a>Te me sutvāna vacanaṃ,<br>
gaṇaṃ bandhiṃsu tāvade;<br>
‘Upaṭṭhānasālaṃ sukataṃ,<br>
bhikkhusaṃghassa kārayuṃ’.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_4522' href='#ms20Ap1_4522'>Ms 20Ap1_4522</a><a class='ref msdiv' id='msdiv223' href='#msdiv223'>Msdiv 223</a>Niṭṭhāpetvāna taṃ sālaṃ,<br>
udaggo tuṭṭhamānaso;<br>
Pareto tehi sabbehi,<br>
sambuddhamupasaṅkamiṃ.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_4523' href='#ms20Ap1_4523'>Ms 20Ap1_4523</a><a class='ref msdiv' id='msdiv224' href='#msdiv224'>Msdiv 224</a>Upasaṅkamma sambuddhaṃ,<br>
lokanāthaṃ narāsabhaṃ;<br>
Vanditvā satthuno pāde,<br>
idaṃ vacanamabraviṃ.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_4524' href='#ms20Ap1_4524'>Ms 20Ap1_4524</a><a class='ref msdiv' id='msdiv225' href='#msdiv225'>Msdiv 225</a>‘Ime tīṇi satā vīra,<br>
Purisā ekato gaṇā;<br>
Upaṭṭhānasālaṃ sukataṃ,<br>
<span class='var' id='note1123' title='niyyātenti (bj, pts1)'>Niyyādenti</span> <span class='var' id='note1124' title='tavaṃ (bj, pts1) | tava (s2, s3)' href='#note1123' title='niyyātenti (bj, pts1)'>Niyyādenti</span> <span class='var' id='note1124' title='tavaṃ (bj, pts1) | tava (s2, s3)'>tuvaṃ</span> muni.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_4525' href='#ms20Ap1_4525'>Ms 20Ap1_4525</a><a class='ref msdiv' id='msdiv226' href='#msdiv226'>Msdiv 226</a>Bhikkhusaṃghassa purato,<br>
sampaṭicchitva cakkhumā’;<br>
Tiṇṇaṃ satānaṃ purato,<br>
imā gāthā abhāsatha.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_4526' href='#ms20Ap1_4526'>Ms 20Ap1_4526</a><a class='ref msdiv' id='msdiv227' href='#msdiv227'>Msdiv 227</a>‘Tisatāpi ca jeṭṭho ca,<br>
anuvattiṃsu ekato;<br>
<span class='var' id='note1125' title='sampattī hi (s2, s3, mr) | sampattiṃ hi (pts1)' href='#note1125' title='sampattī hi (s2, s3, mr) | sampattiṃ hi (pts1)'>Sampattiñhi</span> karitvāna,<br>
sabbe anubhavissatha.</p>
<p><a class='ref sc' id='sc21' href='#sc21'>SC 21</a><a class='ref pts-vp-pli' id='pts-vp-pli1.318' href='#pts-vp-pli1.318'></a><a class='ref ms' id='ms20Ap1_4527' href='#ms20Ap1_4527'>Ms 20Ap1_4527</a><a class='ref msdiv' id='msdiv228' href='#msdiv228'>Msdiv 228</a>Pacchime bhave sampatte,<br>
sītibhāvamanuttaraṃ;<br>
Ajaraṃ amataṃ santaṃ,<br>
nibbānaṃ phassayissatha’.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_4528' href='#ms20Ap1_4528'>Ms 20Ap1_4528</a><a class='ref msdiv' id='msdiv229' href='#msdiv229'>Msdiv 229</a>Evaṃ buddho viyākāsi,<br>
sabbaññū samaṇuttaro;<br>
Buddhassa vacanaṃ sutvā,<br>
somanassaṃ pavedayiṃ.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_4529' href='#ms20Ap1_4529'>Ms 20Ap1_4529</a><a class='ref msdiv' id='msdiv230' href='#msdiv230'>Msdiv 230</a>Tiṃsa kappasahassāni,<br>
devaloke ramiṃ ahaṃ;<br>
Devādhipo pañcasataṃ,<br>
devarajjamakārayiṃ.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap1_4530' href='#ms20Ap1_4530'>Ms 20Ap1_4530</a><a class='ref msdiv' id='msdiv231' href='#msdiv231'>Msdiv 231</a>Sahassakkhattuṃ rājā ca,<br>
cakkavattī ahosahaṃ;<br>
Devarajjaṃ karontassa,<br>
mahādevā avandisuṃ.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_4531' href='#ms20Ap1_4531'>Ms 20Ap1_4531</a><a class='ref msdiv' id='msdiv232' href='#msdiv232'>Msdiv 232</a>Idha mānusake <span class='var' id='note1126' title='rajje (bj, s2, s3, pts1)' href='#note1126' title='rajje (bj, s2, s3, pts1)'>rajjaṃ</span>,<br>
parisā honti bandhavā;<br>
Pacchime bhave sampatte,<br>
vāseṭṭho nāma brāhmaṇo.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap1_4532' href='#ms20Ap1_4532'>Ms 20Ap1_4532</a><a class='ref msdiv' id='msdiv233' href='#msdiv233'>Msdiv 233</a>Asītikoṭi nicayo,<br>
tassa putto ahosahaṃ;<br>
Selo iti mamaṃ nāmaṃ,<br>
chaḷaṅge pāramiṃ gato.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap1_4533' href='#ms20Ap1_4533'>Ms 20Ap1_4533</a><a class='ref msdiv' id='msdiv234' href='#msdiv234'>Msdiv 234</a>Jaṅghāvihāraṃ vicaraṃ,<br>
sasissehi purakkhato;<br>
Jaṭābhārikabharitaṃ,<br>
keṇiyaṃ nāma tāpasaṃ.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap1_4534' href='#ms20Ap1_4534'>Ms 20Ap1_4534</a><a class='ref msdiv' id='msdiv235' href='#msdiv235'>Msdiv 235</a>Paṭiyattāhutiṃ disvā,<br>
idaṃ vacanamabraviṃ;<br>
‘Āvāho vā vivāho vā,<br>
rājā vā te nimantito’.</p>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap1_4535' href='#ms20Ap1_4535'>Ms 20Ap1_4535</a><a class='ref msdiv' id='msdiv236' href='#msdiv236'>Msdiv 236</a>‘<span class='var' id='note1127' title='āhutī (pts1) | nāhutiṃ (?)' href='#note1127' title='āhutī (pts1) | nāhutiṃ (?)'>Āhutiṃ</span> yiṭṭhukāmohaṃ,<br>
brāhmaṇe devasammate;<br>
Na nimantemi rājānaṃ,<br>
āhutī me na vijjati.</p>
<p><a class='ref sc' id='sc30' href='#sc30'>SC 30</a><a class='ref ms' id='ms20Ap1_4536' href='#ms20Ap1_4536'>Ms 20Ap1_4536</a><a class='ref msdiv' id='msdiv237' href='#msdiv237'>Msdiv 237</a>Na catthi mayhamāvāho,<br>
vivāho me na vijjati;<br>
Sakyānaṃ nandijanano,<br>
seṭṭho loke sadevake.</p>
<p><a class='ref sc' id='sc31' href='#sc31'>SC 31</a><a class='ref ms' id='ms20Ap1_4537' href='#ms20Ap1_4537'>Ms 20Ap1_4537</a><a class='ref msdiv' id='msdiv238' href='#msdiv238'>Msdiv 238</a>Sabbalokahitatthāya,<br>
sabbasattasukhāvaho;<br>
So me nimantito ajja,<br>
tassetaṃ paṭiyādanaṃ.</p>
<p><a class='ref sc' id='sc32' href='#sc32'>SC 32</a><a class='ref ms' id='ms20Ap1_4538' href='#ms20Ap1_4538'>Ms 20Ap1_4538</a><a class='ref msdiv' id='msdiv239' href='#msdiv239'>Msdiv 239</a>Timbarūsakavaṇṇābho,<br>
appameyyo anūpamo;<br>
Rūpenāsadiso buddho,<br>
svātanāya nimantito.</p>
<p><a class='ref sc' id='sc33' href='#sc33'>SC 33</a><a class='ref ms' id='ms20Ap1_4539' href='#ms20Ap1_4539'>Ms 20Ap1_4539</a><a class='ref msdiv' id='msdiv240' href='#msdiv240'>Msdiv 240</a>Ukkāmukhapahaṭṭhova,<br>
khadiraṅgārasannibho;<br>
Vijjūpamo mahāvīro,<br>
so me buddho nimantito.</p>
<p><a class='ref sc' id='sc34' href='#sc34'>SC 34</a><a class='ref ms' id='ms20Ap1_4540' href='#ms20Ap1_4540'>Ms 20Ap1_4540</a><a class='ref msdiv' id='msdiv241' href='#msdiv241'>Msdiv 241</a>Pabbatagge yathā acci,<br>
puṇṇamāyeva candimā;<br>
Naḷaggivaṇṇasaṅkāso,<br>
so me buddho nimantito.</p>
<p><a class='ref sc' id='sc35' href='#sc35'>SC 35</a><a class='ref ms' id='ms20Ap1_4541' href='#ms20Ap1_4541'>Ms 20Ap1_4541</a><a class='ref msdiv' id='msdiv242' href='#msdiv242'>Msdiv 242</a>Asambhīto bhayātīto,<br>
bhavantakaraṇo muni;<br>
Sīhūpamo mahāvīro,<br>
so me buddho nimantito.</p>
<p><a class='ref sc' id='sc36' href='#sc36'>SC 36</a><a class='ref pts-vp-pli' id='pts-vp-pli1.319' href='#pts-vp-pli1.319'></a><a class='ref ms' id='ms20Ap1_4542' href='#ms20Ap1_4542'>Ms 20Ap1_4542</a><a class='ref msdiv' id='msdiv243' href='#msdiv243'>Msdiv 243</a>Kusalo buddhadhammehi,<br>
apasayho parehi so;<br>
Nāgūpamo mahāvīro,<br>
so me buddho nimantito.</p>
<p><a class='ref sc' id='sc37' href='#sc37'>SC 37</a><a class='ref ms' id='ms20Ap1_4543' href='#ms20Ap1_4543'>Ms 20Ap1_4543</a><a class='ref msdiv' id='msdiv244' href='#msdiv244'>Msdiv 244</a>Saddhammācārakusalo,<br>
buddhanāgo asādiso;<br>
Usabhūpamo mahāvīro,<br>
so me buddho nimantito.</p>
<p><a class='ref sc' id='sc38' href='#sc38'>SC 38</a><a class='ref ms' id='ms20Ap1_4544' href='#ms20Ap1_4544'>Ms 20Ap1_4544</a><a class='ref msdiv' id='msdiv245' href='#msdiv245'>Msdiv 245</a>Anantavaṇṇo amitayaso,<br>
Vicittasabbalakkhaṇo;<br>
Sakkūpamo mahāvīro,<br>
So me buddho nimantito.</p>
<p><a class='ref sc' id='sc39' href='#sc39'>SC 39</a><a class='ref ms' id='ms20Ap1_4545' href='#ms20Ap1_4545'>Ms 20Ap1_4545</a><a class='ref msdiv' id='msdiv246' href='#msdiv246'>Msdiv 246</a>Vasī gaṇī patāpī ca,<br>
tejassī ca durāsado;<br>
Brahmūpamo mahāvīro,<br>
so me buddho nimantito.</p>
<p><a class='ref sc' id='sc40' href='#sc40'>SC 40</a><a class='ref ms' id='ms20Ap1_4546' href='#ms20Ap1_4546'>Ms 20Ap1_4546</a><a class='ref msdiv' id='msdiv247' href='#msdiv247'>Msdiv 247</a>Pattadhammo dasabalo,<br>
balātibalapārago;<br>
Dharaṇūpamo mahāvīro,<br>
so me buddho nimantito.</p>
<p><a class='ref sc' id='sc41' href='#sc41'>SC 41</a><a class='ref ms' id='ms20Ap1_4547' href='#ms20Ap1_4547'>Ms 20Ap1_4547</a><a class='ref msdiv' id='msdiv248' href='#msdiv248'>Msdiv 248</a>Sīlavīcisamākiṇṇo,<br>
dhammaviññāṇakhobhito;<br>
Udadhūpamo mahāvīro,<br>
so me buddho nimantito.</p>
<p><a class='ref sc' id='sc42' href='#sc42'>SC 42</a><a class='ref ms' id='ms20Ap1_4548' href='#ms20Ap1_4548'>Ms 20Ap1_4548</a><a class='ref msdiv' id='msdiv249' href='#msdiv249'>Msdiv 249</a>Durāsado duppasaho,<br>
acalo uggato brahā;<br>
Nerūpamo mahāvīro,<br>
so me buddho nimantito.</p>
<p><a class='ref sc' id='sc43' href='#sc43'>SC 43</a><a class='ref ms' id='ms20Ap1_4549' href='#ms20Ap1_4549'>Ms 20Ap1_4549</a><a class='ref msdiv' id='msdiv250' href='#msdiv250'>Msdiv 250</a>Anantañāṇo asamasamo,<br>
Atulo aggataṃ gato;<br>
Gaganūpamo mahāvīro,<br>
So me buddho nimantito.</p>
</blockquote>
<p class='endsutta'><a class='ref sc' id='sc44' href='#sc44'>SC 44</a><a class='ref ms' id='ms20Ap1_4550' href='#ms20Ap1_4550'>Ms 20Ap1_4550</a>Pannarasamaṃ bhāṇavāraṃ.</p>
<blockquote class='gatha'>
<p><a class='ref sc' id='sc45' href='#sc45'>SC 45</a><a class='ref ms' id='ms20Ap1_4551' href='#ms20Ap1_4551'>Ms 20Ap1_4551</a><a class='ref msdiv' id='msdiv251' href='#msdiv251'>Msdiv 251</a>Patiṭṭhā bhayabhītānaṃ,<br>
tāṇo saraṇagāminaṃ;<br>
Assāsako mahāvīro,<br>
so me buddho nimantito.</p>
<p><a class='ref sc' id='sc46' href='#sc46'>SC 46</a><a class='ref ms' id='ms20Ap1_4552' href='#ms20Ap1_4552'>Ms 20Ap1_4552</a><a class='ref msdiv' id='msdiv252' href='#msdiv252'>Msdiv 252</a>Āsayo buddhimantānaṃ,<br>
puññakkhettaṃ sukhesinaṃ;<br>
Ratanākaro mahāvīro,<br>
so me buddho nimantito.</p>
<p><a class='ref sc' id='sc47' href='#sc47'>SC 47</a><a class='ref ms' id='ms20Ap1_4553' href='#ms20Ap1_4553'>Ms 20Ap1_4553</a><a class='ref msdiv' id='msdiv253' href='#msdiv253'>Msdiv 253</a>Assāsako vedakaro,<br>
sāmaññaphaladāyako;<br>
Meghūpamo mahāvīro,<br>
so me buddho nimantito.</p>
<p><a class='ref sc' id='sc48' href='#sc48'>SC 48</a><a class='ref ms' id='ms20Ap1_4554' href='#ms20Ap1_4554'>Ms 20Ap1_4554</a><a class='ref msdiv' id='msdiv254' href='#msdiv254'>Msdiv 254</a>Lokacakkhu mahātejo,<br>
sabbatamavinodano;<br>
Sūriyūpamo mahāvīro,<br>
so me buddho nimantito.</p>
<p><a class='ref sc' id='sc49' href='#sc49'>SC 49</a><a class='ref ms' id='ms20Ap1_4555' href='#ms20Ap1_4555'>Ms 20Ap1_4555</a><a class='ref msdiv' id='msdiv255' href='#msdiv255'>Msdiv 255</a>Ārammaṇavimuttīsu,<br>
sabhāvadassano muni;<br>
Candūpamo mahāvīro,<br>
so me buddho nimantito.</p>
<p><a class='ref sc' id='sc50' href='#sc50'>SC 50</a><a class='ref ms' id='ms20Ap1_4556' href='#ms20Ap1_4556'>Ms 20Ap1_4556</a><a class='ref msdiv' id='msdiv256' href='#msdiv256'>Msdiv 256</a>Buddho samussito loke,<br>
lakkhaṇehi alaṅkato;<br>
Appameyyo mahāvīro,<br>
so me buddho nimantito.</p>
<p><a class='ref sc' id='sc51' href='#sc51'>SC 51</a><a class='ref ms' id='ms20Ap1_4557' href='#ms20Ap1_4557'>Ms 20Ap1_4557</a><a class='ref msdiv' id='msdiv257' href='#msdiv257'>Msdiv 257</a>Yassa ñāṇaṃ appameyyaṃ,<br>
sīlaṃ yassa anūpamaṃ;<br>
Vimutti asadisā yassa,<br>
so me buddho nimantito.</p>
<p><a class='ref sc' id='sc52' href='#sc52'>SC 52</a><a class='ref ms' id='ms20Ap1_4558' href='#ms20Ap1_4558'>Ms 20Ap1_4558</a><a class='ref msdiv' id='msdiv258' href='#msdiv258'>Msdiv 258</a>Yassa dhīti asadisā,<br>
thāmo yassa acintiyo;<br>
Yassa parakkamo jeṭṭho,<br>
so me buddho nimantito.</p>
<p><a class='ref sc' id='sc53' href='#sc53'>SC 53</a><a class='ref ms' id='ms20Ap1_4559' href='#ms20Ap1_4559'>Ms 20Ap1_4559</a><a class='ref msdiv' id='msdiv259' href='#msdiv259'>Msdiv 259</a>Rāgo doso ca moho ca,<br>
visā sabbe samūhatā;<br>
Agadūpamo mahāvīro,<br>
so me buddho nimantito.</p>
<p><a class='ref sc' id='sc54' href='#sc54'>SC 54</a><a class='ref pts-vp-pli' id='pts-vp-pli1.320' href='#pts-vp-pli1.320'></a><a class='ref ms' id='ms20Ap1_4560' href='#ms20Ap1_4560'>Ms 20Ap1_4560</a><a class='ref msdiv' id='msdiv260' href='#msdiv260'>Msdiv 260</a>Klesabyādhibahudukkha,<br>
<span class='var' id='note1128' title='vinodako (si, s2, s3, pts1)' href='#note1128' title='vinodako (si, s2, s3, pts1)'>sabbatamavinodano</span>;<br>
Vejjūpamo mahāvīro,<br>
so me buddho nimantito’.</p>
<p><a class='ref sc' id='sc55' href='#sc55'>SC 55</a><a class='ref ms' id='ms20Ap1_4561' href='#ms20Ap1_4561'>Ms 20Ap1_4561</a><a class='ref msdiv' id='msdiv261' href='#msdiv261'>Msdiv 261</a>Buddhoti bho yaṃ vadesi,<br>
ghosopeso sudullabho;<br>
Buddho buddhoti sutvāna,<br>
pīti me udapajjatha.</p>
<p><a class='ref sc' id='sc56' href='#sc56'>SC 56</a><a class='ref ms' id='ms20Ap1_4562' href='#ms20Ap1_4562'>Ms 20Ap1_4562</a><a class='ref msdiv' id='msdiv262' href='#msdiv262'>Msdiv 262</a>Abbhantaraṃ agaṇhantaṃ,<br>
pīti me bahi nicchare;<br>
Sohaṃ pītimano santo,<br>
idaṃ vacanamabraviṃ.</p>
<p><a class='ref sc' id='sc57' href='#sc57'>SC 57</a><a class='ref ms' id='ms20Ap1_4563' href='#ms20Ap1_4563'>Ms 20Ap1_4563</a><a class='ref msdiv' id='msdiv263' href='#msdiv263'>Msdiv 263</a>‘Kahaṃ nu kho so bhagavā,<br>
lokajeṭṭho narāsabho;<br>
Tattha gantvā namassissaṃ,<br>
sāmaññaphaladāyakaṃ.</p>
<p><a class='ref sc' id='sc58' href='#sc58'>SC 58</a><a class='ref ms' id='ms20Ap1_4564' href='#ms20Ap1_4564'>Ms 20Ap1_4564</a><a class='ref msdiv' id='msdiv264' href='#msdiv264'>Msdiv 264</a>Paggayha dakkhiṇaṃ bāhuṃ,<br>
vedajāto katañjalī;<br>
Ācikkhi me dhammarājaṃ,<br>
sokasallavinodanaṃ’.</p>
<p><a class='ref sc' id='sc59' href='#sc59'>SC 59</a><a class='ref ms' id='ms20Ap1_4565' href='#ms20Ap1_4565'>Ms 20Ap1_4565</a><a class='ref msdiv' id='msdiv265' href='#msdiv265'>Msdiv 265</a>‘Udentaṃva mahāmeghaṃ,<br>
nīlaṃ añjanasannibhaṃ;<br>
Sāgaraṃ viya dissantaṃ,<br>
passasetaṃ mahāvanaṃ.</p>
<p><a class='ref sc' id='sc60' href='#sc60'>SC 60</a><a class='ref ms' id='ms20Ap1_4566' href='#ms20Ap1_4566'>Ms 20Ap1_4566</a><a class='ref msdiv' id='msdiv266' href='#msdiv266'>Msdiv 266</a>Ettha so vasate buddho,<br>
adantadamako muni;<br>
Vinayanto ca veneyye,<br>
bodhento bodhipakkhiye’.</p>
<p><a class='ref sc' id='sc61' href='#sc61'>SC 61</a><a class='ref ms' id='ms20Ap1_4567' href='#ms20Ap1_4567'>Ms 20Ap1_4567</a><a class='ref msdiv' id='msdiv267' href='#msdiv267'>Msdiv 267</a>Pipāsitova udakaṃ,<br>
bhojanaṃva jighacchito;<br>
Gāvī yathā vacchagiddhā,<br>
evāhaṃ viciniṃ jinaṃ.</p>
<p><a class='ref sc' id='sc62' href='#sc62'>SC 62</a><a class='ref ms' id='ms20Ap1_4568' href='#ms20Ap1_4568'>Ms 20Ap1_4568</a><a class='ref msdiv' id='msdiv268' href='#msdiv268'>Msdiv 268</a>Ācāraupacāraññū,<br>
dhammānucchavisaṃvaraṃ;<br>
Sikkhāpemi sake sisse,<br>
gacchante jinasantikaṃ.</p>
<p><a class='ref sc' id='sc63' href='#sc63'>SC 63</a><a class='ref ms' id='ms20Ap1_4569' href='#ms20Ap1_4569'>Ms 20Ap1_4569</a><a class='ref msdiv' id='msdiv269' href='#msdiv269'>Msdiv 269</a>‘Durāsadā bhagavanto,<br>
sīhāva ekacārino;<br>
Pade padaṃ nikkhipantā,<br>
āgaccheyyātha māṇavā.</p>
<p><a class='ref sc' id='sc64' href='#sc64'>SC 64</a><a class='ref ms' id='ms20Ap1_4570' href='#ms20Ap1_4570'>Ms 20Ap1_4570</a><a class='ref msdiv' id='msdiv270' href='#msdiv270'>Msdiv 270</a>Āsīviso yathā ghoro,<br>
migarājāva kesarī;<br>
Mattova kuñjaro dantī,<br>
evaṃ buddhā durāsadā.</p>
<p><a class='ref sc' id='sc65' href='#sc65'>SC 65</a><a class='ref ms' id='ms20Ap1_4571' href='#ms20Ap1_4571'>Ms 20Ap1_4571</a><a class='ref msdiv' id='msdiv271' href='#msdiv271'>Msdiv 271</a>Ukkāsitañca khipitaṃ,<br>
ajjhupekkhiya māṇavā;<br>
Pade padaṃ nikkhipantā,<br>
upetha buddhasantikaṃ.</p>
<p><a class='ref sc' id='sc66' href='#sc66'>SC 66</a><a class='ref ms' id='ms20Ap1_4572' href='#ms20Ap1_4572'>Ms 20Ap1_4572</a><a class='ref msdiv' id='msdiv272' href='#msdiv272'>Msdiv 272</a>Paṭisallānagarukā,<br>
appasaddā durāsadā;<br>
Durūpasaṅkamā buddhā,<br>
garū honti sadevake.</p>
<p><a class='ref sc' id='sc67' href='#sc67'>SC 67</a><a class='ref ms' id='ms20Ap1_4573' href='#ms20Ap1_4573'>Ms 20Ap1_4573</a><a class='ref msdiv' id='msdiv273' href='#msdiv273'>Msdiv 273</a>Yadāhaṃ pañhaṃ pucchāmi,<br>
paṭisammodayāmi vā;<br>
Appasaddā tadā hotha,<br>
munibhūtāva tiṭṭhatha.</p>
<p><a class='ref sc' id='sc68' href='#sc68'>SC 68</a><a class='ref pts-vp-pli' id='pts-vp-pli1.321' href='#pts-vp-pli1.321'></a><a class='ref ms' id='ms20Ap1_4574' href='#ms20Ap1_4574'>Ms 20Ap1_4574</a><a class='ref msdiv' id='msdiv274' href='#msdiv274'>Msdiv 274</a>Yaṃ so deseti <span class='var' id='note1129' title='saddhammaṃ (bj, s2, s3, pts1)' href='#note1129' title='saddhammaṃ (bj, s2, s3, pts1)'>sambuddho</span>,<br>
khemaṃ nibbānapattiyā;<br>
Tamevatthaṃ nisāmetha,<br>
saddhammasavanaṃ sukhaṃ’.</p>
<p><a class='ref sc' id='sc69' href='#sc69'>SC 69</a><a class='ref ms' id='ms20Ap1_4575' href='#ms20Ap1_4575'>Ms 20Ap1_4575</a><a class='ref msdiv' id='msdiv275' href='#msdiv275'>Msdiv 275</a>Upasaṅkamma sambuddhaṃ,<br>
sammodiṃ muninā ahaṃ;<br>
Taṃ kathaṃ vītisāretvā,<br>
lakkhaṇe upadhārayiṃ.</p>
<p><a class='ref sc' id='sc70' href='#sc70'>SC 70</a><a class='ref ms' id='ms20Ap1_4576' href='#ms20Ap1_4576'>Ms 20Ap1_4576</a><a class='ref msdiv' id='msdiv276' href='#msdiv276'>Msdiv 276</a>Lakkhaṇe dve ca kaṅkhāmi,<br>
passāmi tiṃsalakkhaṇe;<br>
Kosohitavatthaguyhaṃ,<br>
iddhiyā dassayī muni.</p>
<p><a class='ref sc' id='sc71' href='#sc71'>SC 71</a><a class='ref ms' id='ms20Ap1_4577' href='#ms20Ap1_4577'>Ms 20Ap1_4577</a><a class='ref msdiv' id='msdiv277' href='#msdiv277'>Msdiv 277</a>Jivhaṃ ninnāmayitvāna,<br>
kaṇṇasote ca nāsike;<br>
Paṭimasi nalāṭantaṃ,<br>
kevalaṃ chādayī jino.</p>
<p><a class='ref sc' id='sc72' href='#sc72'>SC 72</a><a class='ref ms' id='ms20Ap1_4578' href='#ms20Ap1_4578'>Ms 20Ap1_4578</a><a class='ref msdiv' id='msdiv278' href='#msdiv278'>Msdiv 278</a>Tassāhaṃ lakkhaṇe disvā,<br>
paripuṇṇe sabyañjane;<br>
Buddhoti niṭṭhaṃ gantvāna,<br>
saha sissehi pabbajiṃ.</p>
<p><a class='ref sc' id='sc73' href='#sc73'>SC 73</a><a class='ref ms' id='ms20Ap1_4579' href='#ms20Ap1_4579'>Ms 20Ap1_4579</a><a class='ref msdiv' id='msdiv279' href='#msdiv279'>Msdiv 279</a>Satehi tīhi sahito,<br>
pabbajiṃ anagāriyaṃ;<br>
Addhamāse asampatte,<br>
sabbe pattāmha nibbutiṃ.</p>
<p><a class='ref sc' id='sc74' href='#sc74'>SC 74</a><a class='ref ms' id='ms20Ap1_4580' href='#ms20Ap1_4580'>Ms 20Ap1_4580</a><a class='ref msdiv' id='msdiv280' href='#msdiv280'>Msdiv 280</a>Ekato kammaṃ katvāna,<br>
puññakkhette anuttare;<br>
Ekato saṃsaritvāna,<br>
ekato vinivattayuṃ.</p>
<p><a class='ref sc' id='sc75' href='#sc75'>SC 75</a><a class='ref ms' id='ms20Ap1_4581' href='#ms20Ap1_4581'>Ms 20Ap1_4581</a><a class='ref msdiv' id='msdiv281' href='#msdiv281'>Msdiv 281</a>Gopānasiyo datvāna,<br>
pūgadhamme vasiṃ ahaṃ;<br>
Tena kammena sukatena,<br>
aṭṭha hetū labhāmahaṃ.</p>
<p><a class='ref sc' id='sc76' href='#sc76'>SC 76</a><a class='ref ms' id='ms20Ap1_4582' href='#ms20Ap1_4582'>Ms 20Ap1_4582</a><a class='ref msdiv' id='msdiv282' href='#msdiv282'>Msdiv 282</a>Disāsu pūjito homi,<br>
bhogā ca amitā mama;<br>
Patiṭṭhā homi sabbesaṃ,<br>
tāso mama na vijjati.</p>
<p><a class='ref sc' id='sc77' href='#sc77'>SC 77</a><a class='ref ms' id='ms20Ap1_4583' href='#ms20Ap1_4583'>Ms 20Ap1_4583</a><a class='ref msdiv' id='msdiv283' href='#msdiv283'>Msdiv 283</a>Byādhayo me na vijjanti,<br>
dīghāyuṃ pālayāmi ca;<br>
Sukhumacchaviko homi,<br>
āvāse <span class='var' id='note1130' title='āvāse pattite vasse (s2, s3) | āvāseva ṭhite vase (mr)' href='#note1130' title='āvāse pattite vasse (s2, s3) | āvāseva ṭhite vase (mr)'>patthite vase</span>.</p>
<p><a class='ref sc' id='sc78' href='#sc78'>SC 78</a><a class='ref ms' id='ms20Ap1_4584' href='#ms20Ap1_4584'>Ms 20Ap1_4584</a><a class='ref msdiv' id='msdiv284' href='#msdiv284'>Msdiv 284</a>Aṭṭha gopānasī datvā,<br>
pūgadhamme vasiṃ ahaṃ;<br>
Paṭisambhidārahattañca,<br>
etaṃ me aparaṭṭhamaṃ.</p>
<p><a class='ref sc' id='sc79' href='#sc79'>SC 79</a><a class='ref ms' id='ms20Ap1_4585' href='#ms20Ap1_4585'>Ms 20Ap1_4585</a><a class='ref msdiv' id='msdiv285' href='#msdiv285'>Msdiv 285</a>Sabbavositavosāno,<br>
katakicco anāsavo;<br>
Aṭṭhagopānasī nāma,<br>
tava putto mahāmuni.</p>
<p><a class='ref sc' id='sc80' href='#sc80'>SC 80</a><a class='ref ms' id='ms20Ap1_4586' href='#ms20Ap1_4586'>Ms 20Ap1_4586</a><a class='ref msdiv' id='msdiv286' href='#msdiv286'>Msdiv 286</a>Pañca thambhāni datvāna,<br>
pūgadhamme vasiṃ ahaṃ;<br>
Tena kammena sukatena,<br>
pañca hetū labhāmahaṃ.</p>
<p><a class='ref sc' id='sc81' href='#sc81'>SC 81</a><a class='ref ms' id='ms20Ap1_4587' href='#ms20Ap1_4587'>Ms 20Ap1_4587</a><a class='ref msdiv' id='msdiv287' href='#msdiv287'>Msdiv 287</a>Acalo homi mettāya,<br>
anūnaṅgo bhavāmahaṃ;<br>
Ādeyyavacano homi,<br>
na dhaṃsemi yathā ahaṃ.</p>
<p><a class='ref sc' id='sc82' href='#sc82'>SC 82</a><a class='ref ms' id='ms20Ap1_4588' href='#ms20Ap1_4588'>Ms 20Ap1_4588</a><a class='ref msdiv' id='msdiv288' href='#msdiv288'>Msdiv 288</a>Abhantaṃ hoti me cittaṃ,<br>
akhilo homi kassaci;<br>
Tena kammena sukatena,<br>
vimalo homi sāsane.</p>
<p><a class='ref sc' id='sc83' href='#sc83'>SC 83</a><a class='ref pts-vp-pli' id='pts-vp-pli1.322' href='#pts-vp-pli1.322'></a><a class='ref ms' id='ms20Ap1_4589' href='#ms20Ap1_4589'>Ms 20Ap1_4589</a><a class='ref msdiv' id='msdiv289' href='#msdiv289'>Msdiv 289</a>Sagāravo sappatisso,<br>
katakicco anāsavo;<br>
Sāvako te mahāvīra,<br>
bhikkhu taṃ vandate muni.</p>
<p><a class='ref sc' id='sc84' href='#sc84'>SC 84</a><a class='ref ms' id='ms20Ap1_4590' href='#ms20Ap1_4590'>Ms 20Ap1_4590</a><a class='ref msdiv' id='msdiv290' href='#msdiv290'>Msdiv 290</a>Katvā sukatapallaṅkaṃ,<br>
sālāyaṃ paññapesahaṃ;<br>
Tena kammena sukatena,<br>
pañca hetū labhāmahaṃ.</p>
<p><a class='ref sc' id='sc85' href='#sc85'>SC 85</a><a class='ref ms' id='ms20Ap1_4591' href='#ms20Ap1_4591'>Ms 20Ap1_4591</a><a class='ref msdiv' id='msdiv291' href='#msdiv291'>Msdiv 291</a>Ucce kule pajāyitvā,<br>
mahābhogo bhavāmahaṃ;<br>
Sabbasampattiko homi,<br>
maccheraṃ me na vijjati.</p>
<p><a class='ref sc' id='sc86' href='#sc86'>SC 86</a><a class='ref ms' id='ms20Ap1_4592' href='#ms20Ap1_4592'>Ms 20Ap1_4592</a><a class='ref msdiv' id='msdiv292' href='#msdiv292'>Msdiv 292</a>Gamane patthite mayhaṃ,<br>
pallaṅko upatiṭṭhati;<br>
Saha pallaṅkaseṭṭhena,<br>
gacchāmi mama patthitaṃ.</p>
<p><a class='ref sc' id='sc87' href='#sc87'>SC 87</a><a class='ref ms' id='ms20Ap1_4593' href='#ms20Ap1_4593'>Ms 20Ap1_4593</a><a class='ref msdiv' id='msdiv293' href='#msdiv293'>Msdiv 293</a>Tena pallaṅkadānena,<br>
tamaṃ sabbaṃ vinodayiṃ;<br>
Sabbābhiññābalappatto,<br>
<span class='var' id='note1131' title='selo (?)' href='#note1131' title='selo (?)'>thero</span> vandati taṃ muni.</p>
<p><a class='ref sc' id='sc88' href='#sc88'>SC 88</a><a class='ref ms' id='ms20Ap1_4594' href='#ms20Ap1_4594'>Ms 20Ap1_4594</a><a class='ref msdiv' id='msdiv294' href='#msdiv294'>Msdiv 294</a>Parakiccattakiccāni,<br>
sabbakiccāni sādhayiṃ;<br>
Tena kammena sukatena,<br>
pāvisiṃ abhayaṃ puraṃ.</p>
<p><a class='ref sc' id='sc89' href='#sc89'>SC 89</a><a class='ref ms' id='ms20Ap1_4595' href='#ms20Ap1_4595'>Ms 20Ap1_4595</a><a class='ref msdiv' id='msdiv295' href='#msdiv295'>Msdiv 295</a>Pariniṭṭhitasālamhi,<br>
paribhogamadāsahaṃ;<br>
Tena kammena sukatena,<br>
seṭṭhattaṃ ajjhupāgato.</p>
<p><a class='ref sc' id='sc90' href='#sc90'>SC 90</a><a class='ref ms' id='ms20Ap1_4596' href='#ms20Ap1_4596'>Ms 20Ap1_4596</a><a class='ref msdiv' id='msdiv296' href='#msdiv296'>Msdiv 296</a>Ye keci damakā loke,<br>
hatthiasse damenti ye;<br>
Karitvā kāraṇā nānā,<br>
dāruṇena damenti te.</p>
<p><a class='ref sc' id='sc91' href='#sc91'>SC 91</a><a class='ref ms' id='ms20Ap1_4597' href='#ms20Ap1_4597'>Ms 20Ap1_4597</a><a class='ref msdiv' id='msdiv297' href='#msdiv297'>Msdiv 297</a>Na hevaṃ tvaṃ mahāvīra,<br>
damesi naranāriyo;<br>
Adaṇḍena asatthena,<br>
damesi uttame dame.</p>
<p><a class='ref sc' id='sc92' href='#sc92'>SC 92</a><a class='ref ms' id='ms20Ap1_4598' href='#ms20Ap1_4598'>Ms 20Ap1_4598</a><a class='ref msdiv' id='msdiv298' href='#msdiv298'>Msdiv 298</a>Dānassa vaṇṇe kittento,<br>
desanākusalo muni;<br>
Ekapañhaṃ kathentova,<br>
bodhesi tisate muni.</p>
<p><a class='ref sc' id='sc93' href='#sc93'>SC 93</a><a class='ref ms' id='ms20Ap1_4599' href='#ms20Ap1_4599'>Ms 20Ap1_4599</a><a class='ref msdiv' id='msdiv299' href='#msdiv299'>Msdiv 299</a>Dantā mayaṃ sārathinā,<br>
suvimuttā anāsavā;<br>
Sabbābhiññābalapattā,<br>
nibbutā upadhikkhaye.</p>
<p><a class='ref sc' id='sc94' href='#sc94'>SC 94</a><a class='ref ms' id='ms20Ap1_4600' href='#ms20Ap1_4600'>Ms 20Ap1_4600</a><a class='ref msdiv' id='msdiv300' href='#msdiv300'>Msdiv 300</a>Satasahassito kappe,<br>
yaṃ dānamadadiṃ tadā;<br>
Atikkantā bhayā sabbe,<br>
sālādānassidaṃ phalaṃ.</p>
<p><a class='ref sc' id='sc95' href='#sc95'>SC 95</a><a class='ref ms' id='ms20Ap1_4601' href='#ms20Ap1_4601'>Ms 20Ap1_4601</a><a class='ref msdiv' id='msdiv301' href='#msdiv301'>Msdiv 301</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc96' href='#sc96'>SC 96</a><a class='ref ms' id='ms20Ap1_4602' href='#ms20Ap1_4602'>Ms 20Ap1_4602</a><a class='ref msdiv' id='msdiv302' href='#msdiv302'>Msdiv 302</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc97' href='#sc97'>SC 97</a><a class='ref ms' id='ms20Ap1_4603' href='#ms20Ap1_4603'>Ms 20Ap1_4603</a><a class='ref msdiv' id='msdiv303' href='#msdiv303'>Msdiv 303</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc98' href='#sc98'>SC 98</a><a class='ref ms' id='ms20Ap1_4604' href='#ms20Ap1_4604'>Ms 20Ap1_4604</a>Itthaṃ sudaṃ āyasmā selo sapariso bhagavato santike imā gāthāyo abhāsitthāti.</p>
<p class='endsutta'><a class='ref sc' id='sc99' href='#sc99'>SC 99</a><a class='ref ms' id='ms20Ap1_4605' href='#ms20Ap1_4605'>Ms 20Ap1_4605</a>Selattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
