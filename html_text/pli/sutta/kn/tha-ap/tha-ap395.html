<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap395' lang='pli'>
<header>
<ul>
<li class='division'>Therāpadāna</li>
<li>Pilindavacchavagga</li>
</ul>
<h1>3. Sabbakittikattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.323</a><a class='ref ms' id='ms20Ap1_4606' href='#ms20Ap1_4606'>Ms 20Ap1_4606</a><a class='ref msdiv' id='msdiv304' href='#msdiv304'>Msdiv 304</a>“Kaṇikāraṃva <span class='var' id='note1132' title='jotantaṃ (bj)' href='#note1132' title='jotantaṃ (bj)'>jalitaṃ</span>,<br>
dīparukkhaṃva <span class='var' id='note1133' title='jotitaṃ (s2, s3, pts1)' href='#note1133' title='jotitaṃ (s2, s3, pts1)'>ujjalaṃ</span>;<br>
Osadhiṃva virocantaṃ,<br>
vijjutaṃ gagane yathā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_4607' href='#ms20Ap1_4607'>Ms 20Ap1_4607</a><a class='ref msdiv' id='msdiv305' href='#msdiv305'>Msdiv 305</a>Asambhītaṃ anuttāsiṃ,<br>
migarājaṃva kesariṃ;<br>
Ñāṇālokaṃ pakāsentaṃ,<br>
maddantaṃ titthiye gaṇe.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_4608' href='#ms20Ap1_4608'>Ms 20Ap1_4608</a><a class='ref msdiv' id='msdiv306' href='#msdiv306'>Msdiv 306</a>Uddharantaṃ imaṃ lokaṃ,<br>
chindantaṃ sabbasaṃsayaṃ;<br>
<span class='var' id='note1134' title='asambhītaṃ (s2, s3) | lasantaṃ (pts1) | gacchantaṃ (mr)' href='#note1134' title='asambhītaṃ (s2, s3) | lasantaṃ (pts1) | gacchantaṃ (mr)'>Gajjantaṃ</span> migarājaṃva,<br>
addasaṃ lokanāyakaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_4609' href='#ms20Ap1_4609'>Ms 20Ap1_4609</a><a class='ref msdiv' id='msdiv307' href='#msdiv307'>Msdiv 307</a>Jaṭājinadharo āsiṃ,<br>
brahā uju patāpavā;<br>
Vākacīraṃ gahetvāna,<br>
pādamūle apatthariṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_4610' href='#ms20Ap1_4610'>Ms 20Ap1_4610</a><a class='ref msdiv' id='msdiv308' href='#msdiv308'>Msdiv 308</a>Kāḷānusāriyaṃ gayha,<br>
anulimpiṃ tathāgataṃ;<br>
Sambuddhamanulimpetvā,<br>
santhaviṃ lokanāyakaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_4611' href='#ms20Ap1_4611'>Ms 20Ap1_4611</a><a class='ref msdiv' id='msdiv309' href='#msdiv309'>Msdiv 309</a>‘Samuddharasimaṃ lokaṃ,<br>
<span class='var' id='note1135' title='oghatiṇṇo mahāmuni (s2, s3, mr)' href='#note1135' title='oghatiṇṇo mahāmuni (s2, s3, mr)'>oghatiṇṇamahāmuni</span>;<br>
Ñāṇālokena jotesi,<br>
<span class='var' id='note1136' title='pavaraṃ (s2, s3) | vajira (pts1)' href='#note1136' title='pavaraṃ (s2, s3) | vajira (pts1)'>nāvaṭaṃ</span> ñāṇamuttamaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_4612' href='#ms20Ap1_4612'>Ms 20Ap1_4612</a><a class='ref msdiv' id='msdiv310' href='#msdiv310'>Msdiv 310</a><span class='var' id='note1137' title='tuvaṃ cakkaṃ (mr)' href='#note1137' title='tuvaṃ cakkaṃ (mr)'>Dhammacakkaṃ</span> pavattesi,<br>
maddase paratitthiye;<br>
Usabho jitasaṅgāmo,<br>
sampakampesi medaniṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_4613' href='#ms20Ap1_4613'>Ms 20Ap1_4613</a><a class='ref msdiv' id='msdiv311' href='#msdiv311'>Msdiv 311</a>Mahāsamudde ūmiyo,<br>
velantamhi pabhijjare;<br>
Tatheva tava ñāṇamhi,<br>
sabbadiṭṭhī pabhijjare.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_4614' href='#ms20Ap1_4614'>Ms 20Ap1_4614</a><a class='ref msdiv' id='msdiv312' href='#msdiv312'>Msdiv 312</a>Sukhumacchikajālena,<br>
saramhi sampatānite;<br>
<span class='var' id='note1138' title='... jālagatā (bj) | ... jāligatā (s2, s3, pts1)' href='#note1138' title='... jālagatā (bj) | ... jāligatā (s2, s3, pts1)'>Antojālikatā</span> pāṇā,<br>
pīḷitā honti tāvade.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_4615' href='#ms20Ap1_4615'>Ms 20Ap1_4615</a><a class='ref msdiv' id='msdiv313' href='#msdiv313'>Msdiv 313</a>Tatheva titthiyā loke,<br>
<span class='var' id='note1139' title='mūḷhā saccavinissiṭā (s2, s3) | phutā saccavinissitā (pts1) | phuṭṭhasaccavinissaṭā (mr)' href='#note1139' title='mūḷhā saccavinissiṭā (s2, s3) | phutā saccavinissitā (pts1) | phuṭṭhasaccavinissaṭā (mr)'>puthupāsaṇḍanissitā</span>;<br>
Antoñāṇavare tuyhaṃ,<br>
parivattanti mārisa.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_4616' href='#ms20Ap1_4616'>Ms 20Ap1_4616</a><a class='ref msdiv' id='msdiv314' href='#msdiv314'>Msdiv 314</a>Patiṭṭhā vuyhataṃ oghe,<br>
tvañhi nātho abandhunaṃ;<br>
Bhayaṭṭitānaṃ saraṇaṃ,<br>
muttitthīnaṃ parāyaṇaṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_4617' href='#ms20Ap1_4617'>Ms 20Ap1_4617</a><a class='ref msdiv' id='msdiv315' href='#msdiv315'>Msdiv 315</a>Ekavīro asadiso,<br>
<span class='var' id='note1140' title='karuṇāmettasañcayo (bj) | mettākaruṇasaññuto (s2, s3) | mettākāruṇādisañcayo (pts1)' href='#note1140' title='karuṇāmettasañcayo (bj) | mettākaruṇasaññuto (s2, s3) | mettākāruṇādisañcayo (pts1)'>mettākaruṇasañcayo</span>;<br>
Asamo <span class='var' id='note1141' title='susīlo asamo santo (bj, pts1) | paññavā yuttacāgo ca (s2, s3)' href='#note1141' title='susīlo asamo santo (bj, pts1) | paññavā yuttacāgo ca (s2, s3)'>susamo santo</span>,<br>
vasī tādī jitañjayo.</p>
<p><a class='ref sc' id='sc13' href='#sc13'>SC 13</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.324</a><a class='ref ms' id='ms20Ap1_4618' href='#ms20Ap1_4618'>Ms 20Ap1_4618</a><a class='ref msdiv' id='msdiv316' href='#msdiv316'>Msdiv 316</a>Dhīro vigatasammoho,<br>
anejo akathaṃkathī;<br>
<span class='var' id='note1142' title='vusito (bj, pts1) | tussito (s2, s3)' href='#note1142' title='vusito (bj, pts1) | tussito (s2, s3)'>Tusito</span> vantadososi,<br>
nimmalo saṃyato suci.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_4619' href='#ms20Ap1_4619'>Ms 20Ap1_4619</a><a class='ref msdiv' id='msdiv317' href='#msdiv317'>Msdiv 317</a><span class='var' id='note1143' title='saṅgātīto (s2, s3) | saṅghātīto (pts1)'>Saṅgātigo</span> <span class='var' id='note1144' title='gatamado (s2, s3, pts1) | tamanudo (mr)' href='#note1143' title='saṅgātīto (s2, s3) | saṅghātīto (pts1)'>Saṅgātigo</span> <span class='var' id='note1144' title='gatamado (s2, s3, pts1) | tamanudo (mr)'>hatamado</span>,<br>
tevijjo tibhavantago;<br>
Sīmātigo dhammagaru,<br>
gatattho <span class='var' id='note1145' title='hitavappatho (bj) | hitavappako (s2, s3) | hitadhammato (pts1)' href='#note1145' title='hitavappatho (bj) | hitavappako (s2, s3) | hitadhammato (pts1)'>hitavabbhuto</span>.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_4620' href='#ms20Ap1_4620'>Ms 20Ap1_4620</a><a class='ref msdiv' id='msdiv318' href='#msdiv318'>Msdiv 318</a>Tārako tvaṃ yathā nāvā,<br>
nidhīvassāsakārako;<br>
Asambhīto yathā sīho,<br>
gajarājāva dappito’.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_4621' href='#ms20Ap1_4621'>Ms 20Ap1_4621</a><a class='ref msdiv' id='msdiv319' href='#msdiv319'>Msdiv 319</a>Thometvā dasagāthāhi,<br>
padumuttaraṃ mahāyasaṃ;<br>
Vanditvā satthuno pāde,<br>
tuṇhī aṭṭhāsahaṃ tadā.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_4622' href='#ms20Ap1_4622'>Ms 20Ap1_4622</a><a class='ref msdiv' id='msdiv320' href='#msdiv320'>Msdiv 320</a>Padumuttaro lokavidū,<br>
āhutīnaṃ paṭiggaho;<br>
Bhikkhusaṃghe ṭhito satthā,<br>
imā gāthā abhāsatha.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_4623' href='#ms20Ap1_4623'>Ms 20Ap1_4623</a><a class='ref msdiv' id='msdiv321' href='#msdiv321'>Msdiv 321</a>‘Yo me sīlañca <span class='var' id='note1146' title='paññañca (s2, s3)' href='#note1146' title='paññañca (s2, s3)'>ñāṇañca</span>,<br>
<span class='var' id='note1147' title='dhammañcāpi pakittayi (bj, s2, s3, pts1)' href='#note1147' title='dhammañcāpi pakittayi (bj, s2, s3, pts1)'>saddhammañcāpi vaṇṇayi</span>;<br>
Tamahaṃ kittayissāmi,<br>
suṇātha mama bhāsato.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_4624' href='#ms20Ap1_4624'>Ms 20Ap1_4624</a><a class='ref msdiv' id='msdiv322' href='#msdiv322'>Msdiv 322</a>Saṭṭhi kappasahassāni,<br>
devaloke ramissati;<br>
Aññe devebhibhavitvā,<br>
issaraṃ kārayissati.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_4625' href='#ms20Ap1_4625'>Ms 20Ap1_4625</a><a class='ref msdiv' id='msdiv323' href='#msdiv323'>Msdiv 323</a>So pacchā pabbajitvāna,<br>
sukkamūlena codito;<br>
Gotamassa bhagavato,<br>
sāsane pabbajissati.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_4626' href='#ms20Ap1_4626'>Ms 20Ap1_4626</a><a class='ref msdiv' id='msdiv324' href='#msdiv324'>Msdiv 324</a>Pabbajitvāna kāyena,<br>
pāpakammaṃ vivajjiya;<br>
Sabbāsave pariññāya,<br>
nibbāyissatināsavo’.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_4627' href='#ms20Ap1_4627'>Ms 20Ap1_4627</a><a class='ref msdiv' id='msdiv325' href='#msdiv325'>Msdiv 325</a>Yathāpi megho thanayaṃ,<br>
tappeti mediniṃ imaṃ;<br>
Tatheva tvaṃ mahāvīra,<br>
dhammena tappayī mamaṃ.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_4628' href='#ms20Ap1_4628'>Ms 20Ap1_4628</a><a class='ref msdiv' id='msdiv326' href='#msdiv326'>Msdiv 326</a>Sīlaṃ paññañca dhammañca,<br>
thavitvā lokanāyakaṃ;<br>
Pattomhi paramaṃ santiṃ,<br>
nibbānaṃ padamaccutaṃ.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap1_4629' href='#ms20Ap1_4629'>Ms 20Ap1_4629</a><a class='ref msdiv' id='msdiv327' href='#msdiv327'>Msdiv 327</a>Aho nūna sa bhagavā,<br>
Ciraṃ tiṭṭheyya cakkhumā;<br>
Aññātañca vijāneyyuṃ,<br>
<span class='var' id='note1148' title='aññātañca vijāneyyaṃ passeyyaṃ (s2, s3) | aññātañca vijāneyyaṃ phasseyyam (pts1) | passeyya (mr)' href='#note1148' title='aññātañca vijāneyyaṃ passeyyaṃ (s2, s3) | aññātañca vijāneyyaṃ phasseyyam (pts1) | passeyya (mr)'>Phuseyyuṃ</span> amataṃ padaṃ.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_4630' href='#ms20Ap1_4630'>Ms 20Ap1_4630</a><a class='ref msdiv' id='msdiv328' href='#msdiv328'>Msdiv 328</a>Ayaṃ me pacchimā jāti,<br>
bhavā sabbe samūhatā;<br>
Sabbāsave pariññāya,<br>
viharāmi anāsavo.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap1_4631' href='#ms20Ap1_4631'>Ms 20Ap1_4631</a><a class='ref msdiv' id='msdiv329' href='#msdiv329'>Msdiv 329</a>Satasahassito kappe,<br>
yaṃ buddhamabhithomayiṃ;<br>
Duggatiṃ nābhijānāmi,<br>
kittanāya idaṃ phalaṃ.</p>
<p><a class='ref sc' id='sc27' href='#sc27'>SC 27</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.325</a><a class='ref ms' id='ms20Ap1_4632' href='#ms20Ap1_4632'>Ms 20Ap1_4632</a><a class='ref msdiv' id='msdiv330' href='#msdiv330'>Msdiv 330</a>Kilesā jhāpitā mayhaṃ,<br>
bhavā sabbe samūhatā;<br>
Sabbāsavā parikkhīṇā,<br>
natthi dāni punabbhavo.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap1_4633' href='#ms20Ap1_4633'>Ms 20Ap1_4633</a><a class='ref msdiv' id='msdiv331' href='#msdiv331'>Msdiv 331</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap1_4634' href='#ms20Ap1_4634'>Ms 20Ap1_4634</a><a class='ref msdiv' id='msdiv332' href='#msdiv332'>Msdiv 332</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc30' href='#sc30'>SC 30</a><a class='ref ms' id='ms20Ap1_4635' href='#ms20Ap1_4635'>Ms 20Ap1_4635</a>Itthaṃ sudaṃ āyasmā sabbakittiko thero imā gāthāyo abhāsitthāti.</p>
<p class='endsutta'><a class='ref sc' id='sc31' href='#sc31'>SC 31</a><a class='ref ms' id='ms20Ap1_4636' href='#ms20Ap1_4636'>Ms 20Ap1_4636</a>Sabbakittikattherassāpadānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
