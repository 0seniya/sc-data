<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap436' lang='pli'>
<header>
<ul>
<li class='division'>Therāpadāna</li>
<li>Ekavihārivagga</li>
</ul>
<h1>4. Ñāṇatthavikattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_5704' href='#ms20Ap1_5704'>Ms 20Ap1_5704</a><a class='ref msdiv' id='msdiv35' href='#msdiv35'>Msdiv 35</a>“Kaṇikāraṃva jalitaṃ,<br>
dīparukkhaṃva jotitaṃ;<br>
Kañcanaṃva virocantaṃ,<br>
addasaṃ dvipaduttamaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_5705' href='#ms20Ap1_5705'>Ms 20Ap1_5705</a><a class='ref msdiv' id='msdiv36' href='#msdiv36'>Msdiv 36</a>Kamaṇḍaluṃ ṭhapetvāna,<br>
vākacīrañca kuṇḍikaṃ;<br>
Ekaṃsaṃ ajinaṃ katvā,<br>
buddhaseṭṭhaṃ thaviṃ ahaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_5706' href='#ms20Ap1_5706'>Ms 20Ap1_5706</a><a class='ref msdiv' id='msdiv37' href='#msdiv37'>Msdiv 37</a>‘Tamandhakāraṃ vidhamaṃ,<br>
mohajālasamākulaṃ;<br>
Ñāṇālokaṃ dassetvāna,<br>
nittiṇṇosi mahāmuni.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_5707' href='#ms20Ap1_5707'>Ms 20Ap1_5707</a><a class='ref msdiv' id='msdiv38' href='#msdiv38'>Msdiv 38</a>Samuddharasimaṃ lokaṃ,<br>
sabbāvantamanuttaraṃ;<br>
Ñāṇe te upamā natthi,<br>
<span class='var' id='note1397' title='yāvatā ca gatogati (pts1, mr)' href='#note1397' title='yāvatā ca gatogati (pts1, mr)'>yāvatājagatogati</span>.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_5708' href='#ms20Ap1_5708'>Ms 20Ap1_5708</a><a class='ref msdiv' id='msdiv39' href='#msdiv39'>Msdiv 39</a>Tena ñāṇena sabbaññū,<br>
iti buddho pavuccati;<br>
Vandāmi taṃ mahāvīraṃ,<br>
sabbaññutamanāvaraṃ’.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.393</a><a class='ref ms' id='ms20Ap1_5709' href='#ms20Ap1_5709'>Ms 20Ap1_5709</a><a class='ref msdiv' id='msdiv40' href='#msdiv40'>Msdiv 40</a>Satasahassito kappe,<br>
buddhaseṭṭhaṃ thaviṃ ahaṃ;<br>
Duggatiṃ nābhijānāmi,<br>
ñāṇatthavāyidaṃ phalaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_5710' href='#ms20Ap1_5710'>Ms 20Ap1_5710</a><a class='ref msdiv' id='msdiv41' href='#msdiv41'>Msdiv 41</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_5711' href='#ms20Ap1_5711'>Ms 20Ap1_5711</a><a class='ref msdiv' id='msdiv42' href='#msdiv42'>Msdiv 42</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_5712' href='#ms20Ap1_5712'>Ms 20Ap1_5712</a><a class='ref msdiv' id='msdiv43' href='#msdiv43'>Msdiv 43</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_5713' href='#ms20Ap1_5713'>Ms 20Ap1_5713</a>Itthaṃ sudaṃ āyasmā ñāṇatthaviko thero imā gāthāyo abhāsitthāti.</p>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms20Ap1_5714' href='#ms20Ap1_5714'>Ms 20Ap1_5714</a>Ñāṇatthavikattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
