<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap337' lang='pli'>
<header>
<ul>
<li class='division'>Therāpadāna</li>
<li>Gandhodakavagga</li>
</ul>
<h1><span class='var' id='note914' title='phussitakammiyattherāpadānaṃ (s2, s3, pts1)' href='#note914' title='phussitakammiyattherāpadānaṃ (s2, s3, pts1)'>5 Phusitakampiyattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='pts' id='pts1.268' href='#pts1.268'></a><a class='ref ms' id='ms20Ap1_3760' href='#ms20Ap1_3760'>Ms 20Ap1_3760</a><a class='ref msdiv' id='msdiv38' href='#msdiv38'>Msdiv 38</a>“Vipassī <span class='var' id='note915' title='sabbatthapi evameva' href='#note915' title='sabbatthapi evameva'>nāma</span> sambuddho,<br>
lokajeṭṭho narāsabho;<br>
Khīṇāsavehi sahito,<br>
saṃghārāme vasī tadā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3761' href='#ms20Ap1_3761'>Ms 20Ap1_3761</a><a class='ref msdiv' id='msdiv39' href='#msdiv39'>Msdiv 39</a>Ārāmadvārā nikkhamma,<br>
<span class='var' id='note916' title='sabbatthapi evameva' href='#note916' title='sabbatthapi evameva'>vipassī</span> lokanāyako;<br>
Saha satasahassehi,<br>
<span class='var' id='note917' title='aṭṭha (mr) | saha (?)' href='#note917' title='aṭṭha (mr) | saha (?)'>aṭṭha</span> khīṇāsavehi so.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_3762' href='#ms20Ap1_3762'>Ms 20Ap1_3762</a><a class='ref msdiv' id='msdiv40' href='#msdiv40'>Msdiv 40</a>Ajinena nivatthohaṃ,<br>
vākacīradharopi ca;<br>
<span class='var' id='note918' title='kusumbhodaka ... (bj, s2, s3, pts1)' href='#note918' title='kusumbhodaka ... (bj, s2, s3, pts1)'>Kusumodakamādāya</span>,<br>
sambuddhaṃ upasaṅkamiṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3763' href='#ms20Ap1_3763'>Ms 20Ap1_3763</a><a class='ref msdiv' id='msdiv41' href='#msdiv41'>Msdiv 41</a>Sakaṃ cittaṃ pasādetvā,<br>
vedajāto katañjalī;<br>
Kusumodakamādāya,<br>
buddhamabbhukkiriṃ ahaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_3764' href='#ms20Ap1_3764'>Ms 20Ap1_3764</a><a class='ref msdiv' id='msdiv42' href='#msdiv42'>Msdiv 42</a>Tena kammena sambuddho,<br>
<span class='var' id='note919' title='sabbatthapi evameva' href='#note919' title='sabbatthapi evameva'>jalajuttamanāmako</span>;<br>
Mama kammaṃ pakittetvā,<br>
agamā yena patthitaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_3765' href='#ms20Ap1_3765'>Ms 20Ap1_3765</a><a class='ref msdiv' id='msdiv43' href='#msdiv43'>Msdiv 43</a><span class='var' id='note920' title='phussitā (s2, s3)' href='#note920' title='phussitā (s2, s3)'>Phusitā</span> pañcasahassā,<br>
yehi pūjesahaṃ jinaṃ;<br>
Aḍḍhateyyasahassehi,<br>
devarajjaṃ akārayiṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_3766' href='#ms20Ap1_3766'>Ms 20Ap1_3766</a><a class='ref msdiv' id='msdiv44' href='#msdiv44'>Msdiv 44</a>Aḍḍhateyyasahassehi,<br>
cakkavattī ahosahaṃ;<br>
Avasesena kammena,<br>
arahattamapāpuṇiṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_3767' href='#ms20Ap1_3767'>Ms 20Ap1_3767</a><a class='ref msdiv' id='msdiv45' href='#msdiv45'>Msdiv 45</a>Devarājā <span class='var' id='note921' title='yadāhosiṃ (s2, s3) | yadā ahosiṃ (mr)' href='#note921' title='yadāhosiṃ (s2, s3) | yadā ahosiṃ (mr)'>yadā homi</span>,<br>
manujādhipatī <span class='var' id='note922' title='tadā (s2, s3, mr) | yathā (pts1)' href='#note922' title='tadā (s2, s3, mr) | yathā (pts1)'>yadā</span>;<br>
Tameva nāmadheyyaṃ me,<br>
phusito nāma homahaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_3768' href='#ms20Ap1_3768'>Ms 20Ap1_3768</a><a class='ref msdiv' id='msdiv46' href='#msdiv46'>Msdiv 46</a>Devabhūtassa santassa,<br>
athāpi mānusassa vā;<br>
Samantā byāmato mayhaṃ,<br>
phusitaṃva pavassati.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_3769' href='#ms20Ap1_3769'>Ms 20Ap1_3769</a><a class='ref msdiv' id='msdiv47' href='#msdiv47'>Msdiv 47</a>Bhavā ugghāṭitā mayhaṃ,<br>
kilesā jhāpitā mama;<br>
Sabbāsavaparikkhīṇo,<br>
phusitassa idaṃ phalaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_3770' href='#ms20Ap1_3770'>Ms 20Ap1_3770</a><a class='ref msdiv' id='msdiv48' href='#msdiv48'>Msdiv 48</a>Candanasseva me kāyā,<br>
tathā gandho pavāyati;<br>
Sarīrato mama gandho,<br>
aḍḍhakose pavāyati.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_3771' href='#ms20Ap1_3771'>Ms 20Ap1_3771</a><a class='ref msdiv' id='msdiv49' href='#msdiv49'>Msdiv 49</a>Dibbagandhaṃ sampavantaṃ,<br>
puññakammasamaṅginaṃ;<br>
Gandhaṃ ghatvāna jānanti,<br>
phusito āgato idha.</p>
<p><a class='ref sc' id='sc13' href='#sc13'>SC 13</a><a class='pts' id='pts1.269' href='#pts1.269'></a><a class='ref ms' id='ms20Ap1_3772' href='#ms20Ap1_3772'>Ms 20Ap1_3772</a><a class='ref msdiv' id='msdiv50' href='#msdiv50'>Msdiv 50</a>Sākhāpalāsakaṭṭhāni,<br>
tiṇānipi ca sabbaso;<br>
Mama saṅkappamaññāya,<br>
gandho sampajjate khaṇe.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_3773' href='#ms20Ap1_3773'>Ms 20Ap1_3773</a><a class='ref msdiv' id='msdiv51' href='#msdiv51'>Msdiv 51</a><span class='var' id='note923' title='satasahasse ito (bj, s2, s3, pts1)' href='#note923' title='satasahasse ito (bj, s2, s3, pts1)'>Satasahassito</span> kappe,<br>
candanaṃ abhipūjayiṃ;<br>
Duggatiṃ nābhijānāmi,<br>
phusitassa idaṃ phalaṃ.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_3774' href='#ms20Ap1_3774'>Ms 20Ap1_3774</a><a class='ref msdiv' id='msdiv52' href='#msdiv52'>Msdiv 52</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_3775' href='#ms20Ap1_3775'>Ms 20Ap1_3775</a>Itthaṃ sudaṃ āyasmā <span class='var' id='note924' title='phussitakammiyo (s2, s3, pts1)' href='#note924' title='phussitakammiyo (s2, s3, pts1)'>phusitakampiyo</span> thero imā gāthāyo abhāsitthāti.</p>
<p class='endsutta'><a class='ref sc' id='sc17' href='#sc17'>SC 17</a><a class='ref ms' id='ms20Ap1_3776' href='#ms20Ap1_3776'>Ms 20Ap1_3776</a>Phusitakampiyattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
