<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap132' lang='pli'>
<header>
<ul>
<li class='division'>Therāpadāna</li>
<li>Sereyyavagga</li>
</ul>
<h1>10. Padumapūjakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_2168' href='#ms20Ap1_2168'>Ms 20Ap1_2168</a><a class='ref msdiv' id='msdiv97' href='#msdiv97'>Msdiv 97</a>“Himavantassāvidūre,<br>
gotamo nāma pabbato;<br>
Nānārukkhehi sañchanno,<br>
mahābhūtagaṇālayo.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2169' href='#ms20Ap1_2169'>Ms 20Ap1_2169</a><a class='ref msdiv' id='msdiv98' href='#msdiv98'>Msdiv 98</a>Vemajjhamhi ca tassāsi,<br>
assamo abhinimmito;<br>
Purakkhato sasissehi,<br>
vasāmi assame ahaṃ.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.163' href='#pts-vp-pli1.163'>PTS vp Pali 1.163</a><a class='ref ms' id='ms20Ap1_2170' href='#ms20Ap1_2170'>Ms 20Ap1_2170</a><a class='ref msdiv' id='msdiv99' href='#msdiv99'>Msdiv 99</a>Āyantu me sissagaṇā,<br>
padumaṃ āharantu me;<br>
Buddhapūjaṃ karissāmi,<br>
dvipadindassa tādino.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2171' href='#ms20Ap1_2171'>Ms 20Ap1_2171</a><a class='ref msdiv' id='msdiv100' href='#msdiv100'>Msdiv 100</a>Evanti te paṭissutvā,<br>
padumaṃ āhariṃsu me;<br>
Tathā nimittaṃ katvāhaṃ,<br>
buddhassa abhiropayiṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2172' href='#ms20Ap1_2172'>Ms 20Ap1_2172</a><a class='ref msdiv' id='msdiv101' href='#msdiv101'>Msdiv 101</a>Sisse tadā samānetvā,<br>
sādhukaṃ anusāsahaṃ;<br>
Mā kho tumhe pamajjittha,<br>
appamādo sukhāvaho.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2173' href='#ms20Ap1_2173'>Ms 20Ap1_2173</a><a class='ref msdiv' id='msdiv102' href='#msdiv102'>Msdiv 102</a>Evaṃ samanusāsitvā,<br>
te sisse vacanakkhame;<br>
Appamādaguṇe yutto,<br>
tadā kālaṅkato ahaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2174' href='#ms20Ap1_2174'>Ms 20Ap1_2174</a><a class='ref msdiv' id='msdiv103' href='#msdiv103'>Msdiv 103</a>Ekanavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_2175' href='#ms20Ap1_2175'>Ms 20Ap1_2175</a><a class='ref msdiv' id='msdiv104' href='#msdiv104'>Msdiv 104</a>Ekapaññāsakappamhi,<br>
rājā āsiṃ jaluttamo;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_2176' href='#ms20Ap1_2176'>Ms 20Ap1_2176</a><a class='ref msdiv' id='msdiv105' href='#msdiv105'>Msdiv 105</a>Paṭisambhidā catasso,<br>
… pe …<br>
kataṃ buddhassa sāsanaṃ”. (1863)</p>
</blockquote>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_2177' href='#ms20Ap1_2177'>Ms 20Ap1_2177</a>Itthaṃ sudaṃ āyasmā padumapūjako thero imā gāthāyo abhāsitthāti.</p>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms20Ap1_2178' href='#ms20Ap1_2178'>Ms 20Ap1_2178</a>Padumapūjakattherassāpadānaṃ dasamaṃ.</p>
<p class='endsection'><a class='ref sc' id='sc12' href='#sc12'>SC 12</a><a class='ref ms' id='ms20Ap1_2179' href='#ms20Ap1_2179'>Ms 20Ap1_2179</a>Sereyyavaggo terasamo.</p>
<p class='uddana-intro'><a class='ref sc' id='sc13' href='#sc13'>SC 13</a><a class='ref ms' id='ms20Ap1_2180' href='#ms20Ap1_2180'>Ms 20Ap1_2180</a>Tassuddānaṃ</p>
<blockquote class='uddanagatha'>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_2181' href='#ms20Ap1_2181'>Ms 20Ap1_2181</a>Sereyyako pupphathūpi,<br>
pāyaso gandhathomako;<br>
Āsani phalasaññī ca,<br>
gaṇṭhipadumapupphiyo;<br>
Pañcuttarasatā gāthā,<br>
gaṇitā atthadassibhi.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
