<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap403' lang='pli'>
<header>
<ul>
<li class='division'>Therāpadāna</li>
<li>Metteyyavagga</li>
</ul>
<h1>1. Tissametteyyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.339</a><a class='ref ms' id='ms20Ap1_4847' href='#ms20Ap1_4847'>Ms 20Ap1_4847</a><a class='ref msdiv' id='msdiv1' href='#msdiv1'>Msdiv 1</a>“Pabbhārakūṭaṃ nissāya,<br>
sobhito nāma tāpaso;<br>
Pavattaphalaṃ bhuñjitvā,<br>
vasati pabbatantare.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_4848' href='#ms20Ap1_4848'>Ms 20Ap1_4848</a><a class='ref msdiv' id='msdiv2' href='#msdiv2'>Msdiv 2</a>Aggiṃ dāruṃ āharitvā,<br>
ujjālesiṃ ahaṃ tadā;<br>
Uttamatthaṃ gavesanto,<br>
brahmalokūpapattiyā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_4849' href='#ms20Ap1_4849'>Ms 20Ap1_4849</a><a class='ref msdiv' id='msdiv3' href='#msdiv3'>Msdiv 3</a>Padumuttaro lokavidū,<br>
āhutīnaṃ paṭiggaho;<br>
Mamuddharitukāmo so,<br>
āgacchi mama santike.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_4850' href='#ms20Ap1_4850'>Ms 20Ap1_4850</a><a class='ref msdiv' id='msdiv4' href='#msdiv4'>Msdiv 4</a>‘Kiṃ karosi mahāpuñña,<br>
dehi me aggidārukaṃ;<br>
Ahamaggiṃ paricare,<br>
tato me suddhi <span class='var' id='note1198' title='hehiti (bj, pts1)' href='#note1198' title='hehiti (bj, pts1)'>hohiti</span>’.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_4851' href='#ms20Ap1_4851'>Ms 20Ap1_4851</a><a class='ref msdiv' id='msdiv5' href='#msdiv5'>Msdiv 5</a>‘Subhaddako tvaṃ manuje,<br>
devate tvaṃ pajānasi;<br>
Tuvaṃ aggiṃ paricara,<br>
handa te aggidārukaṃ’.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_4852' href='#ms20Ap1_4852'>Ms 20Ap1_4852</a><a class='ref msdiv' id='msdiv6' href='#msdiv6'>Msdiv 6</a>Tato kaṭṭhaṃ gahetvāna,<br>
aggiṃ ujjālayī jino;<br>
Na tattha kaṭṭhaṃ pajjhāyi,<br>
pāṭiheraṃ mahesino.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_4853' href='#ms20Ap1_4853'>Ms 20Ap1_4853</a><a class='ref msdiv' id='msdiv7' href='#msdiv7'>Msdiv 7</a>‘Na te aggi pajjalati,<br>
āhutī te na vijjati;<br>
Niratthakaṃ vataṃ tuyhaṃ,<br>
aggiṃ paricarassu me’.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_4854' href='#ms20Ap1_4854'>Ms 20Ap1_4854</a><a class='ref msdiv' id='msdiv8' href='#msdiv8'>Msdiv 8</a>‘Kīdiso <span class='var' id='note1199' title='te (s2, s3, mr)' href='#note1199' title='te (s2, s3, mr)'>so</span> mahāvīra,<br>
aggi tava pavuccati;<br>
Mayhampi kathayassetaṃ,<br>
ubho paricarāmase’.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_4855' href='#ms20Ap1_4855'>Ms 20Ap1_4855</a><a class='ref msdiv' id='msdiv9' href='#msdiv9'>Msdiv 9</a>‘Hetudhammanirodhāya,<br>
kilesasamaṇāya ca;<br>
Issāmacchariyaṃ hitvā,<br>
tayo ete mamāhutī’.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_4856' href='#ms20Ap1_4856'>Ms 20Ap1_4856</a><a class='ref msdiv' id='msdiv10' href='#msdiv10'>Msdiv 10</a>‘Kīdiso tvaṃ mahāvīra,<br>
kathaṃ gottosi mārisa;<br>
Ācārapaṭipatti te,<br>
bāḷhaṃ kho mama ruccati’.</p>
<p><a class='ref sc' id='sc11' href='#sc11'>SC 11</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.340</a><a class='ref ms' id='ms20Ap1_4857' href='#ms20Ap1_4857'>Ms 20Ap1_4857</a><a class='ref msdiv' id='msdiv11' href='#msdiv11'>Msdiv 11</a>‘Khattiyamhi kule jāto,<br>
abhiññāpāramiṃ gato;<br>
Sabbāsavaparikkhīṇo,<br>
natthi dāni punabbhavo’.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_4858' href='#ms20Ap1_4858'>Ms 20Ap1_4858</a><a class='ref msdiv' id='msdiv12' href='#msdiv12'>Msdiv 12</a>‘Yadi buddhosi sabbaññū,<br>
pabhaṅkara tamonuda;<br>
Namassissāmi taṃ deva,<br>
dukkhassantakaro tuvaṃ’.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_4859' href='#ms20Ap1_4859'>Ms 20Ap1_4859</a><a class='ref msdiv' id='msdiv13' href='#msdiv13'>Msdiv 13</a>Pattharitvājinacammaṃ,<br>
nisīdanamadāsahaṃ;<br>
Nisīda nātha sabbaññu,<br>
upaṭṭhissāmahaṃ tuvaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_4860' href='#ms20Ap1_4860'>Ms 20Ap1_4860</a><a class='ref msdiv' id='msdiv14' href='#msdiv14'>Msdiv 14</a>Nisīdi bhagavā tattha,<br>
ajinamhi suvitthate;<br>
Nimantayitvā sambuddhaṃ,<br>
pabbataṃ agamāsahaṃ.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_4861' href='#ms20Ap1_4861'>Ms 20Ap1_4861</a><a class='ref msdiv' id='msdiv15' href='#msdiv15'>Msdiv 15</a>Khāribhārañca pūretvā,<br>
tindukaphalamāhariṃ;<br>
Madhunā yojayitvāna,<br>
phalaṃ buddhassadāsahaṃ.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_4862' href='#ms20Ap1_4862'>Ms 20Ap1_4862</a><a class='ref msdiv' id='msdiv16' href='#msdiv16'>Msdiv 16</a>Mama nijjhāyamānassa,<br>
paribhuñji tadā jino;<br>
Tattha cittaṃ pasādesiṃ,<br>
pekkhanto lokanāyakaṃ.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_4863' href='#ms20Ap1_4863'>Ms 20Ap1_4863</a><a class='ref msdiv' id='msdiv17' href='#msdiv17'>Msdiv 17</a>Padumuttaro lokavidū,<br>
āhutīnaṃ paṭiggaho;<br>
Mamassame nisīditvā,<br>
imā gāthā abhāsatha.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_4864' href='#ms20Ap1_4864'>Ms 20Ap1_4864</a><a class='ref msdiv' id='msdiv18' href='#msdiv18'>Msdiv 18</a>‘Yo maṃ phalena tappesi,<br>
pasanno sehi pāṇibhi;<br>
Tamahaṃ kittayissāmi,<br>
suṇātha mama bhāsato.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_4865' href='#ms20Ap1_4865'>Ms 20Ap1_4865</a><a class='ref msdiv' id='msdiv19' href='#msdiv19'>Msdiv 19</a>Pañcavīsatikkhattuṃ so,<br>
devarajjaṃ karissati;<br>
Sahassakkhattuṃ rājā ca,<br>
cakkavattī bhavissati.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_4866' href='#ms20Ap1_4866'>Ms 20Ap1_4866</a><a class='ref msdiv' id='msdiv20' href='#msdiv20'>Msdiv 20</a>Tassa saṅkappamaññāya,<br>
pubbakammasamaṅgino;<br>
Annaṃ pānañca vatthañca,<br>
sayanañca mahārahaṃ.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_4867' href='#ms20Ap1_4867'>Ms 20Ap1_4867</a><a class='ref msdiv' id='msdiv21' href='#msdiv21'>Msdiv 21</a>Puññakammena saṃyuttā,<br>
nibbattissanti tāvade;<br>
Sadā pamudito cāyaṃ,<br>
bhavissati anāmayo.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_4868' href='#ms20Ap1_4868'>Ms 20Ap1_4868</a><a class='ref msdiv' id='msdiv22' href='#msdiv22'>Msdiv 22</a>Upapajjati yaṃ yoniṃ,<br>
devattaṃ atha mānusaṃ;<br>
Sabbattha sukhito hutvā,<br>
manussattaṃ gamissati.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_4869' href='#ms20Ap1_4869'>Ms 20Ap1_4869</a><a class='ref msdiv' id='msdiv23' href='#msdiv23'>Msdiv 23</a>Ajjhāyako mantadharo,<br>
tiṇṇaṃ vedāna pāragū;<br>
Sambuddhaṃ upagantvāna,<br>
arahā so bhavissati’.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap1_4870' href='#ms20Ap1_4870'>Ms 20Ap1_4870</a><a class='ref msdiv' id='msdiv24' href='#msdiv24'>Msdiv 24</a>Yato sarāmi attānaṃ,<br>
yato pattosmi viññutaṃ;<br>
Bhoge me ūnatā natthi,<br>
phaladānassidaṃ phalaṃ.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_4871' href='#ms20Ap1_4871'>Ms 20Ap1_4871</a><a class='ref msdiv' id='msdiv25' href='#msdiv25'>Msdiv 25</a>Varadhammamanuppatto,<br>
rāgadose samūhaniṃ;<br>
Sabbāsavaparikkhīṇo,<br>
natthi dāni punabbhavo.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap1_4872' href='#ms20Ap1_4872'>Ms 20Ap1_4872</a><a class='ref msdiv' id='msdiv26' href='#msdiv26'>Msdiv 26</a>Kilesā jhāpitā mayhaṃ,<br>
bhavā sabbe samūhatā;<br>
Nāgova bandhanaṃ chetvā,<br>
viharāmi anāsavo.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap1_4873' href='#ms20Ap1_4873'>Ms 20Ap1_4873</a><a class='ref msdiv' id='msdiv27' href='#msdiv27'>Msdiv 27</a>Svāgataṃ vata me āsi,<br>
mama buddhassa santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap1_4874' href='#ms20Ap1_4874'>Ms 20Ap1_4874</a><a class='ref msdiv' id='msdiv28' href='#msdiv28'>Msdiv 28</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap1_4875' href='#ms20Ap1_4875'>Ms 20Ap1_4875</a>Itthaṃ sudaṃ āyasmā tissametteyyo thero imā gāthāyo abhāsitthāti.</p>
<p class='endsutta'><a class='ref sc' id='sc30' href='#sc30'>SC 30</a><a class='ref ms' id='ms20Ap1_4876' href='#ms20Ap1_4876'>Ms 20Ap1_4876</a>Tissametteyyattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
