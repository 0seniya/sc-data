<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap486' lang='pli'>
<header>
<ul>
<li class='division'>Therāpadāna</li>
<li>Paṃsukūlavagga</li>
</ul>
<h1><span class='var' id='note1501' title='ñāṇatthavikattherāpadānaṃ (bj, s2, s3)' href='#note1501' title='ñāṇatthavikattherāpadānaṃ (bj, s2, s3)'>4 Ñāṇathavikattheraapadāna</span></h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_6236'>Ms 20Ap1_6236</a><a class='ref msdiv' id='msdiv46' href='#sc1'>SC 1</a><a class='ref ms' id='ms20Ap1_6236'>Ms 20Ap1_6236</a><a class='ref msdiv' id='msdiv46'>Msdiv 46</a>“Dakkhiṇe himavantassa,<br>
sukato assamo mama;<br>
Uttamatthaṃ gavesanto,<br>
vasāmi vipine tadā.</p>
<p><a class='ref sc' id='sc2'>SC 2</a><a class='ref ms' id='ms20Ap1_6237'>Ms 20Ap1_6237</a><a class='ref msdiv' id='msdiv47' href='#sc2'>SC 2</a><a class='ref ms' id='ms20Ap1_6237'>Ms 20Ap1_6237</a><a class='ref msdiv' id='msdiv47'>Msdiv 47</a>Lābhālābhena santuṭṭho,<br>
mūlena ca phalena ca;<br>
Anvesanto ācariyaṃ,<br>
vasāmi ekako ahaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_6238'>Ms 20Ap1_6238</a><a class='ref msdiv' id='msdiv48' href='#sc3'>SC 3</a><a class='ref ms' id='ms20Ap1_6238'>Ms 20Ap1_6238</a><a class='ref msdiv' id='msdiv48'>Msdiv 48</a>Sumedho nāma sambuddho,<br>
loke uppajji tāvade;<br>
Catusaccaṃ pakāseti,<br>
uddharanto mahājanaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_6239'>Ms 20Ap1_6239</a><a class='ref msdiv' id='msdiv49' href='#sc4'>SC 4</a><a class='ref ms' id='ms20Ap1_6239'>Ms 20Ap1_6239</a><a class='ref msdiv' id='msdiv49'>Msdiv 49</a>Nāhaṃ suṇomi sambuddhaṃ,<br>
napi me koci <span class='var' id='note1502' title='bhāsati (bj) | sāsati (s2, s3, pts1)' href='#note1502' title='bhāsati (bj) | sāsati (s2, s3, pts1)'>saṃsati</span>;<br>
Aṭṭhavasse atikkante,<br>
assosiṃ lokanāyakaṃ.</p>
<p><a class='ref sc' id='sc5'>SC 5</a><a class='pts' id='pts2.422'></a><a class='ref ms' id='ms20Ap1_6240'>Ms 20Ap1_6240</a><a class='ref msdiv' id='msdiv50' href='#sc5'>SC 5</a><a class='pts' id='pts2.422'></a><a class='ref ms' id='ms20Ap1_6240'>Ms 20Ap1_6240</a><a class='ref msdiv' id='msdiv50'>Msdiv 50</a>Aggidāruṃ nīharitvā,<br>
sammajjitvāna assamaṃ;<br>
Khāribhāraṃ gahetvāna,<br>
nikkhamiṃ vipinā ahaṃ.</p>
<p><a class='ref sc' id='sc6'>SC 6</a><a class='ref ms' id='ms20Ap1_6241'>Ms 20Ap1_6241</a><a class='ref msdiv' id='msdiv51' href='#sc6'>SC 6</a><a class='ref ms' id='ms20Ap1_6241'>Ms 20Ap1_6241</a><a class='ref msdiv' id='msdiv51'>Msdiv 51</a>Ekarattiṃ vasantohaṃ,<br>
gāmesu nigamesu ca;<br>
Anupubbena candavatiṃ,<br>
tadāhaṃ upasaṅkamiṃ.</p>
<p><a class='ref sc' id='sc7'>SC 7</a><a class='ref ms' id='ms20Ap1_6242'>Ms 20Ap1_6242</a><a class='ref msdiv' id='msdiv52' href='#sc7'>SC 7</a><a class='ref ms' id='ms20Ap1_6242'>Ms 20Ap1_6242</a><a class='ref msdiv' id='msdiv52'>Msdiv 52</a>Bhagavā tamhi samaye,<br>
sumedho lokanāyako;<br>
Uddharanto bahū satte,<br>
deseti amataṃ padaṃ.</p>
<p><a class='ref sc' id='sc8'>SC 8</a><a class='ref ms' id='ms20Ap1_6243'>Ms 20Ap1_6243</a><a class='ref msdiv' id='msdiv53' href='#sc8'>SC 8</a><a class='ref ms' id='ms20Ap1_6243'>Ms 20Ap1_6243</a><a class='ref msdiv' id='msdiv53'>Msdiv 53</a>Janakāyamatikkamma,<br>
vanditvā jinasāgaraṃ;<br>
Ekaṃsaṃ ajinaṃ katvā,<br>
santhaviṃ lokanāyakaṃ.</p>
<p><a class='ref sc' id='sc9'>SC 9</a><a class='ref ms' id='ms20Ap1_6244'>Ms 20Ap1_6244</a><a class='ref msdiv' id='msdiv54' href='#sc9'>SC 9</a><a class='ref ms' id='ms20Ap1_6244'>Ms 20Ap1_6244</a><a class='ref msdiv' id='msdiv54'>Msdiv 54</a>‘Tuvaṃ satthā ca ketu ca,<br>
dhajo yūpo ca pāṇinaṃ;<br>
<span class='var' id='note1503' title='parāyano (s2, s3, c1)' href='#note1503' title='parāyano (s2, s3, c1)'>Parāyaṇo</span> patiṭṭhā ca,<br>
dīpo ca dvipaduttamo.</p>
</blockquote>
<p class='endsutta'><a class='ref sc' id='sc10'>SC 10</a><a class='ref ms' id='ms20Ap1_6245' href='#sc10'>SC 10</a><a class='ref ms' id='ms20Ap1_6245'>Ms 20Ap1_6245</a>Ekavīsatimaṃ bhāṇavāraṃ.</p>
<blockquote class='gatha'>
<p><a class='ref sc' id='sc11'>SC 11</a><a class='ref ms' id='ms20Ap1_6246'>Ms 20Ap1_6246</a><a class='ref msdiv' id='msdiv55' href='#sc11'>SC 11</a><a class='ref ms' id='ms20Ap1_6246'>Ms 20Ap1_6246</a><a class='ref msdiv' id='msdiv55'>Msdiv 55</a>Nepuñño dassane vīro,<br>
tāresi janataṃ tuvaṃ;<br>
Natthañño tārako loke,<br>
tavuttaritaro mune.</p>
<p><a class='ref sc' id='sc12'>SC 12</a><a class='ref ms' id='ms20Ap1_6247'>Ms 20Ap1_6247</a><a class='ref msdiv' id='msdiv56'>Msdiv 56</a>Sakkā <span class='var' id='note1504' title='have (bj, pts1) | bhave (s2, s3, mr)' href='#sc12'>SC 12</a><a class='ref ms' id='ms20Ap1_6247'>Ms 20Ap1_6247</a><a class='ref msdiv' id='msdiv56'>Msdiv 56</a>Sakkā <span class='var' id='note1504' title='have (bj, pts1) | bhave (s2, s3, mr)'>theve</span> kusaggena,<br>
pametuṃ <span class='var' id='note1505' title='sāgaruttamo (bj, s2, s3, pts1)' href='#note1505' title='sāgaruttamo (bj, s2, s3, pts1)'>sāgaruttame</span>;<br>
Na tveva tava sabbaññu,<br>
ñāṇaṃ sakkā pametave.</p>
<p><a class='ref sc' id='sc13'>SC 13</a><a class='ref ms' id='ms20Ap1_6248'>Ms 20Ap1_6248</a><a class='ref msdiv' id='msdiv57'>Msdiv 57</a><span class='var' id='note1506' title='tulāmaṇḍale (bj) | tulamaṇḍale (pts1)' href='#sc13'>SC 13</a><a class='ref ms' id='ms20Ap1_6248'>Ms 20Ap1_6248</a><a class='ref msdiv' id='msdiv57'>Msdiv 57</a><span class='var' id='note1506' title='tulāmaṇḍale (bj) | tulamaṇḍale (pts1)'>Tuladaṇḍe</span> ṭhapetvāna,<br>
<span class='var' id='note1507' title='mahi (s2, s3) | mahī (pts1)' href='#note1507' title='mahi (s2, s3) | mahī (pts1)'>mahiṃ</span> sakkā dharetave;<br>
Na tveva tava paññāya,<br>
pamāṇamatthi cakkhuma.</p>
<p><a class='ref sc' id='sc14'>SC 14</a><a class='ref ms' id='ms20Ap1_6249'>Ms 20Ap1_6249</a><a class='ref msdiv' id='msdiv58' href='#sc14'>SC 14</a><a class='ref ms' id='ms20Ap1_6249'>Ms 20Ap1_6249</a><a class='ref msdiv' id='msdiv58'>Msdiv 58</a>Ākāso minituṃ sakkā,<br>
rajjuyā aṅgulena vā;<br>
Na tveva tava sabbaññu,<br>
sīlaṃ sakkā pametave.</p>
<p><a class='ref sc' id='sc15'>SC 15</a><a class='ref ms' id='ms20Ap1_6250'>Ms 20Ap1_6250</a><a class='ref msdiv' id='msdiv59' href='#sc15'>SC 15</a><a class='ref ms' id='ms20Ap1_6250'>Ms 20Ap1_6250</a><a class='ref msdiv' id='msdiv59'>Msdiv 59</a>Mahāsamudde udakaṃ,<br>
ākāso ca vasundharā;<br>
Parimeyyāni etāni,<br>
appameyyosi cakkhuma’.</p>
<p><a class='ref sc' id='sc16'>SC 16</a><a class='ref ms' id='ms20Ap1_6251'>Ms 20Ap1_6251</a><a class='ref msdiv' id='msdiv60' href='#sc16'>SC 16</a><a class='ref ms' id='ms20Ap1_6251'>Ms 20Ap1_6251</a><a class='ref msdiv' id='msdiv60'>Msdiv 60</a>Chahi gāthāhi sabbaññuṃ,<br>
kittayitvā mahāyasaṃ;<br>
Añjaliṃ paggahetvāna,<br>
tuṇhī aṭṭhāsahaṃ tadā.</p>
<p><a class='ref sc' id='sc17'>SC 17</a><a class='ref ms' id='ms20Ap1_6252'>Ms 20Ap1_6252</a><a class='ref msdiv' id='msdiv61' href='#sc17'>SC 17</a><a class='ref ms' id='ms20Ap1_6252'>Ms 20Ap1_6252</a><a class='ref msdiv' id='msdiv61'>Msdiv 61</a>Yaṃ vadanti sumedhoti,<br>
bhūripaññaṃ sumedhasaṃ;<br>
Bhikkhusaṃghe nisīditvā,<br>
imā gāthā abhāsatha.</p>
<p><a class='ref sc' id='sc18'>SC 18</a><a class='ref ms' id='ms20Ap1_6253'>Ms 20Ap1_6253</a><a class='ref msdiv' id='msdiv62' href='#sc18'>SC 18</a><a class='ref ms' id='ms20Ap1_6253'>Ms 20Ap1_6253</a><a class='ref msdiv' id='msdiv62'>Msdiv 62</a>‘Yo me ñāṇaṃ pakittesi,<br>
vippasannena cetasā;<br>
Tamahaṃ kittayissāmi,<br>
suṇātha mama bhāsato.</p>
<p><a class='ref sc' id='sc19'>SC 19</a><a class='ref ms' id='ms20Ap1_6254'>Ms 20Ap1_6254</a><a class='ref msdiv' id='msdiv63' href='#sc19'>SC 19</a><a class='ref ms' id='ms20Ap1_6254'>Ms 20Ap1_6254</a><a class='ref msdiv' id='msdiv63'>Msdiv 63</a>Sattasattati kappāni,<br>
devaloke ramissati;<br>
Sahassakkhattuṃ devindo,<br>
devarajjaṃ karissati.</p>
<p><a class='ref sc' id='sc20'>SC 20</a><a class='ref ms' id='ms20Ap1_6255'>Ms 20Ap1_6255</a><a class='ref msdiv' id='msdiv64' href='#sc20'>SC 20</a><a class='ref ms' id='ms20Ap1_6255'>Ms 20Ap1_6255</a><a class='ref msdiv' id='msdiv64'>Msdiv 64</a>Anekasatakkhattuñca,<br>
cakkavattī bhavissati;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class='ref sc' id='sc21'>SC 21</a><a class='pts' id='pts2.423'></a><a class='ref ms' id='ms20Ap1_6256'>Ms 20Ap1_6256</a><a class='ref msdiv' id='msdiv65' href='#sc21'>SC 21</a><a class='pts' id='pts2.423'></a><a class='ref ms' id='ms20Ap1_6256'>Ms 20Ap1_6256</a><a class='ref msdiv' id='msdiv65'>Msdiv 65</a>Devabhūto manusso vā,<br>
puññakammasamāhito;<br>
Anūnamanasaṅkappo,<br>
tikkhapañño bhavissati’.</p>
<p><a class='ref sc' id='sc22'>SC 22</a><a class='ref ms' id='ms20Ap1_6257'>Ms 20Ap1_6257</a><a class='ref msdiv' id='msdiv66' href='#sc22'>SC 22</a><a class='ref ms' id='ms20Ap1_6257'>Ms 20Ap1_6257</a><a class='ref msdiv' id='msdiv66'>Msdiv 66</a>Tiṃsakappasahassamhi,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc23'>SC 23</a><a class='ref ms' id='ms20Ap1_6258'>Ms 20Ap1_6258</a><a class='ref msdiv' id='msdiv67' href='#sc23'>SC 23</a><a class='ref ms' id='ms20Ap1_6258'>Ms 20Ap1_6258</a><a class='ref msdiv' id='msdiv67'>Msdiv 67</a>Agārā abhinikkhamma,<br>
pabbajissatikiñcano;<br>
Jātiyā sattavassena,<br>
arahattaṃ phusissati.</p>
<p><a class='ref sc' id='sc24'>SC 24</a><a class='ref ms' id='ms20Ap1_6259'>Ms 20Ap1_6259</a><a class='ref msdiv' id='msdiv68' href='#sc24'>SC 24</a><a class='ref ms' id='ms20Ap1_6259'>Ms 20Ap1_6259</a><a class='ref msdiv' id='msdiv68'>Msdiv 68</a>Yato sarāmi attānaṃ,<br>
yato pattosmi sāsanaṃ;<br>
Etthantare na jānāmi,<br>
cetanaṃ amanoramaṃ.</p>
<p><a class='ref sc' id='sc25'>SC 25</a><a class='ref ms' id='ms20Ap1_6260'>Ms 20Ap1_6260</a><a class='ref msdiv' id='msdiv69' href='#sc25'>SC 25</a><a class='ref ms' id='ms20Ap1_6260'>Ms 20Ap1_6260</a><a class='ref msdiv' id='msdiv69'>Msdiv 69</a>Saṃsaritvā bhave sabbe,<br>
sampattānubhaviṃ ahaṃ;<br>
Bhoge me ūnatā natthi,<br>
phalaṃ ñāṇassa thomane.</p>
<p><a class='ref sc' id='sc26'>SC 26</a><a class='ref ms' id='ms20Ap1_6261'>Ms 20Ap1_6261</a><a class='ref msdiv' id='msdiv70' href='#sc26'>SC 26</a><a class='ref ms' id='ms20Ap1_6261'>Ms 20Ap1_6261</a><a class='ref msdiv' id='msdiv70'>Msdiv 70</a>Tiyaggī nibbutā mayhaṃ,<br>
bhavā sabbe samūhatā;<br>
Sabbāsavā parikkhīṇā,<br>
natthi dāni punabbhavo.</p>
<p><a class='ref sc' id='sc27'>SC 27</a><a class='ref ms' id='ms20Ap1_6262'>Ms 20Ap1_6262</a><a class='ref msdiv' id='msdiv71' href='#sc27'>SC 27</a><a class='ref ms' id='ms20Ap1_6262'>Ms 20Ap1_6262</a><a class='ref msdiv' id='msdiv71'>Msdiv 71</a>Tiṃsakappasahassamhi,<br>
yaṃ <span class='var' id='note1508' title='... mabhithomayiṃ (bj) | ... mabhithomahaṃ (s2, s3, pts1)' href='#note1508' title='... mabhithomayiṃ (bj) | ... mabhithomahaṃ (s2, s3, pts1)'>ñāṇamathaviṃ ahaṃ</span>;<br>
Duggatiṃ nābhijānāmi,<br>
phalaṃ ñāṇassa thomane.</p>
<p><a class='ref sc' id='sc28'>SC 28</a><a class='ref ms' id='ms20Ap1_6263'>Ms 20Ap1_6263</a><a class='ref msdiv' id='msdiv72' href='#sc28'>SC 28</a><a class='ref ms' id='ms20Ap1_6263'>Ms 20Ap1_6263</a><a class='ref msdiv' id='msdiv72'>Msdiv 72</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc29'>SC 29</a><a class='ref ms' id='ms20Ap1_6264'>Ms 20Ap1_6264</a><a class='ref msdiv' id='msdiv73' href='#sc29'>SC 29</a><a class='ref ms' id='ms20Ap1_6264'>Ms 20Ap1_6264</a><a class='ref msdiv' id='msdiv73'>Msdiv 73</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc30'>SC 30</a><a class='ref ms' id='ms20Ap1_6265'>Ms 20Ap1_6265</a><a class='ref msdiv' id='msdiv74' href='#sc30'>SC 30</a><a class='ref ms' id='ms20Ap1_6265'>Ms 20Ap1_6265</a><a class='ref msdiv' id='msdiv74'>Msdiv 74</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc31'>SC 31</a><a class='ref ms' id='ms20Ap1_6266'>Ms 20Ap1_6266</a>Itthaṃ sudaṃ āyasmā <span class='var' id='note1509' title='ñāṇatthaviko (bj, s2, s3, pts1)' href='#sc31'>SC 31</a><a class='ref ms' id='ms20Ap1_6266'>Ms 20Ap1_6266</a>Itthaṃ sudaṃ āyasmā <span class='var' id='note1509' title='ñāṇatthaviko (bj, s2, s3, pts1)'>ñāṇathaviko</span> thero imā gāthāyo abhāsitthāti.</p>
<p class='endsutta'><a class='ref sc' id='sc32'>SC 32</a><a class='ref ms' id='ms20Ap1_6267' href='#sc32'>SC 32</a><a class='ref ms' id='ms20Ap1_6267'>Ms 20Ap1_6267</a>Ñāṇathavikattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
