<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap533' lang='pli'>
<header>
<ul>
<li class='division'>Therāpadāna</li>
<li>Kaccāyanavagga</li>
</ul>
<h1><span class='var' id='note1652' title='mahākaccānattherāpadānaṃ (bj, pts1)' href='#note1652' title='mahākaccānattherāpadānaṃ (bj, pts1)'>1 Mahākaccāyanattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_6948' href='#ms20Ap1_6948'>Ms 20Ap1_6948</a><a class='ref msdiv' id='msdiv1' href='#msdiv1'>Msdiv 1</a>“Padumuttaro nāma jino,<br>
anejo ajitaṃ jayo;<br>
Satasahasse kappānaṃ,<br>
ito uppajji nāyako.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_6949' href='#ms20Ap1_6949'>Ms 20Ap1_6949</a><a class='ref msdiv' id='msdiv2' href='#msdiv2'>Msdiv 2</a>Vīro kamalapattakkho,<br>
sasaṅkavimalānano;<br>
<span class='var' id='note1653' title='kañcanatacasaṅkāso (s2, s3)' href='#note1653' title='kañcanatacasaṅkāso (s2, s3)'>Kanakācalasaṅkāso</span>,<br>
ravidittisamappabho.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_6950' href='#ms20Ap1_6950'>Ms 20Ap1_6950</a><a class='ref msdiv' id='msdiv3' href='#msdiv3'>Msdiv 3</a>Sattanettamanohārī,<br>
varalakkhaṇabhūsito;<br>
Sabbavākyapathātīto,<br>
manujāmarasakkato.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_6951' href='#ms20Ap1_6951'>Ms 20Ap1_6951</a><a class='ref msdiv' id='msdiv4' href='#msdiv4'>Msdiv 4</a>Sambuddho bodhayaṃ satte,<br>
vāgīso madhurassaro;<br>
Karuṇānibandhasantāno,<br>
parisāsu visārado.</p>
<p><a class='ref sc' id='sc5' href='#sc5'>SC 5</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.464</a><a class='ref ms' id='ms20Ap1_6952' href='#ms20Ap1_6952'>Ms 20Ap1_6952</a><a class='ref msdiv' id='msdiv5' href='#msdiv5'>Msdiv 5</a>Deseti madhuraṃ dhammaṃ,<br>
catusaccūpasaṃhitaṃ;<br>
Nimugge mohapaṅkamhi,<br>
samuddharati pāṇine.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_6953' href='#ms20Ap1_6953'>Ms 20Ap1_6953</a><a class='ref msdiv' id='msdiv6' href='#msdiv6'>Msdiv 6</a>Tadā ekacaro hutvā,<br>
tāpaso himavālayo;<br>
Nabhasā mānusaṃ lokaṃ,<br>
gacchanto jinamaddasaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_6954' href='#ms20Ap1_6954'>Ms 20Ap1_6954</a><a class='ref msdiv' id='msdiv7' href='#msdiv7'>Msdiv 7</a>Upecca santikaṃ tassa,<br>
assosiṃ dhammadesanaṃ;<br>
Vaṇṇayantassa vīrassa,<br>
sāvakassa mahāguṇaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_6955' href='#ms20Ap1_6955'>Ms 20Ap1_6955</a><a class='ref msdiv' id='msdiv8' href='#msdiv8'>Msdiv 8</a>‘Saṃkhittena mayā vuttaṃ,<br>
vitthārena pakāsayaṃ;<br>
Parisaṃ mañca toseti,<br>
yathā kaccāyano ayaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_6956' href='#ms20Ap1_6956'>Ms 20Ap1_6956</a><a class='ref msdiv' id='msdiv9' href='#msdiv9'>Msdiv 9</a>Nāhaṃ <span class='var' id='note1654' title='evaṃ vidhaṃ kañci (bj, pts1)' href='#note1654' title='evaṃ vidhaṃ kañci (bj, pts1)'>evamidhekaccaṃ</span>,<br>
aññaṃ passāmi sāvakaṃ;<br>
<span class='var' id='note1655' title='tasmetadagge (si)' href='#note1655' title='tasmetadagge (si)'>Tasmātadagge</span> esaggo,<br>
evaṃ dhāretha bhikkhavo’.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_6957' href='#ms20Ap1_6957'>Ms 20Ap1_6957</a><a class='ref msdiv' id='msdiv10' href='#msdiv10'>Msdiv 10</a>Tadāhaṃ vimhito hutvā,<br>
sutvā vākyaṃ manoramaṃ;<br>
Himavantaṃ gamitvāna,<br>
<span class='var' id='note1656' title='āhatvā (bj, pts1)' href='#note1656' title='āhatvā (bj, pts1)'>āhitvā</span> pupphasañcayaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_6958' href='#ms20Ap1_6958'>Ms 20Ap1_6958</a><a class='ref msdiv' id='msdiv11' href='#msdiv11'>Msdiv 11</a>Pūjetvā lokasaraṇaṃ,<br>
taṃ ṭhānamabhipatthayiṃ;<br>
Tadā mamāsayaṃ ñatvā,<br>
byākāsi sa raṇañjaho.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_6959' href='#ms20Ap1_6959'>Ms 20Ap1_6959</a><a class='ref msdiv' id='msdiv12' href='#msdiv12'>Msdiv 12</a>‘Passathetaṃ isivaraṃ,<br>
niddhantakanakattacaṃ;<br>
Uddhaggalomaṃ pīṇaṃsaṃ,<br>
acalaṃ pañjaliṃ ṭhitaṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_6960' href='#ms20Ap1_6960'>Ms 20Ap1_6960</a><a class='ref msdiv' id='msdiv13' href='#msdiv13'>Msdiv 13</a>Hāsaṃ supuṇṇanayanaṃ,<br>
buddhavaṇṇagatāsayaṃ;<br>
<span class='var' id='note1657' title='dhammaṃva viggahavaraṃ (bj) | dhammapaṭiggahavaraṃ (pts1)' href='#note1657' title='dhammaṃva viggahavaraṃ (bj) | dhammapaṭiggahavaraṃ (pts1)'>Dhammajaṃ uggahadayaṃ</span>,<br>
amatāsittasannibhaṃ’.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_6961' href='#ms20Ap1_6961'>Ms 20Ap1_6961</a><a class='ref msdiv' id='msdiv14' href='#msdiv14'>Msdiv 14</a>Kaccānassa guṇaṃ sutvā,<br>
taṃ ṭhānaṃ patthayaṃ ṭhito;<br>
Anāgatamhi addhāne,<br>
gotamassa mahāmune.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_6962' href='#ms20Ap1_6962'>Ms 20Ap1_6962</a><a class='ref msdiv' id='msdiv15' href='#msdiv15'>Msdiv 15</a>Tassa dhammesu dāyādo,<br>
oraso dhammanimmito;<br>
Kaccāno nāma nāmena,<br>
hessati satthu sāvako.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_6963' href='#ms20Ap1_6963'>Ms 20Ap1_6963</a><a class='ref msdiv' id='msdiv16' href='#msdiv16'>Msdiv 16</a>Bahussuto mahāñāṇī,<br>
adhippāyavidū mune;<br>
Pāpuṇissati taṃ ṭhānaṃ,<br>
yathāyaṃ byākato mayā.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_6964' href='#ms20Ap1_6964'>Ms 20Ap1_6964</a><a class='ref msdiv' id='msdiv17' href='#msdiv17'>Msdiv 17</a>Satasahassito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_6965' href='#ms20Ap1_6965'>Ms 20Ap1_6965</a><a class='ref msdiv' id='msdiv18' href='#msdiv18'>Msdiv 18</a>Duve bhave saṃsarāmi,<br>
devatte atha mānuse;<br>
Aññaṃ gatiṃ na gacchāmi,<br>
buddhapūjāyidaṃ phalaṃ.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_6966' href='#ms20Ap1_6966'>Ms 20Ap1_6966</a><a class='ref msdiv' id='msdiv19' href='#msdiv19'>Msdiv 19</a>Duve kule pajāyāmi,<br>
khattiye atha brāhmaṇe;<br>
Nīce kule na jāyāmi,<br>
buddhapūjāyidaṃ phalaṃ.</p>
<p><a class='ref sc' id='sc20' href='#sc20'>SC 20</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.465</a><a class='ref ms' id='ms20Ap1_6967' href='#ms20Ap1_6967'>Ms 20Ap1_6967</a><a class='ref msdiv' id='msdiv20' href='#msdiv20'>Msdiv 20</a>Pacchime ca bhave dāni,<br>
jāto <span class='var' id='note1658' title='jāto ujjeniyā pure (bj) | ujjeniyaṃ pure rame (s2, s3) | jāto ujjeniye pure (pts1)' href='#note1658' title='jāto ujjeniyā pure (bj) | ujjeniyaṃ pure rame (s2, s3) | jāto ujjeniye pure (pts1)'>ujjeniyaṃ pure</span>;<br>
Pajjotassa ca caṇḍassa,<br>
<span class='var' id='note1659' title='purohitadijātino (bj, pts1) | purohitanujātino (s2, s3)' href='#note1659' title='purohitadijātino (bj, pts1) | purohitanujātino (s2, s3)'>purohitadijādhino</span>.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_6968' href='#ms20Ap1_6968'>Ms 20Ap1_6968</a><a class='ref msdiv' id='msdiv21' href='#msdiv21'>Msdiv 21</a>Putto <span class='var' id='note1660' title='tiriṭavacchassa (bj) | tipitivacchassa (s2, s3) | tirīṭivacchassa (pts1)' href='#note1660' title='tiriṭavacchassa (bj) | tipitivacchassa (s2, s3) | tirīṭivacchassa (pts1)'>tiriṭivacchassa</span>,<br>
nipuṇo vedapāragū;<br>
Mātā ca candimā nāma,<br>
kaccānohaṃ varattaco.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_6969' href='#ms20Ap1_6969'>Ms 20Ap1_6969</a><a class='ref msdiv' id='msdiv22' href='#msdiv22'>Msdiv 22</a>Vīmaṃsanatthaṃ buddhassa,<br>
bhūmipālena pesito;<br>
Disvā mokkhapuradvāraṃ,<br>
nāyakaṃ guṇasañcayaṃ.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_6970' href='#ms20Ap1_6970'>Ms 20Ap1_6970</a><a class='ref msdiv' id='msdiv23' href='#msdiv23'>Msdiv 23</a>Sutvā ca vimalaṃ vākyaṃ,<br>
gatipaṅkavisosanaṃ;<br>
Pāpuṇiṃ amataṃ santaṃ,<br>
sesehi saha sattahi.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap1_6971' href='#ms20Ap1_6971'>Ms 20Ap1_6971</a><a class='ref msdiv' id='msdiv24' href='#msdiv24'>Msdiv 24</a>Adhippāyavidū jāto,<br>
sugatassa mahāmate;<br>
Ṭhapito etadagge ca,<br>
susamiddhamanoratho.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_6972' href='#ms20Ap1_6972'>Ms 20Ap1_6972</a><a class='ref msdiv' id='msdiv25' href='#msdiv25'>Msdiv 25</a>Kilesā jhāpitā mayhaṃ,<br>
bhavā sabbe samūhatā;<br>
Nāgova bandhanaṃ chetvā,<br>
viharāmi anāsavo.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap1_6973' href='#ms20Ap1_6973'>Ms 20Ap1_6973</a><a class='ref msdiv' id='msdiv26' href='#msdiv26'>Msdiv 26</a>Svāgataṃ vata me āsi,<br>
mama buddhassa santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap1_6974' href='#ms20Ap1_6974'>Ms 20Ap1_6974</a><a class='ref msdiv' id='msdiv27' href='#msdiv27'>Msdiv 27</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap1_6975' href='#ms20Ap1_6975'>Ms 20Ap1_6975</a>Itthaṃ sudaṃ āyasmā <span class='var' id='note1661' title='mahākaccāno (bj, pts1)' href='#note1661' title='mahākaccāno (bj, pts1)'>mahākaccāyano</span> thero imā gāthāyo abhāsitthāti.</p>
<p class='endsutta'><a class='ref sc' id='sc29' href='#sc29'>SC 29</a><a class='ref ms' id='ms20Ap1_6976' href='#ms20Ap1_6976'>Ms 20Ap1_6976</a>Mahākaccāyanattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
