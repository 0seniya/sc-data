<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap1' lang='pli'>
<header>
<ul>
<li class='division'>Therāpadāna</li>
<li>Buddhavagga</li>
</ul>
<h1>1. Buddhaapadāna</h1>
</header>
<p class='namo'><a class='ref sc' id='sc1' href='#sc1'>SC 1</a><a class='ref ms' id='ms20Ap1_1' href='#ms20Ap1_1'>Ms 20Ap1_1</a>Namo tassa Bhagavato Arahato Sammāsambuddhassa.</p>
<blockquote class='gatha'>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2' href='#ms20Ap1_2'>Ms 20Ap1_2</a><a class='ref msdiv' id='msdiv1' href='#msdiv1'>Msdiv 1</a>Tathāgataṃ jetavane vasantaṃ,<br>
Apucchi vedehamunī nataṅgo;<br>
“Sabbaññubuddhā kira nāma honti,<br>
Bhavanti te hetubhi kehi vīra”.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_3' href='#ms20Ap1_3'>Ms 20Ap1_3</a><a class='ref msdiv' id='msdiv2' href='#msdiv2'>Msdiv 2</a>Tadāha sabbaññuvaro mahesī,<br>
Ānandabhaddaṃ madhurassarena;<br>
“Ye <span class='var' id='note1' title='sabbabuddhesu (s2, s3)' href='#note1' title='sabbabuddhesu (s2, s3)'>pubbabuddhesu</span> katādhikārā,<br>
Aladdhamokkhā jinasāsanesu.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_4' href='#ms20Ap1_4'>Ms 20Ap1_4</a><a class='ref msdiv' id='msdiv3' href='#msdiv3'>Msdiv 3</a>Teneva sambodhimukhena dhīrā,<br>
Ajjhāsayenāpi mahābalena;<br>
Paññāya tejena sutikkhapaññā,<br>
Sabbaññubhāvaṃ anupāpuṇanti.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_5' href='#ms20Ap1_5'>Ms 20Ap1_5</a><a class='ref msdiv' id='msdiv4' href='#msdiv4'>Msdiv 4</a>Ahampi pubbabuddhesu,<br>
buddhattamabhipatthayiṃ;<br>
Manasāyeva hutvāna,<br>
dhammarājā asaṅkhiyā.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli1.1' href='#pts-vp-pli1.1'>PTS vp Pali 1.1</a><a class='ref ms' id='ms20Ap1_6' href='#ms20Ap1_6'>Ms 20Ap1_6</a><a class='ref msdiv' id='msdiv5' href='#msdiv5'>Msdiv 5</a>Atha buddhāpadānāni,<br>
suṇātha suddhamānasā;<br>
Tiṃsapāramisampuṇṇā,<br>
dhammarājā asaṅkhiyā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_7' href='#ms20Ap1_7'>Ms 20Ap1_7</a><a class='ref msdiv' id='msdiv6' href='#msdiv6'>Msdiv 6</a>Sambodhiṃ buddhaseṭṭhānaṃ,<br>
sasaṃghe lokanāyake;<br>
Dasaṅgulī namassitvā,<br>
sirasā <span class='var' id='note2' title='abhivādaye (s2, s3)' href='#note2' title='abhivādaye (s2, s3)'>abhivādayiṃ</span>.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_8' href='#ms20Ap1_8'>Ms 20Ap1_8</a><a class='ref msdiv' id='msdiv7' href='#msdiv7'>Msdiv 7</a>Yāvatā buddhakhettesu,<br>
ratanā vijjantisaṅkhiyā;<br>
Ākāsaṭṭhā ca <span class='var' id='note3' title='bhummaṭṭhā (bj, s2, s3)' href='#note3' title='bhummaṭṭhā (bj, s2, s3)'>bhūmaṭṭhā</span>,<br>
manasā sabbamāhariṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_9' href='#ms20Ap1_9'>Ms 20Ap1_9</a><a class='ref msdiv' id='msdiv8' href='#msdiv8'>Msdiv 8</a>Tattha rūpiyabhūmiyaṃ,<br>
pāsādaṃ māpayiṃ ahaṃ;<br>
Nekabhummaṃ ratanāmayaṃ,<br>
ubbiddhaṃ nabhamuggataṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_10' href='#ms20Ap1_10'>Ms 20Ap1_10</a><a class='ref msdiv' id='msdiv9' href='#msdiv9'>Msdiv 9</a>Vicittathambhaṃ sukataṃ,<br>
suvibhattaṃ mahārahaṃ;<br>
Kanakamayasaṅghāṭaṃ,<br>
kontacchattehi maṇḍitaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_11' href='#ms20Ap1_11'>Ms 20Ap1_11</a><a class='ref msdiv' id='msdiv10' href='#msdiv10'>Msdiv 10</a>Paṭhamā veḷuriyā bhūmi,<br>
vimalabbhasamā subhā;<br>
Naḷinajalajākiṇṇā,<br>
varakañcanabhūmiyā.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_12' href='#ms20Ap1_12'>Ms 20Ap1_12</a><a class='ref msdiv' id='msdiv11' href='#msdiv11'>Msdiv 11</a>Pavāḷaṃsā pavāḷavaṇṇā,<br>
kāci lohitakā subhā;<br>
Indagopakavaṇṇābhā,<br>
bhūmi obhāsatī disā.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_13' href='#ms20Ap1_13'>Ms 20Ap1_13</a><a class='ref msdiv' id='msdiv12' href='#msdiv12'>Msdiv 12</a>Suvibhattā gharamukhā,<br>
niyyūhā sīhapañjarā;<br>
Caturo vedikā jālā,<br>
gandhāveḷā manoramā.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_14' href='#ms20Ap1_14'>Ms 20Ap1_14</a><a class='ref msdiv' id='msdiv13' href='#msdiv13'>Msdiv 13</a>Nīlā pītā lohitakā,<br>
odātā suddhakāḷakā;<br>
Kūṭāgāravarūpetā,<br>
sattaratanabhūsitā.</p>
<p><a class='ref sc' id='sc15' href='#sc15'>SC 15</a><a class='ref pts-vp-pli' id='pts-vp-pli1.2' href='#pts-vp-pli1.2'>PTS vp Pali 1.2</a><a class='ref ms' id='ms20Ap1_15' href='#ms20Ap1_15'>Ms 20Ap1_15</a><a class='ref msdiv' id='msdiv14' href='#msdiv14'>Msdiv 14</a>Olokamayā padumā,<br>
vāḷavihaṅgasobhitā;<br>
Nakkhattatārakākiṇṇā,<br>
<span class='var' id='note4' title='candasuriyehi (bj, s2, s3, pts1)' href='#note4' title='candasuriyehi (bj, s2, s3, pts1)'>candasūrehi</span> maṇḍitā.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_16' href='#ms20Ap1_16'>Ms 20Ap1_16</a><a class='ref msdiv' id='msdiv15' href='#msdiv15'>Msdiv 15</a>Hemajālena sañchannā,<br>
soṇṇakiṅkiṇikāyutā;<br>
Vātavegena kūjanti,<br>
soṇṇamālā manoramā.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_17' href='#ms20Ap1_17'>Ms 20Ap1_17</a><a class='ref msdiv' id='msdiv16' href='#msdiv16'>Msdiv 16</a>Mañjeṭṭhakaṃ lohitakaṃ,<br>
pītakaṃ haripiñjaraṃ;<br>
Nānāraṅgehi <span class='var' id='note5' title='suppitaṃ (bj) | saṃcittaṃ (s2, s3)' href='#note5' title='suppitaṃ (bj) | saṃcittaṃ (s2, s3)'>sampītaṃ</span>,<br>
<span class='var' id='note6' title='... māliniṃ (bj)' href='#note6' title='... māliniṃ (bj)'>ussitaddhajamālinī</span>.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_18' href='#ms20Ap1_18'>Ms 20Ap1_18</a><a class='ref msdiv' id='msdiv17' href='#msdiv17'>Msdiv 17</a>Na <span class='var' id='note7' title='nānā (bj, s2, s3, pts1)' href='#note7' title='nānā (bj, s2, s3, pts1)'>naṃ</span> bahūnekasatā,<br>
phalikā rajatāmayā;<br>
Maṇimayā lohitaṅgā,<br>
masāragallamayā tathā;<br>
Nānāsayanavicittā,<br>
saṇhakāsikasanthatā.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_19' href='#ms20Ap1_19'>Ms 20Ap1_19</a><a class='ref msdiv' id='msdiv18' href='#msdiv18'>Msdiv 18</a>Kampalā dukūlā cīnā,<br>
pattuṇṇā paṇḍupāvurā;<br>
Vividhattharaṇaṃ sabbaṃ,<br>
manasā paññapesahaṃ.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_20' href='#ms20Ap1_20'>Ms 20Ap1_20</a><a class='ref msdiv' id='msdiv19' href='#msdiv19'>Msdiv 19</a>Tāsu tāsveva bhūmīsu,<br>
ratanakūṭalaṅkataṃ;<br>
Maṇiverocanā ukkā,<br>
dhārayantā sutiṭṭhare.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_21' href='#ms20Ap1_21'>Ms 20Ap1_21</a><a class='ref msdiv' id='msdiv20' href='#msdiv20'>Msdiv 20</a>Sobhanti esikā thambhā,<br>
subhā kañcanatoraṇā;<br>
Jambonadā sāramayā,<br>
atho rajatamayāpi ca.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_22' href='#ms20Ap1_22'>Ms 20Ap1_22</a><a class='ref msdiv' id='msdiv21' href='#msdiv21'>Msdiv 21</a>Nekā sandhī suvibhattā,<br>
kavāṭaggaḷacittitā;<br>
Ubhato puṇṇaghaṭānekā,<br>
padumuppalasaṃyutā.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_23' href='#ms20Ap1_23'>Ms 20Ap1_23</a><a class='ref msdiv' id='msdiv22' href='#msdiv22'>Msdiv 22</a>Atīte sabbabuddhe ca,<br>
sasaṃghe lokanāyake;<br>
Pakativaṇṇarūpena,<br>
nimminitvā sasāvake.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap1_24' href='#ms20Ap1_24'>Ms 20Ap1_24</a><a class='ref msdiv' id='msdiv23' href='#msdiv23'>Msdiv 23</a>Tena dvārena pavisitvā,<br>
sabbe buddhā sasāvakā;<br>
Sabbasoṇṇamaye pīṭhe,<br>
nisinnā ariyamaṇḍalā.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_25' href='#ms20Ap1_25'>Ms 20Ap1_25</a><a class='ref msdiv' id='msdiv24' href='#msdiv24'>Msdiv 24</a>Ye ca etarahi atthi,<br>
Buddhā loke anuttarā;<br>
Atīte vattamānā ca,<br>
Bhavanaṃ sabbe <span class='var' id='note8' title='samāhariṃ (c1)' href='#note8' title='samāhariṃ (c1)'>samāruhuṃ</span>.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap1_26' href='#ms20Ap1_26'>Ms 20Ap1_26</a><a class='ref msdiv' id='msdiv25' href='#msdiv25'>Msdiv 25</a>Paccekabuddhenekasate,<br>
Sayambhū aparājite;<br>
Atīte vattamāne ca,<br>
Bhavanaṃ sabbe <span class='var' id='note9' title='samāhariṃ (pts1, c1)' href='#note9' title='samāhariṃ (pts1, c1)'>samāruhuṃ</span>.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap1_27' href='#ms20Ap1_27'>Ms 20Ap1_27</a><a class='ref msdiv' id='msdiv26' href='#msdiv26'>Msdiv 26</a>Kapparukkhā bahū atthi,<br>
Ye dibbā ye ca mānusā;<br>
Sabbaṃ dussaṃ <span class='var' id='note10' title='samāhantā (c1)' href='#note10' title='samāhantā (c1)'>samāhantvā</span>,<br>
Acchādemi ticīvaraṃ.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap1_28' href='#ms20Ap1_28'>Ms 20Ap1_28</a><a class='ref msdiv' id='msdiv27' href='#msdiv27'>Msdiv 27</a>Khajjaṃ bhojjaṃ sāyanīyaṃ,<br>
sampannaṃ pānabhojanaṃ;<br>
Maṇimaye subhe patte,<br>
sampūretvā adāsahaṃ.</p>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap1_29' href='#ms20Ap1_29'>Ms 20Ap1_29</a><a class='ref msdiv' id='msdiv28' href='#msdiv28'>Msdiv 28</a>Dibbavatthasamā hutvā,<br>
<span class='var' id='note11' title='maṭṭha (bj, pts1)' href='#note11' title='maṭṭha (bj, pts1)'>maṭṭhā</span> cīvarasaṃyutā;<br>
Madhurā sakkharā ceva,<br>
telā ca madhuphāṇitā.</p>
<p><a class='ref sc' id='sc30' href='#sc30'>SC 30</a><a class='ref pts-vp-pli' id='pts-vp-pli1.3' href='#pts-vp-pli1.3'>PTS vp Pali 1.3</a><a class='ref ms' id='ms20Ap1_30' href='#ms20Ap1_30'>Ms 20Ap1_30</a><a class='ref msdiv' id='msdiv29' href='#msdiv29'>Msdiv 29</a>Tappitā paramannena,<br>
sabbe te ariyamaṇḍalā;<br>
Ratanagabbhaṃ pavisitvā,<br>
kesarīva guhāsayā.</p>
<p><a class='ref sc' id='sc31' href='#sc31'>SC 31</a><a class='ref ms' id='ms20Ap1_31' href='#ms20Ap1_31'>Ms 20Ap1_31</a><a class='ref msdiv' id='msdiv30' href='#msdiv30'>Msdiv 30</a>Mahārahamhi sayane,<br>
sīhaseyyamakappayuṃ;<br>
Sampajānā samuṭṭhāya,<br>
<span class='var' id='note12' title='seyye (s2, s3)' href='#note12' title='seyye (s2, s3)'>sayane</span> pallaṅkamābhujuṃ.</p>
<p><a class='ref sc' id='sc32' href='#sc32'>SC 32</a><a class='ref ms' id='ms20Ap1_32' href='#ms20Ap1_32'>Ms 20Ap1_32</a><a class='ref msdiv' id='msdiv31' href='#msdiv31'>Msdiv 31</a>Gocaraṃ sabbabuddhānaṃ,<br>
jhānaratisamappitā;<br>
Aññe dhammāni desenti,<br>
aññe kīḷanti iddhiyā.</p>
<p><a class='ref sc' id='sc33' href='#sc33'>SC 33</a><a class='ref ms' id='ms20Ap1_33' href='#ms20Ap1_33'>Ms 20Ap1_33</a><a class='ref msdiv' id='msdiv32' href='#msdiv32'>Msdiv 32</a>Aññe abhiññā appenti,<br>
abhiññā vasibhāvitā;<br>
Vikubbanā vikubbanti,<br>
aññenekasahassiyo.</p>
<p><a class='ref sc' id='sc34' href='#sc34'>SC 34</a><a class='ref ms' id='ms20Ap1_34' href='#ms20Ap1_34'>Ms 20Ap1_34</a><a class='ref msdiv' id='msdiv33' href='#msdiv33'>Msdiv 33</a>Buddhāpi buddhe pucchanti,<br>
visayaṃ sabbaññumālayaṃ;<br>
Gambhīraṃ nipuṇaṃ ṭhānaṃ,<br>
paññāya vinibujjhare.</p>
<p><a class='ref sc' id='sc35' href='#sc35'>SC 35</a><a class='ref ms' id='ms20Ap1_35' href='#ms20Ap1_35'>Ms 20Ap1_35</a><a class='ref msdiv' id='msdiv34' href='#msdiv34'>Msdiv 34</a>Sāvakā buddhe pucchanti,<br>
buddhā pucchanti sāvake;<br>
Aññamaññañca <span class='var' id='note13' title='pucchanti (bj, s2, s3, pts1)' href='#note13' title='pucchanti (bj, s2, s3, pts1)'>pucchitvā</span>,<br>
aññoññaṃ byākaronti te.</p>
<p><a class='ref sc' id='sc36' href='#sc36'>SC 36</a><a class='ref ms' id='ms20Ap1_36' href='#ms20Ap1_36'>Ms 20Ap1_36</a><a class='ref msdiv' id='msdiv35' href='#msdiv35'>Msdiv 35</a>Buddhā paccekabuddhā ca,<br>
sāvakā paricārakā;<br>
Evaṃ sakāya ratiyā,<br>
pāsādebhiramanti te.</p>
<p><a class='ref sc' id='sc37' href='#sc37'>SC 37</a><a class='ref ms' id='ms20Ap1_37' href='#ms20Ap1_37'>Ms 20Ap1_37</a><a class='ref msdiv' id='msdiv36' href='#msdiv36'>Msdiv 36</a>Chattā tiṭṭhantu ratanā,<br>
kañcanāveḷapantikā;<br>
Muttājālaparikkhittā,<br>
sabbe <span class='var' id='note14' title='dhārenti (si, mr)' href='#note14' title='dhārenti (si, mr)'>dhārentu</span> matthake.</p>
<p><a class='ref sc' id='sc38' href='#sc38'>SC 38</a><a class='ref ms' id='ms20Ap1_38' href='#ms20Ap1_38'>Ms 20Ap1_38</a><a class='ref msdiv' id='msdiv37' href='#msdiv37'>Msdiv 37</a>Bhavantu ceḷavitānā,<br>
soṇṇatārakacittitā;<br>
Vicittamalyavitatā,<br>
sabbe dhārentu matthake.</p>
<p><a class='ref sc' id='sc39' href='#sc39'>SC 39</a><a class='ref ms' id='ms20Ap1_39' href='#ms20Ap1_39'>Ms 20Ap1_39</a><a class='ref msdiv' id='msdiv38' href='#msdiv38'>Msdiv 38</a>Vitatā malyadāmehi,<br>
gandhadāmehi sobhitā;<br>
Dussadāmaparikiṇṇā,<br>
ratanadāmabhūsitā.</p>
<p><a class='ref sc' id='sc40' href='#sc40'>SC 40</a><a class='ref ms' id='ms20Ap1_40' href='#ms20Ap1_40'>Ms 20Ap1_40</a><a class='ref msdiv' id='msdiv39' href='#msdiv39'>Msdiv 39</a>Pupphābhikiṇṇā sucittā,<br>
surabhigandhabhūsitā;<br>
<span class='var' id='note15' title='gandhapañcāṅgulaṅkatā (s2, s3) | gandhapañcaṅgulaṅkitā (pts1) | gandhapañcaṅgulikatā (c1)' href='#note15' title='gandhapañcāṅgulaṅkatā (s2, s3) | gandhapañcaṅgulaṅkitā (pts1) | gandhapañcaṅgulikatā (c1)'>Gandhapañcaṅgulakatā</span>,<br>
hemacchadanachāditā.</p>
<p><a class='ref sc' id='sc41' href='#sc41'>SC 41</a><a class='ref ms' id='ms20Ap1_41' href='#ms20Ap1_41'>Ms 20Ap1_41</a><a class='ref msdiv' id='msdiv40' href='#msdiv40'>Msdiv 40</a>Catuddisā pokkharañño,<br>
padumuppalasanthatā;<br>
Sovaṇṇarūpā khāyantu,<br>
<span class='var' id='note16' title='padumareṇurajuggatā (bj, s2, s3, pts1) | padmaṃreṇurajuggatā (c1)' href='#note16' title='padumareṇurajuggatā (bj, s2, s3, pts1) | padmaṃreṇurajuggatā (c1)'>padmareṇurajuggatā</span>.</p>
<p><a class='ref sc' id='sc42' href='#sc42'>SC 42</a><a class='ref ms' id='ms20Ap1_42' href='#ms20Ap1_42'>Ms 20Ap1_42</a><a class='ref msdiv' id='msdiv41' href='#msdiv41'>Msdiv 41</a>Pupphantu pādapā sabbe,<br>
pāsādassa samantato;<br>
Sayañca pupphā muñcitvā,<br>
gantvā bhavanamokiruṃ.</p>
<p><a class='ref sc' id='sc43' href='#sc43'>SC 43</a><a class='ref ms' id='ms20Ap1_43' href='#ms20Ap1_43'>Ms 20Ap1_43</a><a class='ref msdiv' id='msdiv42' href='#msdiv42'>Msdiv 42</a>Sikhino tattha naccantu,<br>
dibbahaṃsā pakūjare;<br>
Karavīkā ca gāyantu,<br>
dijasaṅghā samantato.</p>
<p><a class='ref sc' id='sc44' href='#sc44'>SC 44</a><a class='ref ms' id='ms20Ap1_44' href='#ms20Ap1_44'>Ms 20Ap1_44</a><a class='ref msdiv' id='msdiv43' href='#msdiv43'>Msdiv 43</a>Bheriyo sabbā vajjantu,<br>
vīṇā sabbā <span class='var' id='note17' title='ravantu (bj, s2, s3, pts1)' href='#note17' title='ravantu (bj, s2, s3, pts1)'>rasantu</span> tā;<br>
Sabbā saṅgīti vattantu,<br>
pāsādassa samantato.</p>
<p><a class='ref sc' id='sc45' href='#sc45'>SC 45</a><a class='ref pts-vp-pli' id='pts-vp-pli1.4' href='#pts-vp-pli1.4'>PTS vp Pali 1.4</a><a class='ref ms' id='ms20Ap1_45' href='#ms20Ap1_45'>Ms 20Ap1_45</a><a class='ref msdiv' id='msdiv44' href='#msdiv44'>Msdiv 44</a>Yāvatā buddhakhettamhi,<br>
cakkavāḷe tato pare;<br>
Mahantā jotisampannā,<br>
acchinnā ratanāmayā.</p>
<p><a class='ref sc' id='sc46' href='#sc46'>SC 46</a><a class='ref ms' id='ms20Ap1_46' href='#ms20Ap1_46'>Ms 20Ap1_46</a><a class='ref msdiv' id='msdiv45' href='#msdiv45'>Msdiv 45</a>Tiṭṭhantu soṇṇapallaṅkā,<br>
dīparukkhā jalantu te;<br>
Bhavantu ekapajjotā,<br>
dasasahassiparamparā.</p>
<p><a class='ref sc' id='sc47' href='#sc47'>SC 47</a><a class='ref ms' id='ms20Ap1_47' href='#ms20Ap1_47'>Ms 20Ap1_47</a><a class='ref msdiv' id='msdiv46' href='#msdiv46'>Msdiv 46</a>Gaṇikā lāsikā ceva,<br>
naccantu accharāgaṇā;<br>
Nānāraṅgā padissantu,<br>
pāsādassa samantato.</p>
<p><a class='ref sc' id='sc48' href='#sc48'>SC 48</a><a class='ref ms' id='ms20Ap1_48' href='#ms20Ap1_48'>Ms 20Ap1_48</a><a class='ref msdiv' id='msdiv47' href='#msdiv47'>Msdiv 47</a>Dumagge pabbatagge vā,<br>
sinerugirimuddhani;<br>
Ussāpemi dhajaṃ sabbaṃ,<br>
vicittaṃ pañcavaṇṇikaṃ.</p>
<p><a class='ref sc' id='sc49' href='#sc49'>SC 49</a><a class='ref ms' id='ms20Ap1_49' href='#ms20Ap1_49'>Ms 20Ap1_49</a><a class='ref msdiv' id='msdiv48' href='#msdiv48'>Msdiv 48</a>Narā nāgā ca gandhabbā,<br>
sabbe devā upentu te;<br>
Namassantā pañjalikā,<br>
pāsādaṃ parivārayuṃ.</p>
<p><a class='ref sc' id='sc50' href='#sc50'>SC 50</a><a class='ref ms' id='ms20Ap1_50' href='#ms20Ap1_50'>Ms 20Ap1_50</a><a class='ref msdiv' id='msdiv49' href='#msdiv49'>Msdiv 49</a>Yaṃ kiñci kusalaṃ kammaṃ,<br>
kattabbaṃ kiriyaṃ mama;<br>
Kāyena vācā manasā,<br>
tidase sukataṃ kataṃ.</p>
<p><a class='ref sc' id='sc51' href='#sc51'>SC 51</a><a class='ref ms' id='ms20Ap1_51' href='#ms20Ap1_51'>Ms 20Ap1_51</a><a class='ref msdiv' id='msdiv50' href='#msdiv50'>Msdiv 50</a>Ye sattā saññino atthi,<br>
ye ca sattā asaññino;<br>
Kataṃ puññaphalaṃ mayhaṃ,<br>
sabbe bhāgī bhavantu te.</p>
<p><a class='ref sc' id='sc52' href='#sc52'>SC 52</a><a class='ref ms' id='ms20Ap1_52' href='#ms20Ap1_52'>Ms 20Ap1_52</a><a class='ref msdiv' id='msdiv51' href='#msdiv51'>Msdiv 51</a>Yesaṃ kataṃ suviditaṃ,<br>
dinnaṃ puññaphalaṃ mayā;<br>
Ye ca <span class='var' id='note18' title='tasmiṃ (bj, mr)' href='#note18' title='tasmiṃ (bj, mr)'>tattha</span> na jānanti,<br>
devā gantvā nivedayuṃ.</p>
<p><a class='ref sc' id='sc53' href='#sc53'>SC 53</a><a class='ref ms' id='ms20Ap1_53' href='#ms20Ap1_53'>Ms 20Ap1_53</a><a class='ref msdiv' id='msdiv52' href='#msdiv52'>Msdiv 52</a><span class='var' id='note19' title='sabbe lokamhi (s2, s3, pts1, mr)' href='#note19' title='sabbe lokamhi (s2, s3, pts1, mr)'>Sabbalokamhi</span> ye sattā,<br>
Jīvantāhārahetukā;<br>
Manuññaṃ bhojanaṃ <span class='var' id='note20' title='sabbe (s2, s3)' href='#note20' title='sabbe (s2, s3)'>sabbaṃ</span>,<br>
Labhantu mama cetasā.</p>
<p><a class='ref sc' id='sc54' href='#sc54'>SC 54</a><a class='ref ms' id='ms20Ap1_54' href='#ms20Ap1_54'>Ms 20Ap1_54</a><a class='ref msdiv' id='msdiv53' href='#msdiv53'>Msdiv 53</a>Manasā dānaṃ mayā dinnaṃ,<br>
manasā pasādamāvahiṃ;<br>
Pūjitā sabbasambuddhā,<br>
paccekā jinasāvakā.</p>
<p><a class='ref sc' id='sc55' href='#sc55'>SC 55</a><a class='ref ms' id='ms20Ap1_55' href='#ms20Ap1_55'>Ms 20Ap1_55</a><a class='ref msdiv' id='msdiv54' href='#msdiv54'>Msdiv 54</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc56' href='#sc56'>SC 56</a><a class='ref ms' id='ms20Ap1_56' href='#ms20Ap1_56'>Ms 20Ap1_56</a><a class='ref msdiv' id='msdiv55' href='#msdiv55'>Msdiv 55</a>Duve bhave pajānāmi,<br>
devatte atha mānuse;<br>
Aññaṃ gatiṃ na jānāmi,<br>
manasā patthanāphalaṃ.</p>
<p><a class='ref sc' id='sc57' href='#sc57'>SC 57</a><a class='ref ms' id='ms20Ap1_57' href='#ms20Ap1_57'>Ms 20Ap1_57</a><a class='ref msdiv' id='msdiv56' href='#msdiv56'>Msdiv 56</a>Devānaṃ adhiko homi,<br>
bhavāmi manujādhipo;<br>
Rūpalakkhaṇasampanno,<br>
paññāya asamo bhave.</p>
<p><a class='ref sc' id='sc58' href='#sc58'>SC 58</a><a class='ref ms' id='ms20Ap1_58' href='#ms20Ap1_58'>Ms 20Ap1_58</a><a class='ref msdiv' id='msdiv57' href='#msdiv57'>Msdiv 57</a>Bhojanaṃ vividhaṃ seṭṭhaṃ,<br>
Ratanañca anappakaṃ;<br>
Vividhāni ca vatthāni,<br>
<span class='var' id='note21' title='nabhasā (s2, s3)' href='#note21' title='nabhasā (s2, s3)'>Nabhā</span> khippaṃ upenti maṃ.</p>
<p><a class='ref sc' id='sc59' href='#sc59'>SC 59</a><a class='ref ms' id='ms20Ap1_59' href='#ms20Ap1_59'>Ms 20Ap1_59</a><a class='ref msdiv' id='msdiv58' href='#msdiv58'>Msdiv 58</a>Pathabyā pabbate ceva,<br>
ākāse udake vane;<br>
<span class='var' id='note22' title='yattha (s2, s3) | yaññaṃ (mr)' href='#note22' title='yattha (s2, s3) | yaññaṃ (mr)'>Yaṃ yaṃ</span> hatthaṃ pasāremi,<br>
dibbā bhakkhā upenti maṃ.</p>
<p><a class='ref sc' id='sc60' href='#sc60'>SC 60</a><a class='ref pts-vp-pli' id='pts-vp-pli1.5' href='#pts-vp-pli1.5'>PTS vp Pali 1.5</a><a class='ref ms' id='ms20Ap1_60' href='#ms20Ap1_60'>Ms 20Ap1_60</a><a class='ref msdiv' id='msdiv59' href='#msdiv59'>Msdiv 59</a>Pathabyā pabbate ceva,<br>
ākāse udake vane;<br>
Yaṃ yaṃ hatthaṃ pasāremi,<br>
ratanā sabbe upenti maṃ.</p>
<p><a class='ref sc' id='sc61' href='#sc61'>SC 61</a><a class='ref ms' id='ms20Ap1_61' href='#ms20Ap1_61'>Ms 20Ap1_61</a><a class='ref msdiv' id='msdiv60' href='#msdiv60'>Msdiv 60</a>Pathabyā pabbate ceva,<br>
ākāse udake vane;<br>
Yaṃ yaṃ hatthaṃ pasāremi,<br>
sabbe gandhā upenti maṃ.</p>
<p><a class='ref sc' id='sc62' href='#sc62'>SC 62</a><a class='ref ms' id='ms20Ap1_62' href='#ms20Ap1_62'>Ms 20Ap1_62</a><a class='ref msdiv' id='msdiv61' href='#msdiv61'>Msdiv 61</a>Pathabyā pabbate ceva,<br>
ākāse udake vane;<br>
Yaṃ yaṃ hatthaṃ pasāremi,<br>
sabbe yānā upenti maṃ.</p>
<p><a class='ref sc' id='sc63' href='#sc63'>SC 63</a><a class='ref ms' id='ms20Ap1_63' href='#ms20Ap1_63'>Ms 20Ap1_63</a><a class='ref msdiv' id='msdiv62' href='#msdiv62'>Msdiv 62</a>Pathabyā pabbate ceva,<br>
ākāse udake vane;<br>
Yaṃ yaṃ hatthaṃ pasāremi,<br>
sabbe mālā upenti maṃ.</p>
<p><a class='ref sc' id='sc64' href='#sc64'>SC 64</a><a class='ref ms' id='ms20Ap1_64' href='#ms20Ap1_64'>Ms 20Ap1_64</a><a class='ref msdiv' id='msdiv63' href='#msdiv63'>Msdiv 63</a>Pathabyā pabbate ceva,<br>
ākāse udake vane;<br>
Yaṃ yaṃ hatthaṃ pasāremi,<br>
alaṅkārā upenti maṃ.</p>
<p><a class='ref sc' id='sc65' href='#sc65'>SC 65</a><a class='ref ms' id='ms20Ap1_65' href='#ms20Ap1_65'>Ms 20Ap1_65</a><a class='ref msdiv' id='msdiv64' href='#msdiv64'>Msdiv 64</a>Pathabyā pabbate ceva,<br>
ākāse udake vane;<br>
Yaṃ yaṃ hatthaṃ pasāremi,<br>
sabbā kaññā upenti maṃ.</p>
<p><a class='ref sc' id='sc66' href='#sc66'>SC 66</a><a class='ref ms' id='ms20Ap1_66' href='#ms20Ap1_66'>Ms 20Ap1_66</a><a class='ref msdiv' id='msdiv65' href='#msdiv65'>Msdiv 65</a>Pathabyā pabbate ceva,<br>
ākāse udake vane;<br>
Yaṃ yaṃ hatthaṃ pasāremi,<br>
madhusakkharā upenti maṃ.</p>
<p><a class='ref sc' id='sc67' href='#sc67'>SC 67</a><a class='ref ms' id='ms20Ap1_67' href='#ms20Ap1_67'>Ms 20Ap1_67</a><a class='ref msdiv' id='msdiv66' href='#msdiv66'>Msdiv 66</a>Pathabyā pabbate ceva,<br>
ākāse udake vane;<br>
Yaṃ yaṃ hatthaṃ pasāremi,<br>
sabbe khajjā upenti maṃ.</p>
<p><a class='ref sc' id='sc68' href='#sc68'>SC 68</a><a class='ref ms' id='ms20Ap1_68' href='#ms20Ap1_68'>Ms 20Ap1_68</a><a class='ref msdiv' id='msdiv67' href='#msdiv67'>Msdiv 67</a>Adhane <span class='var' id='note23' title='addhike jane (s2, s3)' href='#note23' title='addhike jane (s2, s3)'>addhikajane</span>,<br>
yācake ca pathāvino;<br>
<span class='var' id='note24' title='dadāmahaṃ (bj) | dadāmi taṃ (s2, s3) | yam me kataṃ (pts1)' href='#note24' title='dadāmahaṃ (bj) | dadāmi taṃ (s2, s3) | yam me kataṃ (pts1)'>Dadāmihaṃ</span> dānavaraṃ,<br>
sambodhivarapattiyā.</p>
<p><a class='ref sc' id='sc69' href='#sc69'>SC 69</a><a class='ref ms' id='ms20Ap1_69' href='#ms20Ap1_69'>Ms 20Ap1_69</a><a class='ref msdiv' id='msdiv68' href='#msdiv68'>Msdiv 68</a>Nādento pabbataṃ selaṃ,<br>
gajjento bahalaṃ giriṃ;<br>
Sadevakaṃ hāsayanto,<br>
buddho loke bhavāmahaṃ.</p>
<p><a class='ref sc' id='sc70' href='#sc70'>SC 70</a><a class='ref ms' id='ms20Ap1_70' href='#ms20Ap1_70'>Ms 20Ap1_70</a><a class='ref msdiv' id='msdiv69' href='#msdiv69'>Msdiv 69</a>Disā dasavidhā loke,<br>
yāyato natthi antakaṃ;<br>
Tasmiñca disābhāgamhi,<br>
buddhakhettā asaṅkhiyā.</p>
<p><a class='ref sc' id='sc71' href='#sc71'>SC 71</a><a class='ref ms' id='ms20Ap1_71' href='#ms20Ap1_71'>Ms 20Ap1_71</a><a class='ref msdiv' id='msdiv70' href='#msdiv70'>Msdiv 70</a>Pabhā pakittitā mayhaṃ,<br>
yamakā raṃsivāhanā;<br>
Etthantare raṃsijālaṃ,<br>
āloko vipulo bhave.</p>
<p><a class='ref sc' id='sc72' href='#sc72'>SC 72</a><a class='ref ms' id='ms20Ap1_72' href='#ms20Ap1_72'>Ms 20Ap1_72</a><a class='ref msdiv' id='msdiv71' href='#msdiv71'>Msdiv 71</a>Ettake lokadhātumhi,<br>
sabbe passantu maṃ janā;<br>
<span class='var' id='note25' title=' sabbeva sumanā hontu, sabbe maṃ anuvattare (sī1, syā2, syā3), sabbe ca sumanā hontu sabbe mam anuvattare (pā1), ka-sī, cha1-2' href='#note25' title=' sabbeva sumanā hontu, sabbe maṃ anuvattare (sī1, syā2, syā3), sabbe ca sumanā hontu sabbe mam anuvattare (pā1), ka-sī, cha1-2'>Sabbe maṃ anuvattantu,<br>
yāva brahmanivesanaṃ</span>.</p>
<p><a class='ref sc' id='sc73' href='#sc73'>SC 73</a><a class='ref ms' id='ms20Ap1_73' href='#ms20Ap1_73'>Ms 20Ap1_73</a><a class='ref msdiv' id='msdiv72' href='#msdiv72'>Msdiv 72</a>Visiṭṭhamadhunādena,<br>
amatabherimāhaniṃ;<br>
Etthantare janā sabbe,<br>
suṇantu madhuraṃ giraṃ.</p>
<p><a class='ref sc' id='sc74' href='#sc74'>SC 74</a><a class='ref ms' id='ms20Ap1_74' href='#ms20Ap1_74'>Ms 20Ap1_74</a><a class='ref msdiv' id='msdiv73' href='#msdiv73'>Msdiv 73</a>Dhammameghena vassante,<br>
sabbe hontu anāsavā;<br>
Yettha pacchimakā sattā,<br>
sotāpannā bhavantu te.</p>
<p><a class='ref sc' id='sc75' href='#sc75'>SC 75</a><a class='ref ms' id='ms20Ap1_75' href='#ms20Ap1_75'>Ms 20Ap1_75</a><a class='ref msdiv' id='msdiv74' href='#msdiv74'>Msdiv 74</a>Datvā dātabbakaṃ dānaṃ,<br>
sīlaṃ pūretvā asesato;<br>
Nekkhammapāramiṃ gantvā,<br>
patto sambodhimuttamaṃ.</p>
<p><a class='ref sc' id='sc76' href='#sc76'>SC 76</a><a class='ref pts-vp-pli' id='pts-vp-pli1.6' href='#pts-vp-pli1.6'>PTS vp Pali 1.6</a><a class='ref ms' id='ms20Ap1_76' href='#ms20Ap1_76'>Ms 20Ap1_76</a><a class='ref msdiv' id='msdiv75' href='#msdiv75'>Msdiv 75</a>Paṇḍite paripucchitvā,<br>
katvā vīriyamuttamaṃ;<br>
Khantiyā pāramiṃ gantvā,<br>
patto sambodhimuttamaṃ.</p>
<p><a class='ref sc' id='sc77' href='#sc77'>SC 77</a><a class='ref ms' id='ms20Ap1_77' href='#ms20Ap1_77'>Ms 20Ap1_77</a><a class='ref msdiv' id='msdiv76' href='#msdiv76'>Msdiv 76</a>Katvā daḷhamadhiṭṭhānaṃ,<br>
saccapārami pūriya;<br>
Mettāya pāramiṃ gantvā,<br>
patto sambodhimuttamaṃ.</p>
<p><a class='ref sc' id='sc78' href='#sc78'>SC 78</a><a class='ref ms' id='ms20Ap1_78' href='#ms20Ap1_78'>Ms 20Ap1_78</a><a class='ref msdiv' id='msdiv77' href='#msdiv77'>Msdiv 77</a>Lābhālābhe sukhe dukkhe,<br>
<span class='var' id='note27' title='sammānane vimānane (s2, s3) | sammāne ca vimānane (pts1, mr)' href='#note27' title='sammānane vimānane (s2, s3) | sammāne ca vimānane (pts1, mr)'>sammāne cāvamānane</span>;<br>
Sabbattha samako hutvā,<br>
patto sambodhimuttamaṃ.</p>
<p><a class='ref sc' id='sc79' href='#sc79'>SC 79</a><a class='ref ms' id='ms20Ap1_79' href='#ms20Ap1_79'>Ms 20Ap1_79</a><a class='ref msdiv' id='msdiv78' href='#msdiv78'>Msdiv 78</a>Kosajjaṃ bhayato disvā,<br>
vīriyañcāpi khemato;<br>
Āraddhavīriyā hotha,<br>
esā buddhānusāsanī.</p>
<p><a class='ref sc' id='sc80' href='#sc80'>SC 80</a><a class='ref ms' id='ms20Ap1_80' href='#ms20Ap1_80'>Ms 20Ap1_80</a><a class='ref msdiv' id='msdiv79' href='#msdiv79'>Msdiv 79</a>Vivādaṃ bhayato disvā,<br>
avivādañca khemato;<br>
Samaggā sakhilā hotha,<br>
esā buddhānusāsanī.</p>
<p><a class='ref sc' id='sc81' href='#sc81'>SC 81</a><a class='ref ms' id='ms20Ap1_81' href='#ms20Ap1_81'>Ms 20Ap1_81</a><a class='ref msdiv' id='msdiv80' href='#msdiv80'>Msdiv 80</a>Pamādaṃ bhayato disvā,<br>
appamādañca khemato;<br>
Bhāvethaṭṭhaṅgikaṃ maggaṃ,<br>
esā buddhānusāsanī.</p>
<p><a class='ref sc' id='sc82' href='#sc82'>SC 82</a><a class='ref ms' id='ms20Ap1_82' href='#ms20Ap1_82'>Ms 20Ap1_82</a><a class='ref msdiv' id='msdiv81' href='#msdiv81'>Msdiv 81</a>Samāgatā bahū buddhā,<br>
<span class='var' id='note28' title='arahanto (s2, s3, pts1)' href='#note28' title='arahanto (s2, s3, pts1)'>arahantā</span> ca sabbaso;<br>
Sambuddhe arahante ca,<br>
vandamānā namassatha.</p>
<p><a class='ref sc' id='sc83' href='#sc83'>SC 83</a><a class='ref ms' id='ms20Ap1_83' href='#ms20Ap1_83'>Ms 20Ap1_83</a><a class='ref msdiv' id='msdiv82' href='#msdiv82'>Msdiv 82</a>Evaṃ acintiyā buddhā,<br>
buddhadhammā acintiyā;<br>
Acintiye pasannānaṃ,<br>
vipāko hoti acintiyo”.</p>
</blockquote>
<p><a class='ref sc' id='sc84' href='#sc84'>SC 84</a><a class='ref ms' id='ms20Ap1_84' href='#ms20Ap1_84'>Ms 20Ap1_84</a>Itthaṃ sudaṃ bhagavā attano <span class='var' id='note30' title='buddhacaritaṃ (s2, s3) | buddhānaṃ’ padāniyaṃ (pts1)' href='#note30' title='buddhacaritaṃ (s2, s3) | buddhānaṃ’ padāniyaṃ (pts1)'>buddhacariyaṃ</span> sambhāvayamāno buddhāpadāniyaṃ nāma dhammapariyāyaṃ abhāsitthāti.</p>
<p class='endsutta'><a class='ref sc' id='sc85' href='#sc85'>SC 85</a><a class='ref ms' id='ms20Ap1_85' href='#ms20Ap1_85'>Ms 20Ap1_85</a>Buddhāpadānaṃ samattaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
