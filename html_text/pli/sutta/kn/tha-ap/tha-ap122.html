<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap122' lang='pli'>
<header>
<ul>
<li class='division'>Therāpadāna</li>
<li>Mahāparivāravagga</li>
</ul>
<h1>10. Jātipūjakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.154' href='#pts-vp-pli1.154'>PTS vp Pali 1.154</a><a class='ref ms' id='ms20Ap1_2040' href='#ms20Ap1_2040'>Ms 20Ap1_2040</a><a class='ref msdiv' id='msdiv82' href='#msdiv82'>Msdiv 82</a>“Jāyantassa vipassissa,<br>
āloko vipulo ahu;<br>
Pathavī ca pakampittha,<br>
sasāgarā sapabbatā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2041' href='#ms20Ap1_2041'>Ms 20Ap1_2041</a><a class='ref msdiv' id='msdiv83' href='#msdiv83'>Msdiv 83</a>Nemittā ca viyākaṃsu,<br>
buddho loke bhavissati;<br>
Aggo ca sabbasattānaṃ,<br>
janataṃ uddharissati.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2042' href='#ms20Ap1_2042'>Ms 20Ap1_2042</a><a class='ref msdiv' id='msdiv84' href='#msdiv84'>Msdiv 84</a>Nemittānaṃ suṇitvāna,<br>
jātipūjamakāsahaṃ;<br>
Edisā pūjanā natthi,<br>
yādisā jātipūjanā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2043' href='#ms20Ap1_2043'>Ms 20Ap1_2043</a><a class='ref msdiv' id='msdiv85' href='#msdiv85'>Msdiv 85</a><span class='var' id='note544' title='saṃcaritvāna (bj) | saṃharitvāna (si, s2, s3) | saṃsaritvāna (si) | saṅkaritvāna (mr)'>Saṅkharitvāna</span> kusalaṃ,<br>
sakaṃ cittaṃ pasādayiṃ;<br>
Jātipūjaṃ karitvāna,<br>
tattha kālaṅkato ahaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2044' href='#ms20Ap1_2044'>Ms 20Ap1_2044</a><a class='ref msdiv' id='msdiv86' href='#msdiv86'>Msdiv 86</a>Yaṃ yaṃ yonupapajjāmi,<br>
devattaṃ atha mānusaṃ;<br>
Sabbe satte abhibhomi,<br>
jātipūjāyidaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2045' href='#ms20Ap1_2045'>Ms 20Ap1_2045</a><a class='ref msdiv' id='msdiv87' href='#msdiv87'>Msdiv 87</a>Dhātiyo maṃ upaṭṭhanti,<br>
mama cittavasānugā;<br>
Na tā sakkonti kopetuṃ,<br>
jātipūjāyidaṃ phalaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2046' href='#ms20Ap1_2046'>Ms 20Ap1_2046</a><a class='ref msdiv' id='msdiv88' href='#msdiv88'>Msdiv 88</a>Ekanavutito kappe,<br>
yaṃ pūjamakariṃ tadā;<br>
Duggatiṃ nābhijānāmi,<br>
jātipūjāyidaṃ phalaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_2047' href='#ms20Ap1_2047'>Ms 20Ap1_2047</a><a class='ref msdiv' id='msdiv89' href='#msdiv89'>Msdiv 89</a>Supāricariyā nāma,<br>
catuttiṃsa janādhipā;<br>
Ito tatiyakappamhi,<br>
cakkavattī mahabbalā.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_2048' href='#ms20Ap1_2048'>Ms 20Ap1_2048</a><a class='ref msdiv' id='msdiv90' href='#msdiv90'>Msdiv 90</a>Paṭisambhidā catasso,<br>
… pe …<br>
kataṃ buddhassa sāsanaṃ”. (1758)</p>
</blockquote>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_2049' href='#ms20Ap1_2049'>Ms 20Ap1_2049</a>Itthaṃ sudaṃ āyasmā jātipūjako thero imā gāthāyo abhāsitthāti.</p>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms20Ap1_2050' href='#ms20Ap1_2050'>Ms 20Ap1_2050</a>Jātipūjakattherassāpadānaṃ dasamaṃ.</p>
<p class='endsection'><a class='ref sc' id='sc12' href='#sc12'>SC 12</a><a class='ref ms' id='ms20Ap1_2051' href='#ms20Ap1_2051'>Ms 20Ap1_2051</a>Mahāparivāravaggo dvādasamo.</p>
<p class='uddana-intro'><a class='ref sc' id='sc13' href='#sc13'>SC 13</a><a class='ref ms' id='ms20Ap1_2052' href='#ms20Ap1_2052'>Ms 20Ap1_2052</a>Tassuddānaṃ</p>
<blockquote class='uddanagatha'>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_2053' href='#ms20Ap1_2053'>Ms 20Ap1_2053</a>Parivārasumaṅgalā,<br>
saraṇāsanapupphiyā;<br>
Citapūjī buddhasaññī,<br>
maggupaṭṭhānajātinā;<br>
Gāthāyo navuti vuttā,<br>
gaṇitāyo vibhāvihi.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
