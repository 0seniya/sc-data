<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap128' lang='pli'>
<header>
<ul>
<li class='division'>Therāpadāna</li>
<li>Sereyyavagga</li>
</ul>
<h1>6. Kusumāsaniyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.160' href='#pts-vp-pli1.160'></a><a class='ref ms' id='ms20Ap1_2128' href='#ms20Ap1_2128'>Ms 20Ap1_2128</a><a class='ref msdiv' id='msdiv65' href='#msdiv65'>Msdiv 65</a>“Nagare dhaññavatiyā,<br>
ahosiṃ brāhmaṇo tadā;<br>
Lakkhaṇe itihāse ca,<br>
sanighaṇḍusakeṭubhe.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2129' href='#ms20Ap1_2129'>Ms 20Ap1_2129</a><a class='ref msdiv' id='msdiv66' href='#msdiv66'>Msdiv 66</a>Padako veyyākaraṇo,<br>
nimittakovido ahaṃ;<br>
Mante ca sisse vācesiṃ,<br>
tiṇṇaṃ vedāna pāragū.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2130' href='#ms20Ap1_2130'>Ms 20Ap1_2130</a><a class='ref msdiv' id='msdiv67' href='#msdiv67'>Msdiv 67</a>Pañca uppalahatthāni,<br>
piṭṭhiyaṃ ṭhapitāni me;<br>
Āhutiṃ yiṭṭhukāmohaṃ,<br>
pitumātusamāgame.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2131' href='#ms20Ap1_2131'>Ms 20Ap1_2131</a><a class='ref msdiv' id='msdiv68' href='#msdiv68'>Msdiv 68</a>Tadā vipassī bhagavā,<br>
bhikkhusaṃghapurakkhato;<br>
Obhāsento disā sabbā,<br>
āgacchati narāsabho.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2132' href='#ms20Ap1_2132'>Ms 20Ap1_2132</a><a class='ref msdiv' id='msdiv69' href='#msdiv69'>Msdiv 69</a>Āsanaṃ paññapetvāna,<br>
nimantetvā mahāmuniṃ;<br>
Santharitvāna taṃ pupphaṃ,<br>
abhinesiṃ sakaṃ gharaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2133' href='#ms20Ap1_2133'>Ms 20Ap1_2133</a><a class='ref msdiv' id='msdiv70' href='#msdiv70'>Msdiv 70</a>Yaṃ me atthi sake gehe,<br>
āmisaṃ paccupaṭṭhitaṃ;<br>
Tāhaṃ buddhassa pādāsiṃ,<br>
pasanno sehi pāṇibhi.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2134' href='#ms20Ap1_2134'>Ms 20Ap1_2134</a><a class='ref msdiv' id='msdiv71' href='#msdiv71'>Msdiv 71</a>Bhuttāviṃ kālamaññāya,<br>
pupphahatthamadāsahaṃ;<br>
Anumoditvāna sabbaññū,<br>
pakkāmi uttarāmukho.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_2135' href='#ms20Ap1_2135'>Ms 20Ap1_2135</a><a class='ref msdiv' id='msdiv72' href='#msdiv72'>Msdiv 72</a>Ekanavutito kappe,<br>
yaṃ pupphamadadiṃ tadā;<br>
Duggatiṃ nābhijānāmi,<br>
pupphadānassidaṃ phalaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_2136' href='#ms20Ap1_2136'>Ms 20Ap1_2136</a><a class='ref msdiv' id='msdiv73' href='#msdiv73'>Msdiv 73</a>Anantaraṃ ito kappe,<br>
rājāhuṃ varadassano;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_2137' href='#ms20Ap1_2137'>Ms 20Ap1_2137</a><a class='ref msdiv' id='msdiv74' href='#msdiv74'>Msdiv 74</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_2138' href='#ms20Ap1_2138'>Ms 20Ap1_2138</a>Itthaṃ sudaṃ āyasmā kusumāsaniyo thero imā gāthāyo abhāsitthāti.</p>
<p class='endsutta'><a class='ref sc' id='sc12' href='#sc12'>SC 12</a><a class='ref ms' id='ms20Ap1_2139' href='#ms20Ap1_2139'>Ms 20Ap1_2139</a>Kusumāsaniyattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
