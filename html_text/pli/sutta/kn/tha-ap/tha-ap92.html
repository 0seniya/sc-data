<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap92' lang='pli'>
<header>
<ul>
<li class='division'>Therāpadāna</li>
<li>Timiravagga</li>
</ul>
<h1>10. Padumapupphiyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.132' href='#pts-vp-pli1.132'>PTS vp Pali 1.132</a><a class='ref ms' id='ms20Ap1_1754' href='#ms20Ap1_1754'>Ms 20Ap1_1754</a><a class='ref msdiv' id='msdiv51' href='#msdiv51'>Msdiv 51</a>“Pokkharavanaṃ paviṭṭho,<br>
Bhañjanto padumānihaṃ;<br>
<span class='var' id='note475' title='addasaṃ phussasambuddhaṃ (bj, s2, s3, pts1)'>Tatthaddasaṃ phussaṃ buddhaṃ</span>,<br>
Bāttiṃsavaralakkhaṇaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1755' href='#ms20Ap1_1755'>Ms 20Ap1_1755</a><a class='ref msdiv' id='msdiv52' href='#msdiv52'>Msdiv 52</a>Padumapupphaṃ gahetvāna,<br>
ākāse ukkhipiṃ ahaṃ;<br>
Pāpakammaṃ saritvāna,<br>
pabbajiṃ anagāriyaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1756' href='#ms20Ap1_1756'>Ms 20Ap1_1756</a><a class='ref msdiv' id='msdiv53' href='#msdiv53'>Msdiv 53</a>Pabbajitvāna kāyena,<br>
manasā saṃvutena ca;<br>
Vacīduccaritaṃ hitvā,<br>
ājīvaṃ parisodhayiṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1757' href='#ms20Ap1_1757'>Ms 20Ap1_1757</a><a class='ref msdiv' id='msdiv54' href='#msdiv54'>Msdiv 54</a>Dvenavute ito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1758' href='#ms20Ap1_1758'>Ms 20Ap1_1758</a><a class='ref msdiv' id='msdiv55' href='#msdiv55'>Msdiv 55</a>Padumābhāsanāmā ca,<br>
aṭṭhārasa mahīpatī;<br>
Aṭṭhārasesu kappesu,<br>
aṭṭhatālīsamāsisuṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1759' href='#ms20Ap1_1759'>Ms 20Ap1_1759</a><a class='ref msdiv' id='msdiv56' href='#msdiv56'>Msdiv 56</a>Paṭisambhidā catasso,<br>
… pe …<br>
kataṃ buddhassa sāsanaṃ”. (1542)</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1760' href='#ms20Ap1_1760'>Ms 20Ap1_1760</a>Itthaṃ sudaṃ āyasmā padumapupphiyo thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_1761' href='#ms20Ap1_1761'>Ms 20Ap1_1761</a>Padumapupphiyattherassāpadānaṃ dasamaṃ.</p>
<p class='endsection'><a class='ref sc' id='sc9' href='#sc9'>SC 9</a><a class='ref ms' id='ms20Ap1_1762' href='#ms20Ap1_1762'>Ms 20Ap1_1762</a><span class='var' id='note476' title='timirapupphiyavaggo (bj, s2, s3, pts1)'>Timiravaggo</span> navamo.</p>
<p class='uddana-intro'><a class='ref sc' id='sc10' href='#sc10'>SC 10</a><a class='ref ms' id='ms20Ap1_1763' href='#ms20Ap1_1763'>Ms 20Ap1_1763</a>Tassuddānaṃ</p>
<blockquote class='uddanagatha'>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_1764' href='#ms20Ap1_1764'>Ms 20Ap1_1764</a>Timiranaṅgalīpuppha,<br>
nippannañjaliko adho;<br>
Dve raṃsisaññī phalado,<br>
saddasaññī ca secako;<br>
Padmapupphī ca gāthāyo,<br>
chappaññāsa pakittitā.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
