<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap100' lang='pli'>
<header>
<ul>
<li class='division'>Therāpadāna</li>
<li>Sudhāvagga</li>
</ul>
<h1>8. Senāsanadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_1823' href='#ms20Ap1_1823'>Ms 20Ap1_1823</a><a class='ref msdiv' id='msdiv45' href='#msdiv45'>Msdiv 45</a>“Siddhatthassa bhagavato,<br>
adāsiṃ paṇṇasantharaṃ;<br>
Samantā upahārañca,<br>
kusumaṃ okiriṃ ahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1824' href='#ms20Ap1_1824'>Ms 20Ap1_1824</a><a class='ref msdiv' id='msdiv46' href='#msdiv46'>Msdiv 46</a><span class='var' id='note496' title='pāsāde ca guhaṃ rammaṃ (si, s2, s3, pts1)' href='#note496' title='pāsāde ca guhaṃ rammaṃ (si, s2, s3, pts1)'>Pāsādevaṃ guṇaṃ rammaṃ</span>,<br>
Anubhomi mahārahaṃ;<br>
Mahagghāni ca pupphāni,<br>
Sayanebhisavanti me.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1825' href='#ms20Ap1_1825'>Ms 20Ap1_1825</a><a class='ref msdiv' id='msdiv47' href='#msdiv47'>Msdiv 47</a>Sayanehaṃ tuvaṭṭāmi,<br>
vicitte pupphasanthate;<br>
Pupphavuṭṭhi ca sayane,<br>
abhivassati tāvade.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1826' href='#ms20Ap1_1826'>Ms 20Ap1_1826</a><a class='ref msdiv' id='msdiv48' href='#msdiv48'>Msdiv 48</a>Catunnavutito kappe,<br>
adāsiṃ paṇṇasantharaṃ;<br>
Duggatiṃ nābhijānāmi,<br>
santharassa idaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1827' href='#ms20Ap1_1827'>Ms 20Ap1_1827</a><a class='ref msdiv' id='msdiv49' href='#msdiv49'>Msdiv 49</a>Tiṇasantharakā nāma,<br>
sattete cakkavattino;<br>
Ito te pañcame kappe,<br>
uppajjiṃsu janādhipā.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli1.138' href='#pts-vp-pli1.138'>PTS vp Pali 1.138</a><a class='ref ms' id='ms20Ap1_1828' href='#ms20Ap1_1828'>Ms 20Ap1_1828</a><a class='ref msdiv' id='msdiv50' href='#msdiv50'>Msdiv 50</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1829' href='#ms20Ap1_1829'>Ms 20Ap1_1829</a>Itthaṃ sudaṃ āyasmā senāsanadāyako thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_1830' href='#ms20Ap1_1830'>Ms 20Ap1_1830</a>Senāsanadāyakattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
