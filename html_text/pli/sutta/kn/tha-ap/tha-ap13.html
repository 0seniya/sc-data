<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap13' lang='pli'>
<header>
<ul>
<li class='division'>Therāpadāna</li>
<li>Sīhāsaniyavagga</li>
</ul>
<h1>1. Sīhāsanadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.55' href='#pts-vp-pli1.55'></a><a class='ref ms' id='ms20Ap1_696' href='#ms20Ap1_696'>Ms 20Ap1_696</a><a class='ref msdiv' id='msdiv1' href='#msdiv1'>Msdiv 1</a>“Nibbute lokanāthamhi,<br>
siddhatthe <span class='var' id='note188' title='dipaduttame (bj, s2, pts1) | dīpaduttame (s3)' href='#note188' title='dipaduttame (bj, s2, pts1) | dīpaduttame (s3)'>dvipaduttame</span>;<br>
Vitthārike pāvacane,<br>
bāhujaññamhi sāsane.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_697' href='#ms20Ap1_697'>Ms 20Ap1_697</a><a class='ref msdiv' id='msdiv2' href='#msdiv2'>Msdiv 2</a>Pasannacitto sumano,<br>
sīhāsanamakāsahaṃ;<br>
Sīhāsanaṃ karitvāna,<br>
pādapīṭhamakāsahaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_698' href='#ms20Ap1_698'>Ms 20Ap1_698</a><a class='ref msdiv' id='msdiv3' href='#msdiv3'>Msdiv 3</a>Sīhāsane ca vassante,<br>
gharaṃ tattha akāsahaṃ;<br>
Tena cittappasādena,<br>
tusitaṃ upapajjahaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_699' href='#ms20Ap1_699'>Ms 20Ap1_699</a><a class='ref msdiv' id='msdiv4' href='#msdiv4'>Msdiv 4</a>Āyāmena catubbīsa-<br>
<span class='var' id='note189' title='yojanāsiṃsu (s2, s3, pts1, mr)' href='#note189' title='yojanāsiṃsu (s2, s3, pts1, mr)'>yojanaṃ āsi</span> tāvade;<br>
Vimānaṃ sukataṃ mayhaṃ,<br>
vitthārena catuddasa.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_700' href='#ms20Ap1_700'>Ms 20Ap1_700</a><a class='ref msdiv' id='msdiv5' href='#msdiv5'>Msdiv 5</a><span class='var' id='note190' title='satta (s2, s3, pts1)' href='#note190' title='satta (s2, s3, pts1)'>Sataṃ</span> kaññāsahassāni,<br>
parivārenti maṃ sadā;<br>
Soṇṇamayañca pallaṅkaṃ,<br>
byamhe āsi sunimmitaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_701' href='#ms20Ap1_701'>Ms 20Ap1_701</a><a class='ref msdiv' id='msdiv6' href='#msdiv6'>Msdiv 6</a>Hatthiyānaṃ assayānaṃ,<br>
dibbayānaṃ upaṭṭhitaṃ;<br>
Pāsādā sivikā ceva,<br>
nibbattanti yadicchakaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_702' href='#ms20Ap1_702'>Ms 20Ap1_702</a><a class='ref msdiv' id='msdiv7' href='#msdiv7'>Msdiv 7</a>Maṇimayā ca pallaṅkā,<br>
aññe sāramayā bahū;<br>
Nibbattanti mamaṃ sabbe,<br>
sīhāsanassidaṃ phalaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_703' href='#ms20Ap1_703'>Ms 20Ap1_703</a><a class='ref msdiv' id='msdiv8' href='#msdiv8'>Msdiv 8</a>Soṇṇamayā rūpimayā,<br>
phalikāveḷuriyāmayā;<br>
Pādukā abhirūhāmi,<br>
pādapīṭhassidaṃ phalaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_704' href='#ms20Ap1_704'>Ms 20Ap1_704</a><a class='ref msdiv' id='msdiv9' href='#msdiv9'>Msdiv 9</a><span class='var' id='note191' title='catunavute ito (bj, s2, s3, pts1)' href='#note191' title='catunavute ito (bj, s2, s3, pts1)'>Catunnavutito</span> kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
puññakammassidaṃ phalaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_705' href='#ms20Ap1_705'>Ms 20Ap1_705</a><a class='ref msdiv' id='msdiv10' href='#msdiv10'>Msdiv 10</a>Tesattatimhito kappe,<br>
indanāmā tayo janā;<br>
Dvesattatimhito kappe,<br>
tayo sumananāmakā.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_706' href='#ms20Ap1_706'>Ms 20Ap1_706</a><a class='ref msdiv' id='msdiv11' href='#msdiv11'>Msdiv 11</a>Samasattatito kappe,<br>
tayo varuṇanāmakā;<br>
Sattaratanasampannā,<br>
catudīpamhi issarā.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_707' href='#ms20Ap1_707'>Ms 20Ap1_707</a><a class='ref msdiv' id='msdiv12' href='#msdiv12'>Msdiv 12</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_708' href='#ms20Ap1_708'>Ms 20Ap1_708</a>Itthaṃ sudaṃ āyasmā sīhāsanadāyako thero imā gāthāyo abhāsitthāti.</p>
<p class='endsutta'><a class='ref sc' id='sc14' href='#sc14'>SC 14</a><a class='ref ms' id='ms20Ap1_709' href='#ms20Ap1_709'>Ms 20Ap1_709</a>Sīhāsanadāyakattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
