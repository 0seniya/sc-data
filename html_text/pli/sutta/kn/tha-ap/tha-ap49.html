<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap49' lang='pli'>
<header>
<ul>
<li class='division'>Therāpadāna</li>
<li>Upālivagga</li>
</ul>
<h1>7. Sayanadāyakattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_1308'>Ms 20Ap1_1308</a><a class='ref msdiv' id='msdiv88'>Msdiv 88</a>“Siddhatthassa bhagavato,<br>
mettacittassa tādino;<br>
Sayanaggaṃ mayā dinnaṃ,<br>
<span class='var' id='note361' title='dussabhaṇḍena (s2, s3)'>dussabhaṇḍehi</span> atthataṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_1309'>Ms 20Ap1_1309</a><a class='ref msdiv' id='msdiv89'>Msdiv 89</a>Paṭiggahesi bhagavā,<br>
kappiyaṃ sayanāsanaṃ;<br>
Uṭṭhāya <span class='var' id='note362' title='āsanā (bj, pts1)'>sayanā</span> tamhā,<br>
vehāsaṃ uggamī jino.</p>
<p><a class='ref sc' id='sc3'>SC 3</a><a class='pts' id='pts1.99'></a><a class='ref ms' id='ms20Ap1_1310'>Ms 20Ap1_1310</a><a class='ref msdiv' id='msdiv90'>Msdiv 90</a>Catunnavutito kappe,<br>
yaṃ sayanamadāsahaṃ;<br>
Duggatiṃ nābhijānāmi,<br>
sayanassa idaṃ phalaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_1311'>Ms 20Ap1_1311</a><a class='ref msdiv' id='msdiv91'>Msdiv 91</a>Ekapaññāsito kappe,<br>
<span class='var' id='note363' title='varuṇo (bj, s2, s3, pts1)'>varako</span> devasavhayo;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc5'>SC 5</a><a class='ref ms' id='ms20Ap1_1312'>Ms 20Ap1_1312</a><a class='ref msdiv' id='msdiv92'>Msdiv 92</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc6'>SC 6</a><a class='ref ms' id='ms20Ap1_1313'>Ms 20Ap1_1313</a>Itthaṃ sudaṃ āyasmā sayanadāyako thero imā gāthāyo abhāsitthāti.</p>
<p class='endsutta'><a class='ref sc' id='sc7'>SC 7</a><a class='ref ms' id='ms20Ap1_1314'>Ms 20Ap1_1314</a>Sayanadāyakattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
