<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap57' lang='pli'>
<header>
<ul>
<li class='division'>Therāpadāna</li>
<li>Bījanivagga</li>
</ul>
<h1><span class='var' id='note394' title='opavuyhattherāpadānaṃ (s2, s3, pts1)' href='#note394' title='opavuyhattherāpadānaṃ (s2, s3, pts1)'>5 Opavayhattheraapadāna</span></h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_1416'>Ms 20Ap1_1416</a><a class='ref msdiv' id='msdiv33' href='#sc1'>SC 1</a><a class='ref ms' id='ms20Ap1_1416'>Ms 20Ap1_1416</a><a class='ref msdiv' id='msdiv33'>Msdiv 33</a>“Padumuttarabuddhassa,<br>
ājānīyamadāsahaṃ;<br>
Niyyādetvāna <span class='var' id='note395' title='sambuddhaṃ (mr)' href='#note395' title='sambuddhaṃ (mr)'>sambuddhe</span>,<br>
agamāsiṃ sakaṃ gharaṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_1417'>Ms 20Ap1_1417</a><a class='ref msdiv' id='msdiv34' href='#sc2'>SC 2</a><a class='ref ms' id='ms20Ap1_1417'>Ms 20Ap1_1417</a><a class='ref msdiv' id='msdiv34'>Msdiv 34</a>Devalo nāma nāmena,<br>
satthuno aggasāvako;<br>
Varadhammassa dāyādo,<br>
āgacchi mama santikaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_1418'>Ms 20Ap1_1418</a><a class='ref msdiv' id='msdiv35' href='#sc3'>SC 3</a><a class='ref ms' id='ms20Ap1_1418'>Ms 20Ap1_1418</a><a class='ref msdiv' id='msdiv35'>Msdiv 35</a>Sapattabhāro bhagavā,<br>
ājāneyyo na kappati;<br>
Tava saṅkappamaññāya,<br>
adhivāsesi cakkhumā.</p>
<p><a class='ref sc' id='sc4'>SC 4</a><a class='ref ms' id='ms20Ap1_1419'>Ms 20Ap1_1419</a><a class='ref msdiv' id='msdiv36' href='#sc4'>SC 4</a><a class='ref ms' id='ms20Ap1_1419'>Ms 20Ap1_1419</a><a class='ref msdiv' id='msdiv36'>Msdiv 36</a>Agghāpetvā vātajavaṃ,<br>
sindhavaṃ sīghavāhanaṃ;<br>
Padumuttarabuddhassa,<br>
khamanīyamadāsahaṃ.</p>
<p><a class='ref sc' id='sc5'>SC 5</a><a class='ref ms' id='ms20Ap1_1420'>Ms 20Ap1_1420</a><a class='ref msdiv' id='msdiv37' href='#sc5'>SC 5</a><a class='ref ms' id='ms20Ap1_1420'>Ms 20Ap1_1420</a><a class='ref msdiv' id='msdiv37'>Msdiv 37</a>Yaṃ yaṃ yonupapajjāmi,<br>
<span class='var' id='note396' title='deve ca mānuse bhave (si, mr) | bhavane sabbadā mama (pts1)' href='#note396' title='deve ca mānuse bhave (si, mr) | bhavane sabbadā mama (pts1)'>devattaṃ atha mānusaṃ</span>;<br>
Khamanīyaṃ vātajavaṃ,<br>
<span class='var' id='note397' title='cittā nibbattare (bj) | vitti nibbattare (s2, s3) | citte nibbattare (pts1)' href='#note397' title='cittā nibbattare (bj) | vitti nibbattare (s2, s3) | citte nibbattare (pts1)'>cittaṃ nibbattate</span> mama.</p>
<p><a class='ref sc' id='sc6'>SC 6</a><a class='pts' id='pts1.107'></a><a class='ref ms' id='ms20Ap1_1421'>Ms 20Ap1_1421</a><a class='ref msdiv' id='msdiv38' href='#sc6'>SC 6</a><a class='pts' id='pts1.107'></a><a class='ref ms' id='ms20Ap1_1421'>Ms 20Ap1_1421</a><a class='ref msdiv' id='msdiv38'>Msdiv 38</a>Lābhaṃ tesaṃ suladdhaṃva,<br>
ye labhantupasampadaṃ;<br>
Punapi payirupāseyyaṃ,<br>
buddho loke sace bhave.</p>
<p><a class='ref sc' id='sc7'>SC 7</a><a class='ref ms' id='ms20Ap1_1422'>Ms 20Ap1_1422</a><a class='ref msdiv' id='msdiv39' href='#sc7'>SC 7</a><a class='ref ms' id='ms20Ap1_1422'>Ms 20Ap1_1422</a><a class='ref msdiv' id='msdiv39'>Msdiv 39</a>Aṭṭhavīsatikkhattuṃhaṃ,<br>
rājā āsiṃ mahabbalo;<br>
Cāturanto vijitāvī,<br>
<span class='var' id='note398' title='jambūdīpassa (s2, s3) | jambumaṇḍassa (mr)' href='#note398' title='jambūdīpassa (s2, s3) | jambumaṇḍassa (mr)'>jambusaṇḍassa</span> issaro.</p>
<p><a class='ref sc' id='sc8'>SC 8</a><a class='ref ms' id='ms20Ap1_1423'>Ms 20Ap1_1423</a><a class='ref msdiv' id='msdiv40' href='#sc8'>SC 8</a><a class='ref ms' id='ms20Ap1_1423'>Ms 20Ap1_1423</a><a class='ref msdiv' id='msdiv40'>Msdiv 40</a>Idaṃ pacchimakaṃ mayhaṃ,<br>
carimo vattate bhavo;<br>
Pattosmi acalaṃ ṭhānaṃ,<br>
hitvā jayaparājayaṃ.</p>
<p><a class='ref sc' id='sc9'>SC 9</a><a class='ref ms' id='ms20Ap1_1424'>Ms 20Ap1_1424</a><a class='ref msdiv' id='msdiv41' href='#sc9'>SC 9</a><a class='ref ms' id='ms20Ap1_1424'>Ms 20Ap1_1424</a><a class='ref msdiv' id='msdiv41'>Msdiv 41</a>Catutiṃsasahassamhi,<br>
mahātejosi khattiyo;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc10'>SC 10</a><a class='ref ms' id='ms20Ap1_1425'>Ms 20Ap1_1425</a><a class='ref msdiv' id='msdiv42' href='#sc10'>SC 10</a><a class='ref ms' id='ms20Ap1_1425'>Ms 20Ap1_1425</a><a class='ref msdiv' id='msdiv42'>Msdiv 42</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc11'>SC 11</a><a class='ref ms' id='ms20Ap1_1426'>Ms 20Ap1_1426</a>Itthaṃ sudaṃ āyasmā <span class='var' id='note399' title='opavuyho (s2, s3, pts1)' href='#sc11'>SC 11</a><a class='ref ms' id='ms20Ap1_1426'>Ms 20Ap1_1426</a>Itthaṃ sudaṃ āyasmā <span class='var' id='note399' title='opavuyho (s2, s3, pts1)'>opavayho</span> thero imā gāthāyo abhāsitthāti.</p>
<p class='endsutta'><a class='ref sc' id='sc12'>SC 12</a><a class='ref ms' id='ms20Ap1_1427' href='#sc12'>SC 12</a><a class='ref ms' id='ms20Ap1_1427'>Ms 20Ap1_1427</a>Opavayhattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
