<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap26' lang='pli'>
<header>
<ul>
<li class='division'>Therāpadāna</li>
<li>Subhūtivagga</li>
</ul>
<h1>4. Pañcasīlasamādāniyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_999' href='#ms20Ap1_999'>Ms 20Ap1_999</a><a class='ref msdiv' id='msdiv134' href='#msdiv134'>Msdiv 134</a>“Nagare candavatiyā,<br>
bhatako āsahaṃ tadā;<br>
Parakammāyane yutto,<br>
pabbajjaṃ na labhāmahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1000' href='#ms20Ap1_1000'>Ms 20Ap1_1000</a><a class='ref msdiv' id='msdiv135' href='#msdiv135'>Msdiv 135</a>Mahandhakārapihitā,<br>
tividhaggīhi ḍayhare;<br>
Kena nu kho upāyena,<br>
visaṃyutto bhave ahaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1001' href='#ms20Ap1_1001'>Ms 20Ap1_1001</a><a class='ref msdiv' id='msdiv136' href='#msdiv136'>Msdiv 136</a>Deyyadhammo ca me natthi,<br>
varāko bhatako ahaṃ;<br>
Yannūnāhaṃ pañcasīlaṃ,<br>
rakkheyyaṃ paripūrayaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1002' href='#ms20Ap1_1002'>Ms 20Ap1_1002</a><a class='ref msdiv' id='msdiv137' href='#msdiv137'>Msdiv 137</a>Anomadassissa munino,<br>
nisabho nāma sāvako;<br>
Tamahaṃ upasaṅkamma,<br>
pañcasikkhāpadaggahiṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1003' href='#ms20Ap1_1003'>Ms 20Ap1_1003</a><a class='ref msdiv' id='msdiv138' href='#msdiv138'>Msdiv 138</a>Vassasatasahassāni,<br>
āyu vijjati tāvade;<br>
Tāvatā pañcasīlāni,<br>
paripuṇṇāni gopayiṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1004' href='#ms20Ap1_1004'>Ms 20Ap1_1004</a><a class='ref msdiv' id='msdiv139' href='#msdiv139'>Msdiv 139</a>Maccukāle ca sampatte,<br>
devā assāsayanti maṃ;<br>
‘Ratho sahassayutto te,<br>
<span class='var' id='note273' title='mārisassa (mr)' href='#note273' title='mārisassa (mr)'>mārisāyaṃ</span> upaṭṭhito’.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1005' href='#ms20Ap1_1005'>Ms 20Ap1_1005</a><a class='ref msdiv' id='msdiv140' href='#msdiv140'>Msdiv 140</a>Vattante carime citte,<br>
mama sīlaṃ anussariṃ;<br>
Tena kammena sukatena,<br>
tāvatiṃsaṃ agacchahaṃ.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.77</a><a class='ref ms' id='ms20Ap1_1006' href='#ms20Ap1_1006'>Ms 20Ap1_1006</a><a class='ref msdiv' id='msdiv141' href='#msdiv141'>Msdiv 141</a>Tiṃsakkhattuñca devindo,<br>
devarajjamakārayiṃ;<br>
<span class='var' id='note274' title='dibbaṃ sukhaṃ (bj, pts1)' href='#note274' title='dibbaṃ sukhaṃ (bj, pts1)'>Dibbasukhaṃ</span> anubhaviṃ,<br>
accharāhi purakkhato.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_1007' href='#ms20Ap1_1007'>Ms 20Ap1_1007</a><a class='ref msdiv' id='msdiv142' href='#msdiv142'>Msdiv 142</a>Pañcasattatikkhattuñca,<br>
cakkavattī ahosahaṃ;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_1008' href='#ms20Ap1_1008'>Ms 20Ap1_1008</a><a class='ref msdiv' id='msdiv143' href='#msdiv143'>Msdiv 143</a>Devalokā cavitvāna,<br>
sukkamūlena codito;<br>
Pure vesāliyaṃ jāto,<br>
mahāsāle suaḍḍhake.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_1009' href='#ms20Ap1_1009'>Ms 20Ap1_1009</a><a class='ref msdiv' id='msdiv144' href='#msdiv144'>Msdiv 144</a>Vassūpanāyike kāle,<br>
<span class='var' id='note275' title='dibbanti (mr)' href='#note275' title='dibbanti (mr)'>dippante</span> jinasāsane;<br>
Mātā ca me pitā ceva,<br>
pañcasikkhāpadaggahuṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_1010' href='#ms20Ap1_1010'>Ms 20Ap1_1010</a><a class='ref msdiv' id='msdiv145' href='#msdiv145'>Msdiv 145</a>Saha sutvānahaṃ sīlaṃ,<br>
mama sīlaṃ anussariṃ;<br>
Ekāsane nisīditvā,<br>
arahattamapāpuṇiṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_1011' href='#ms20Ap1_1011'>Ms 20Ap1_1011</a><a class='ref msdiv' id='msdiv146' href='#msdiv146'>Msdiv 146</a><strong>Jātiyā pañcavassena</strong>,<br>
arahattamapāpuṇiṃ;<br>
Upasampādayi buddho,<br>
guṇamaññāya cakkhumā.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_1012' href='#ms20Ap1_1012'>Ms 20Ap1_1012</a><a class='ref msdiv' id='msdiv147' href='#msdiv147'>Msdiv 147</a>Paripuṇṇāni gopetvā,<br>
pañcasikkhāpadānahaṃ;<br>
Aparimeyye ito kappe,<br>
vinipātaṃ na gacchahaṃ.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_1013' href='#ms20Ap1_1013'>Ms 20Ap1_1013</a><a class='ref msdiv' id='msdiv148' href='#msdiv148'>Msdiv 148</a>Svāhaṃ yasamanubhaviṃ,<br>
tesaṃ sīlāna vāhasā;<br>
Kappakoṭimpi kittento,<br>
kittaye ekadesakaṃ.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_1014' href='#ms20Ap1_1014'>Ms 20Ap1_1014</a><a class='ref msdiv' id='msdiv149' href='#msdiv149'>Msdiv 149</a>Pañca sīlāni gopetvā,<br>
tayo hetū labhāmahaṃ;<br>
Dīghāyuko mahābhogo,<br>
tikkhapañño bhavāmahaṃ.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_1015' href='#ms20Ap1_1015'>Ms 20Ap1_1015</a><a class='ref msdiv' id='msdiv150' href='#msdiv150'>Msdiv 150</a><span class='var' id='note276' title='pakittentova (bj) | pakittente ca (s2, s3) | pakittento ca (pts1)' href='#note276' title='pakittentova (bj) | pakittente ca (s2, s3) | pakittento ca (pts1)'>Saṅkittento ca</span> sabbesaṃ,<br>
adhimattañca porisaṃ;<br>
Bhavābhave saṃsaritvā,<br>
ete ṭhāne labhāmahaṃ.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_1016' href='#ms20Ap1_1016'>Ms 20Ap1_1016</a><a class='ref msdiv' id='msdiv151' href='#msdiv151'>Msdiv 151</a>Aparimeyyasīlesu,<br>
vattantā jinasāvakā;<br>
Bhavesu yadi rajjeyyuṃ,<br>
vipāko kīdiso bhave.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_1017' href='#ms20Ap1_1017'>Ms 20Ap1_1017</a><a class='ref msdiv' id='msdiv152' href='#msdiv152'>Msdiv 152</a>Suciṇṇaṃ me pañcasīlaṃ,<br>
bhatakena <span class='var' id='note277' title='vipassinā (bj, pts1)' href='#note277' title='vipassinā (bj, pts1)'>tapassinā</span>;<br>
Tena sīlenahaṃ ajja,<br>
mocayiṃ sabbabandhanā.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_1018' href='#ms20Ap1_1018'>Ms 20Ap1_1018</a><a class='ref msdiv' id='msdiv153' href='#msdiv153'>Msdiv 153</a>Aparimeyye ito kappe,<br>
pañca sīlāni gopayiṃ;<br>
Duggatiṃ nābhijānāmi,<br>
pañcasīlānidaṃ phalaṃ.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_1019' href='#ms20Ap1_1019'>Ms 20Ap1_1019</a><a class='ref msdiv' id='msdiv154' href='#msdiv154'>Msdiv 154</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_1020' href='#ms20Ap1_1020'>Ms 20Ap1_1020</a>Itthaṃ sudaṃ āyasmā pañcasīlasamādāniyo thero imā gāthāyo abhāsitthāti.</p>
<p class='endsutta'><a class='ref sc' id='sc23' href='#sc23'>SC 23</a><a class='ref ms' id='ms20Ap1_1021' href='#ms20Ap1_1021'>Ms 20Ap1_1021</a>Pañcasīlasamādāniyattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
