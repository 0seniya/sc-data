<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap330' lang='pli'>
<header>
<ul>
<li class='division'>Therāpadāna</li>
<li>Umāpupphiyavagga</li>
</ul>
<h1><span class='var' id='note905' title='sumanāveliyattherāpadānaṃ (bj)'>8 Sumanāveḷiyattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.264' href='#pts-vp-pli1.264'>PTS vp Pali 1.264</a><a class='ref ms' id='ms20Ap1_3664' href='#ms20Ap1_3664'>Ms 20Ap1_3664</a><a class='ref msdiv' id='msdiv64' href='#msdiv64'>Msdiv 64</a>“Vessabhussa bhagavato,<br>
lokajeṭṭhassa tādino;<br>
Sabbe janā samāgamma,<br>
mahāpūjaṃ karonti te.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3665' href='#ms20Ap1_3665'>Ms 20Ap1_3665</a><a class='ref msdiv' id='msdiv65' href='#msdiv65'>Msdiv 65</a>Sudhāya piṇḍaṃ katvāna,<br>
āveḷaṃ sumanāyahaṃ;<br>
Sīhāsanassa purato,<br>
abhiropesahaṃ tadā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_3666' href='#ms20Ap1_3666'>Ms 20Ap1_3666</a><a class='ref msdiv' id='msdiv66' href='#msdiv66'>Msdiv 66</a>Sabbe janā samāgamma,<br>
pekkhanti pupphamuttamaṃ;<br>
Kenidaṃ pūjitaṃ pupphaṃ,<br>
buddhaseṭṭhassa tādino.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3667' href='#ms20Ap1_3667'>Ms 20Ap1_3667</a><a class='ref msdiv' id='msdiv67' href='#msdiv67'>Msdiv 67</a>Tena cittappasādena,<br>
nimmānaṃ upapajjahaṃ;<br>
<span class='var' id='note906' title='anubhosiṃ (bj, pts1)'>Anubhomi</span> sakaṃ kammaṃ,<br>
pubbe sukatamattano.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_3668' href='#ms20Ap1_3668'>Ms 20Ap1_3668</a><a class='ref msdiv' id='msdiv68' href='#msdiv68'>Msdiv 68</a>Yaṃ yaṃ yonupapajjāmi,<br>
devattaṃ atha mānusaṃ;<br>
Sabbesānaṃ piyo homi,<br>
pupphapūjāyidaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_3669' href='#ms20Ap1_3669'>Ms 20Ap1_3669</a><a class='ref msdiv' id='msdiv69' href='#msdiv69'>Msdiv 69</a>Nābhijānāmi kāyena,<br>
vācāya uda cetasā;<br>
Saṃyatānaṃ tapassīnaṃ,<br>
kataṃ akkositaṃ mayā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_3670' href='#ms20Ap1_3670'>Ms 20Ap1_3670</a><a class='ref msdiv' id='msdiv70' href='#msdiv70'>Msdiv 70</a>Tena sucaritenāhaṃ,<br>
cittassa paṇidhīhi ca;<br>
Sabbesaṃ pūjito homi,<br>
anakkosassidaṃ phalaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_3671' href='#ms20Ap1_3671'>Ms 20Ap1_3671</a><a class='ref msdiv' id='msdiv71' href='#msdiv71'>Msdiv 71</a>Ito ekādase kappe,<br>
sahassārosi khattiyo;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_3672' href='#ms20Ap1_3672'>Ms 20Ap1_3672</a><a class='ref msdiv' id='msdiv72' href='#msdiv72'>Msdiv 72</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_3673' href='#ms20Ap1_3673'>Ms 20Ap1_3673</a>Itthaṃ sudaṃ āyasmā <span class='var' id='note907' title='sumanāveliyo (bj)'>sumanāveḷiyo</span> thero imā gāthāyo abhāsitthāti.</p>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms20Ap1_3674' href='#ms20Ap1_3674'>Ms 20Ap1_3674</a>Sumanāveḷiyattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
