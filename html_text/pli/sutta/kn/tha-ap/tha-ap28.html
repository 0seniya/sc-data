<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap28' lang='pli'>
<header>
<ul>
<li class='division'>Therāpadāna</li>
<li>Subhūtivagga</li>
</ul>
<h1>6. Dhūpadāyakattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_1030'>Ms 20Ap1_1030</a><a class='ref msdiv' id='msdiv161'>Msdiv 161</a>“Siddhatthassa bhagavato,<br>
lokajeṭṭhassa tādino;<br>
Kuṭidhūpaṃ mayā dinnaṃ,<br>
vippasannena cetasā.</p>
<p><a class='ref sc' id='sc2'>SC 2</a><a class='ref ms' id='ms20Ap1_1031'>Ms 20Ap1_1031</a><a class='ref msdiv' id='msdiv162'>Msdiv 162</a>Yaṃ yaṃ yonupapajjāmi,<br>
devattaṃ atha mānusaṃ;<br>
Sabbesampi piyo homi,<br>
dhūpadānassidaṃ phalaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_1032'>Ms 20Ap1_1032</a><a class='ref msdiv' id='msdiv163'>Msdiv 163</a>Catunnavutito kappe,<br>
<span class='var' id='note280' title='yaṃ dhūpanamadāsahaṃ (mr)'>yaṃ dhūpamadadiṃ tadā</span>;<br>
Duggatiṃ nābhijānāmi,<br>
dhūpadānassidaṃ phalaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_1033'>Ms 20Ap1_1033</a><a class='ref msdiv' id='msdiv164'>Msdiv 164</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc5'>SC 5</a><a class='ref ms' id='ms20Ap1_1034'>Ms 20Ap1_1034</a>Itthaṃ sudaṃ āyasmā dhūpadāyako thero imā gāthāyo abhāsitthāti.</p>
<p class='endsutta'><a class='ref sc' id='sc6'>SC 6</a><a class='ref ms' id='ms20Ap1_1035'>Ms 20Ap1_1035</a>Dhūpadāyakattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
