<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap11' lang='pli'>
<header>
<ul>
<li class='division'>Therāpadāna</li>
<li>Buddhavagga</li>
</ul>
<h1>11. Khadiravaniyarevatattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_652' href='#ms20Ap1_652'>Ms 20Ap1_652</a><a class='ref msdiv' id='msdiv628' href='#msdiv628'>Msdiv 628</a>“Gaṅgā bhāgīrathī nāma,<br>
himavantā pabhāvitā;<br>
Kutitthe nāviko āsiṃ,<br>
orime <span class='var' id='note178' title='orimaṃ ca tare (s2, s3)' href='#note178' title='orimaṃ ca tare (s2, s3)'>ca tariṃ</span> ahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_653' href='#ms20Ap1_653'>Ms 20Ap1_653</a><a class='ref msdiv' id='msdiv629' href='#msdiv629'>Msdiv 629</a>Padumuttaro nāyako,<br>
sambuddho dvipaduttamo;<br>
Vasī satasahassehi,<br>
<span class='var' id='note179' title='gaṅgāsotaṃ tarissati\pts1' href='#note179' title='gaṅgāsotaṃ tarissati\pts1'>gaṅgātīramupāgato</span>.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_654' href='#ms20Ap1_654'>Ms 20Ap1_654</a><a class='ref msdiv' id='msdiv630' href='#msdiv630'>Msdiv 630</a>Bahū nāvā samānetvā,<br>
<span class='var' id='note180' title='cammakehi (mr)' href='#note180' title='cammakehi (mr)'>vaḍḍhakīhi</span> susaṅkhataṃ;<br>
<span class='var' id='note181' title='nāvānaṃ (mr)' href='#note181' title='nāvānaṃ (mr)'>Nāvāya</span> chadanaṃ katvā,<br>
paṭimāniṃ narāsabhaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_655' href='#ms20Ap1_655'>Ms 20Ap1_655</a><a class='ref msdiv' id='msdiv631' href='#msdiv631'>Msdiv 631</a>Āgantvāna ca sambuddho,<br>
ārūhi tañca nāvakaṃ;<br>
Vārimajjhe ṭhito satthā,<br>
imā gāthā abhāsatha.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_656' href='#ms20Ap1_656'>Ms 20Ap1_656</a><a class='ref msdiv' id='msdiv632' href='#msdiv632'>Msdiv 632</a>‘Yo so tāresi sambuddhaṃ,<br>
saṃghañcāpi anāsavaṃ;<br>
Tena cittappasādena,<br>
devaloke ramissati.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_657' href='#ms20Ap1_657'>Ms 20Ap1_657</a><a class='ref msdiv' id='msdiv633' href='#msdiv633'>Msdiv 633</a>Nibbattissati te byamhaṃ,<br>
sukataṃ nāvasaṇṭhitaṃ;<br>
Ākāse pupphachadanaṃ,<br>
dhārayissati sabbadā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_658' href='#ms20Ap1_658'>Ms 20Ap1_658</a><a class='ref msdiv' id='msdiv634' href='#msdiv634'>Msdiv 634</a>Aṭṭhapaññāsakappamhi,<br>
<span class='var' id='note182' title='tāraṇo (s2, s3, pts1)' href='#note182' title='tāraṇo (s2, s3, pts1)'>tārako</span> nāma khattiyo;<br>
Cāturanto vijitāvī,<br>
cakkavattī bhavissati.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.52</a><a class='ref ms' id='ms20Ap1_659' href='#ms20Ap1_659'>Ms 20Ap1_659</a><a class='ref msdiv' id='msdiv635' href='#msdiv635'>Msdiv 635</a>Sattapaññāsakappamhi,<br>
<span class='var' id='note183' title='campako (bj, pts1) | cambako (s2, s3)' href='#note183' title='campako (bj, pts1) | cambako (s2, s3)'>cammako</span> nāma khattiyo;<br>
Uggacchantova sūriyo,<br>
jotissati mahabbalo.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_660' href='#ms20Ap1_660'>Ms 20Ap1_660</a><a class='ref msdiv' id='msdiv636' href='#msdiv636'>Msdiv 636</a>Kappasatasahassamhi,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_661' href='#ms20Ap1_661'>Ms 20Ap1_661</a><a class='ref msdiv' id='msdiv637' href='#msdiv637'>Msdiv 637</a>Tidasā so cavitvāna,<br>
manussattaṃ gamissati;<br>
Revato nāma nāmena,<br>
brahmabandhu bhavissati.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_662' href='#ms20Ap1_662'>Ms 20Ap1_662</a><a class='ref msdiv' id='msdiv638' href='#msdiv638'>Msdiv 638</a>Agārā nikkhamitvāna,<br>
sukkamūlena codito;<br>
Gotamassa bhagavato,<br>
sāsane pabbajissati.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_663' href='#ms20Ap1_663'>Ms 20Ap1_663</a><a class='ref msdiv' id='msdiv639' href='#msdiv639'>Msdiv 639</a>So pacchā pabbajitvāna,<br>
yuttayogo vipassako;<br>
Sabbāsave pariññāya,<br>
nibbāyissatināsavo’.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_664' href='#ms20Ap1_664'>Ms 20Ap1_664</a><a class='ref msdiv' id='msdiv640' href='#msdiv640'>Msdiv 640</a><span class='var' id='note184' title='viriyaṃ (bj, s2, s3) | viriyam (pts1)' href='#note184' title='viriyaṃ (bj, s2, s3) | viriyam (pts1)'>Vīriyaṃ</span> me dhuradhorayhaṃ,<br>
Yogakkhemādhivāhanaṃ;<br>
Dhāremi antimaṃ dehaṃ,<br>
Sammāsambuddhasāsane.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_665' href='#ms20Ap1_665'>Ms 20Ap1_665</a><a class='ref msdiv' id='msdiv641' href='#msdiv641'>Msdiv 641</a>Satasahasse kataṃ kammaṃ,<br>
phalaṃ dassesi me idha;<br>
Sumutto saravegova,<br>
kilese jhāpayī mama.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_666' href='#ms20Ap1_666'>Ms 20Ap1_666</a><a class='ref msdiv' id='msdiv642' href='#msdiv642'>Msdiv 642</a>Tato maṃ vananirataṃ,<br>
disvā lokantagū muni;<br>
Vanavāsibhikkhūnaggaṃ,<br>
paññapesi mahāmati.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_667' href='#ms20Ap1_667'>Ms 20Ap1_667</a><a class='ref msdiv' id='msdiv643' href='#msdiv643'>Msdiv 643</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_668' href='#ms20Ap1_668'>Ms 20Ap1_668</a>Itthaṃ sudaṃ āyasmā khadiravaniyo revato thero imā gāthāyo abhāsitthāti.</p>
<p class='endsutta'><a class='ref sc' id='sc18' href='#sc18'>SC 18</a><a class='ref ms' id='ms20Ap1_669' href='#ms20Ap1_669'>Ms 20Ap1_669</a>Khadiravaniyarevatattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
