<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap341' lang='pli'>
<header>
<ul>
<li class='division'>Therāpadāna</li>
<li>Gandhodakavagga</li>
</ul>
<h1><span class='var' id='note942' title='dhammasavaṇiyattherāpadānaṃ (bj) | dhammassavaniyattherāpadānaṃ (s2, s3)' href='#note942' title='dhammasavaṇiyattherāpadānaṃ (bj) | dhammassavaniyattherāpadānaṃ (s2, s3)'>9 Dhammasavaniyattheraapadāna</span></h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_3841'>Ms 20Ap1_3841</a><a class='ref msdiv' id='msdiv111' href='#sc1'>SC 1</a><a class='ref ms' id='ms20Ap1_3841'>Ms 20Ap1_3841</a><a class='ref msdiv' id='msdiv111'>Msdiv 111</a>“Padumuttaro nāma jino,<br>
sabbadhammāna pāragū;<br>
Catusaccaṃ pakāsento,<br>
santāresi bahuṃ janaṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_3842'>Ms 20Ap1_3842</a><a class='ref msdiv' id='msdiv112' href='#sc2'>SC 2</a><a class='ref ms' id='ms20Ap1_3842'>Ms 20Ap1_3842</a><a class='ref msdiv' id='msdiv112'>Msdiv 112</a>Ahaṃ tena samayena,<br>
jaṭilo uggatāpano;<br>
Dhunanto vākacīrāni,<br>
gacchāmi ambare tadā.</p>
<p><a class='ref sc' id='sc3'>SC 3</a><a class='ref ms' id='ms20Ap1_3843'>Ms 20Ap1_3843</a><a class='ref msdiv' id='msdiv113' href='#sc3'>SC 3</a><a class='ref ms' id='ms20Ap1_3843'>Ms 20Ap1_3843</a><a class='ref msdiv' id='msdiv113'>Msdiv 113</a>Buddhaseṭṭhassa upari,<br>
gantuṃ na visahāmahaṃ;<br>
Pakkhīva <span class='var' id='note943' title='selamāpajja (s2, s3)' href='#note943' title='selamāpajja (s2, s3)'>selamāsajja</span>,<br>
gamanaṃ na labhāmahaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_3844'>Ms 20Ap1_3844</a><a class='ref msdiv' id='msdiv114' href='#sc4'>SC 4</a><a class='ref ms' id='ms20Ap1_3844'>Ms 20Ap1_3844</a><a class='ref msdiv' id='msdiv114'>Msdiv 114</a>Na me idaṃ bhūtapubbaṃ,<br>
iriyassa vikopanaṃ;<br>
Dake yathā ummujjitvā,<br>
evaṃ gacchāmi ambare.</p>
<p><a class='ref sc' id='sc5'>SC 5</a><a class='pts' id='pts1.274'></a><a class='ref ms' id='ms20Ap1_3845'>Ms 20Ap1_3845</a><a class='ref msdiv' id='msdiv115' href='#sc5'>SC 5</a><a class='pts' id='pts1.274'></a><a class='ref ms' id='ms20Ap1_3845'>Ms 20Ap1_3845</a><a class='ref msdiv' id='msdiv115'>Msdiv 115</a>Uḷārabhūto manujo,<br>
<span class='var' id='note944' title='heṭṭhāpi no (mr)' href='#note944' title='heṭṭhāpi no (mr)'>heṭṭhāsīno</span> bhavissati;<br>
Handa menaṃ gavesissaṃ,<br>
api atthaṃ labheyyahaṃ.</p>
<p><a class='ref sc' id='sc6'>SC 6</a><a class='ref ms' id='ms20Ap1_3846'>Ms 20Ap1_3846</a><a class='ref msdiv' id='msdiv116' href='#sc6'>SC 6</a><a class='ref ms' id='ms20Ap1_3846'>Ms 20Ap1_3846</a><a class='ref msdiv' id='msdiv116'>Msdiv 116</a>Orohanto antalikkhā,<br>
saddamassosi satthuno;<br>
Aniccataṃ kathentassa,<br>
tamahaṃ uggahiṃ tadā.</p>
<p><a class='ref sc' id='sc7'>SC 7</a><a class='ref ms' id='ms20Ap1_3847'>Ms 20Ap1_3847</a><a class='ref msdiv' id='msdiv117' href='#sc7'>SC 7</a><a class='ref ms' id='ms20Ap1_3847'>Ms 20Ap1_3847</a><a class='ref msdiv' id='msdiv117'>Msdiv 117</a>Aniccasaññamuggayha,<br>
agamāsiṃ mamassamaṃ;<br>
Yāvatāyuṃ vasitvāna,<br>
tattha kālaṅkato ahaṃ.</p>
<p><a class='ref sc' id='sc8'>SC 8</a><a class='ref ms' id='ms20Ap1_3848'>Ms 20Ap1_3848</a><a class='ref msdiv' id='msdiv118' href='#sc8'>SC 8</a><a class='ref ms' id='ms20Ap1_3848'>Ms 20Ap1_3848</a><a class='ref msdiv' id='msdiv118'>Msdiv 118</a>Carime vattamānamhi,<br>
Taṃ <span class='var' id='note945' title='dhammasavaṇaṃ (bj) | dhammassavaṃ (s2, s3)' href='#note945' title='dhammasavaṇaṃ (bj) | dhammassavaṃ (s2, s3)'>dhammasavanaṃ</span> sariṃ;<br>
Tena kammena sukatena,<br>
Tāvatiṃsamagacchahaṃ.</p>
<p><a class='ref sc' id='sc9'>SC 9</a><a class='ref ms' id='ms20Ap1_3849'>Ms 20Ap1_3849</a><a class='ref msdiv' id='msdiv119' href='#sc9'>SC 9</a><a class='ref ms' id='ms20Ap1_3849'>Ms 20Ap1_3849</a><a class='ref msdiv' id='msdiv119'>Msdiv 119</a>Tiṃsakappasahassāni,<br>
devaloke ramiṃ ahaṃ;<br>
Ekapaññāsakkhattuñca,<br>
devarajjamakārayiṃ.</p>
<p><a class='ref sc' id='sc10'>SC 10</a><a class='ref ms' id='ms20Ap1_3850'>Ms 20Ap1_3850</a><a class='ref msdiv' id='msdiv120' href='#sc10'>SC 10</a><a class='ref ms' id='ms20Ap1_3850'>Ms 20Ap1_3850</a><a class='ref msdiv' id='msdiv120'>Msdiv 120</a>Ekasattatikkhattuñca,<br>
cakkavattī ahosahaṃ;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class='ref sc' id='sc11'>SC 11</a><a class='ref ms' id='ms20Ap1_3851'>Ms 20Ap1_3851</a><a class='ref msdiv' id='msdiv121' href='#sc11'>SC 11</a><a class='ref ms' id='ms20Ap1_3851'>Ms 20Ap1_3851</a><a class='ref msdiv' id='msdiv121'>Msdiv 121</a>Pitugehe nisīditvā,<br>
samaṇo bhāvitindriyo;<br>
Gāthāya paridīpento,<br>
<span class='var' id='note946' title='aniccavatthudāhari (s2, s3, pts1, mr)' href='#note946' title='aniccavatthudāhari (s2, s3, pts1, mr)'>aniccatamudāhari</span>.</p>
<p><a class='ref sc' id='sc12'>SC 12</a><a class='ref ms' id='ms20Ap1_3852'>Ms 20Ap1_3852</a><a class='ref msdiv' id='msdiv122' href='#sc12'>SC 12</a><a class='ref ms' id='ms20Ap1_3852'>Ms 20Ap1_3852</a><a class='ref msdiv' id='msdiv122'>Msdiv 122</a>Anussarāmi taṃ saññaṃ,<br>
saṃsaranto bhavābhave;<br>
<span class='var' id='note947' title='na koṭipaṭivijjhāmi (pts1) | na koci paṭivajjāmi (mr)' href='#note947' title='na koṭipaṭivijjhāmi (pts1) | na koci paṭivajjāmi (mr)'>Na koṭiṃ paṭivijjhāmi</span>,<br>
nibbānaṃ accutaṃ <span class='var' id='note948' title='ayaṃ gāthā upari 43 vagge sattamāpadāne ^tha-ap429#11 [Ekadhammassavaniyattheraapadāna]-5580 purimagāthāya puretaraṃ' href='#note948' title='ayaṃ gāthā upari 43 vagge sattamāpadāne ^tha-ap429#11 [Ekadhammassavaniyattheraapadāna]-5580 purimagāthāya puretaraṃ'>padaṃ</span>.</p>
<p><a class='ref sc' id='sc13'>SC 13</a><a class='ref ms' id='ms20Ap1_3853'>Ms 20Ap1_3853</a><a class='ref msdiv' id='msdiv123' href='#sc13'>SC 13</a><a class='ref ms' id='ms20Ap1_3853'>Ms 20Ap1_3853</a><a class='ref msdiv' id='msdiv123'>Msdiv 123</a>Aniccā vata saṅkhārā,<br>
uppādavayadhammino;<br>
Uppajjitvā nirujjhanti,<br>
tesaṃ vūpasamo sukho.</p>
<p><a class='ref sc' id='sc14'>SC 14</a><a class='ref ms' id='ms20Ap1_3854'>Ms 20Ap1_3854</a><a class='ref msdiv' id='msdiv124' href='#sc14'>SC 14</a><a class='ref ms' id='ms20Ap1_3854'>Ms 20Ap1_3854</a><a class='ref msdiv' id='msdiv124'>Msdiv 124</a>Saha gāthaṃ suṇitvāna,<br>
pubbakammaṃ anussariṃ;<br>
Ekāsane nisīditvā,<br>
arahattamapāpuṇiṃ.</p>
<p><a class='ref sc' id='sc15'>SC 15</a><a class='ref ms' id='ms20Ap1_3855'>Ms 20Ap1_3855</a><a class='ref msdiv' id='msdiv125' href='#sc15'>SC 15</a><a class='ref ms' id='ms20Ap1_3855'>Ms 20Ap1_3855</a><a class='ref msdiv' id='msdiv125'>Msdiv 125</a>Jātiyā sattavassohaṃ,<br>
arahattamapāpuṇiṃ;<br>
Upasampādayi buddho,<br>
guṇamaññāya cakkhumā.</p>
<p><a class='ref sc' id='sc16'>SC 16</a><a class='ref ms' id='ms20Ap1_3856'>Ms 20Ap1_3856</a><a class='ref msdiv' id='msdiv126' href='#sc16'>SC 16</a><a class='ref ms' id='ms20Ap1_3856'>Ms 20Ap1_3856</a><a class='ref msdiv' id='msdiv126'>Msdiv 126</a>Dārakova ahaṃ santo,<br>
karaṇīyaṃ samāpayiṃ;<br>
Kiṃ me karaṇīyaṃ ajja,<br>
sakyaputtassa sāsane.</p>
<p><a class='ref sc' id='sc17'>SC 17</a><a class='ref ms' id='ms20Ap1_3857'>Ms 20Ap1_3857</a><a class='ref msdiv' id='msdiv127' href='#sc17'>SC 17</a><a class='ref ms' id='ms20Ap1_3857'>Ms 20Ap1_3857</a><a class='ref msdiv' id='msdiv127'>Msdiv 127</a>Satasahassito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
saddhammasavane phalaṃ.</p>
<p><a class='ref sc' id='sc18'>SC 18</a><a class='ref ms' id='ms20Ap1_3858'>Ms 20Ap1_3858</a><a class='ref msdiv' id='msdiv128' href='#sc18'>SC 18</a><a class='ref ms' id='ms20Ap1_3858'>Ms 20Ap1_3858</a><a class='ref msdiv' id='msdiv128'>Msdiv 128</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc19'>SC 19</a><a class='ref ms' id='ms20Ap1_3859'>Ms 20Ap1_3859</a>Itthaṃ sudaṃ āyasmā <span class='var' id='note950' title='dhammasavaṇiyo (bj) | dhammassavaniyo (s2, s3)' href='#sc19'>SC 19</a><a class='ref ms' id='ms20Ap1_3859'>Ms 20Ap1_3859</a>Itthaṃ sudaṃ āyasmā <span class='var' id='note950' title='dhammasavaṇiyo (bj) | dhammassavaniyo (s2, s3)'>dhammasavaniyo</span> thero imā gāthāyo abhāsitthāti.</p>
<p class='endsutta'><a class='ref sc' id='sc20'>SC 20</a><a class='ref ms' id='ms20Ap1_3860' href='#sc20'>SC 20</a><a class='ref ms' id='ms20Ap1_3860'>Ms 20Ap1_3860</a>Dhammasavaniyattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
