<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap472' lang='pli'>
<header>
<ul>
<li class='division'>Therāpadāna</li>
<li>Sālakusumiyavagga</li>
</ul>
<h1>10. Nimittabyākaraṇiyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_6046' href='#ms20Ap1_6046'>Ms 20Ap1_6046</a><a class='ref msdiv' id='msdiv59' href='#msdiv59'>Msdiv 59</a>“Ajjhogāhetvā himavaṃ,<br>
mante vāce mahaṃ tadā;<br>
Catupaññāsasahassāni,<br>
sissā mayhaṃ upaṭṭhahuṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_6047' href='#ms20Ap1_6047'>Ms 20Ap1_6047</a><a class='ref msdiv' id='msdiv60' href='#msdiv60'>Msdiv 60</a>Adhitā vedagū sabbe,<br>
chaḷaṅge pāramiṃ gatā;<br>
Sakavijjāhupatthaddhā,<br>
himavante vasanti te.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_6048' href='#ms20Ap1_6048'>Ms 20Ap1_6048</a><a class='ref msdiv' id='msdiv61' href='#msdiv61'>Msdiv 61</a>Cavitvā tusitā kāyā,<br>
devaputto mahāyaso;<br>
Uppajji mātukucchismiṃ,<br>
sampajāno patissato.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_6049' href='#ms20Ap1_6049'>Ms 20Ap1_6049</a><a class='ref msdiv' id='msdiv62' href='#msdiv62'>Msdiv 62</a>Sambuddhe upapajjante,<br>
dasasahassi kampatha;<br>
Andhā cakkhuṃ alabhiṃsu,<br>
uppajjantamhi nāyake.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_6050' href='#ms20Ap1_6050'>Ms 20Ap1_6050</a><a class='ref msdiv' id='msdiv63' href='#msdiv63'>Msdiv 63</a>Sabbākāraṃ pakampittha,<br>
kevalā vasudhā ayaṃ;<br>
Nigghosasaddaṃ sutvāna,<br>
<span class='var' id='note1463' title='vimhayiṃsu (s2, s3, mr)' href='#note1463' title='vimhayiṃsu (s2, s3, mr)'>ubbijjiṃsu</span> mahājanā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_6051' href='#ms20Ap1_6051'>Ms 20Ap1_6051</a><a class='ref msdiv' id='msdiv64' href='#msdiv64'>Msdiv 64</a>Sabbe janā samāgamma,<br>
āgacchuṃ mama santikaṃ;<br>
‘Vasudhāyaṃ pakampittha,<br>
kiṃ vipāko bhavissati’.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_6052' href='#ms20Ap1_6052'>Ms 20Ap1_6052</a><a class='ref msdiv' id='msdiv65' href='#msdiv65'>Msdiv 65</a><span class='var' id='note1464' title='vidassāmi (s2, s3) | avacāsi (pts1)' href='#note1464' title='vidassāmi (s2, s3) | avacāsi (pts1)'>Avacāsiṃ</span> tadā tesaṃ,<br>
‘mā <span class='var' id='note1465' title='mā bhāyittha (s2, s3) | mā roda (mr)' href='#note1465' title='mā bhāyittha (s2, s3) | mā roda (mr)'>bhetha</span> natthi vo bhayaṃ;<br>
Vissatthā hotha sabbepi,<br>
uppādoyaṃ <span class='var' id='note1466' title='sukhatthiko (s2, s3, pts1)' href='#note1466' title='sukhatthiko (s2, s3, pts1)'>suvatthiko</span>.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_6053' href='#ms20Ap1_6053'>Ms 20Ap1_6053</a><a class='ref msdiv' id='msdiv66' href='#msdiv66'>Msdiv 66</a><span class='var' id='note1467' title='aṭṭhahetūhi samphassā (s2, s3) | aṭṭhahetuhi samphassa (pts1) | atthahetu nisaṃsayaṃ (mr)' href='#note1467' title='aṭṭhahetūhi samphassā (s2, s3) | aṭṭhahetuhi samphassa (pts1) | atthahetu nisaṃsayaṃ (mr)'>Aṭṭhahetūhi samphussa</span>,<br>
vasudhāyaṃ pakampati;<br>
Tathā nimittā dissanti,<br>
obhāso vipulo mahā.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_6054' href='#ms20Ap1_6054'>Ms 20Ap1_6054</a><a class='ref msdiv' id='msdiv67' href='#msdiv67'>Msdiv 67</a>Asaṃsayaṃ buddhaseṭṭho,<br>
uppajjissati cakkhumā’;<br>
Saññāpetvāna janataṃ,<br>
pañca sīle kathesahaṃ.</p>
<p><a class='ref sc' id='sc10' href='#sc10'>SC 10</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.412</a><a class='ref ms' id='ms20Ap1_6055' href='#ms20Ap1_6055'>Ms 20Ap1_6055</a><a class='ref msdiv' id='msdiv68' href='#msdiv68'>Msdiv 68</a>Sutvāna pañca sīlāni,<br>
buddhuppādañca dullabhaṃ;<br>
Ubbegajātā sumanā,<br>
tuṭṭhahaṭṭhā ahaṃsu te.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_6056' href='#ms20Ap1_6056'>Ms 20Ap1_6056</a><a class='ref msdiv' id='msdiv69' href='#msdiv69'>Msdiv 69</a>Dvenavute ito kappe,<br>
yaṃ nimittaṃ viyākariṃ;<br>
Duggatiṃ nābhijānāmi,<br>
byākaraṇassidaṃ phalaṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_6057' href='#ms20Ap1_6057'>Ms 20Ap1_6057</a><a class='ref msdiv' id='msdiv70' href='#msdiv70'>Msdiv 70</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_6058' href='#ms20Ap1_6058'>Ms 20Ap1_6058</a><a class='ref msdiv' id='msdiv71' href='#msdiv71'>Msdiv 71</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_6059' href='#ms20Ap1_6059'>Ms 20Ap1_6059</a><a class='ref msdiv' id='msdiv72' href='#msdiv72'>Msdiv 72</a>Paṭisambhidā catasso,<br>
… pe …<br>
kataṃ buddhassa sāsanaṃ”. (4843)</p>
</blockquote>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_6060' href='#ms20Ap1_6060'>Ms 20Ap1_6060</a>Itthaṃ sudaṃ āyasmā nimittabyākaraṇiyo thero imā gāthāyo abhāsitthāti.</p>
<p class='endsutta'><a class='ref sc' id='sc16' href='#sc16'>SC 16</a><a class='ref ms' id='ms20Ap1_6061' href='#ms20Ap1_6061'>Ms 20Ap1_6061</a>Nimittabyākaraṇiyattherassāpadānaṃ dasamaṃ.</p>
<p class='endsection'><a class='ref sc' id='sc17' href='#sc17'>SC 17</a><a class='ref ms' id='ms20Ap1_6062' href='#ms20Ap1_6062'>Ms 20Ap1_6062</a><span class='var' id='note1468' title='sālapupphivaggo (s2, s3) | sālapupphiyavaggo (pts1)' href='#note1468' title='sālapupphivaggo (s2, s3) | sālapupphiyavaggo (pts1)'>Sālakusumiyavaggo</span> sattacattālīsamo.</p>
<p class='uddana-intro'><a class='ref sc' id='sc18' href='#sc18'>SC 18</a><a class='ref ms' id='ms20Ap1_6063' href='#ms20Ap1_6063'>Ms 20Ap1_6063</a>Tassuddānaṃ</p>
<blockquote class='uddanagatha'>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_6064' href='#ms20Ap1_6064'>Ms 20Ap1_6064</a>Sālakusumiyo thero,<br>
pūjā nibbāpakopi ca;<br>
Setudo tālavaṇṭī ca,<br>
avaṭalabujappado.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_6065' href='#ms20Ap1_6065'>Ms 20Ap1_6065</a>Pilakkhapaṭibhānī ca,<br>
veyyākaraṇiyo dijo;<br>
Dvesattati ca gāthāyo,<br>
gaṇitāyo vibhāvibhi.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
