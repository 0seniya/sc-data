<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap532' lang='pli'>
<header>
<ul>
<li class='division'>Therāpadāna</li>
<li>Tiṇadāyakavagga</li>
</ul>
<h1>10. Sugandhattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_6896' href='#ms20Ap1_6896'>Ms 20Ap1_6896</a><a class='ref msdiv' id='msdiv81' href='#msdiv81'>Msdiv 81</a>“Imamhi bhaddake kappe,<br>
brahmabandhu mahāyaso;<br>
Kassapo nāma <span class='var' id='note1621' title='nāmena (si, s2, s3, pts1)' href='#note1621' title='nāmena (si, s2, s3, pts1)'>gottena</span>,<br>
uppajji vadataṃ varo.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_6897' href='#ms20Ap1_6897'>Ms 20Ap1_6897</a><a class='ref msdiv' id='msdiv82' href='#msdiv82'>Msdiv 82</a>Anubyañjanasampanno,<br>
bāttiṃsavaralakkhaṇo;<br>
Byāmappabhāparivuto,<br>
<span class='var' id='note1622' title='raṃsijālasamosaṭo (bj, pts1) | raṃsijālasamutthato (s2, s3)' href='#note1622' title='raṃsijālasamosaṭo (bj, pts1) | raṃsijālasamutthato (s2, s3)'>raṃsijālasamotthaṭo</span>.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_6898' href='#ms20Ap1_6898'>Ms 20Ap1_6898</a><a class='ref msdiv' id='msdiv83' href='#msdiv83'>Msdiv 83</a>Assāsetā yathā cando,<br>
sūriyova pabhaṅkaro;<br>
Nibbāpetā yathā megho,<br>
sāgarova guṇākaro.</p>
<p><a class='ref sc' id='sc4' href='#sc4'>SC 4</a><a class='pts' id='pts2.460' href='#pts2.460'></a><a class='ref ms' id='ms20Ap1_6899' href='#ms20Ap1_6899'>Ms 20Ap1_6899</a><a class='ref msdiv' id='msdiv84' href='#msdiv84'>Msdiv 84</a>Dharaṇīriva sīlena,<br>
himavāva samādhinā;<br>
Ākāso viya paññāya,<br>
asaṅgo anilo yathā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_6900' href='#ms20Ap1_6900'>Ms 20Ap1_6900</a><a class='ref msdiv' id='msdiv85' href='#msdiv85'>Msdiv 85</a>Sa kadāci mahāvīro,<br>
parisāsu visārado;<br>
Saccāni sampakāseti,<br>
uddharanto mahājanaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_6901' href='#ms20Ap1_6901'>Ms 20Ap1_6901</a><a class='ref msdiv' id='msdiv86' href='#msdiv86'>Msdiv 86</a>Tadā hi bārāṇasiyaṃ,<br>
seṭṭhiputto mahāyaso;<br>
<span class='var' id='note1623' title='āsabhaṃ dhanadhaññassa (s2, s3) | anantadhanadhaññassa (mr)' href='#note1623' title='āsabhaṃ dhanadhaññassa (s2, s3) | anantadhanadhaññassa (mr)'>Āsahaṃ dhanadhaññassa</span>,<br>
pahūtassa bahū tadā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_6902' href='#ms20Ap1_6902'>Ms 20Ap1_6902</a><a class='ref msdiv' id='msdiv87' href='#msdiv87'>Msdiv 87</a>Jaṅghāvihāraṃ vicaraṃ,<br>
<span class='var' id='note1624' title='mupesahaṃ (mr)' href='#note1624' title='mupesahaṃ (mr)'>migadāyamupeccahaṃ</span>;<br>
Addasaṃ virajaṃ buddhaṃ,<br>
desentaṃ amataṃ padaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_6903' href='#ms20Ap1_6903'>Ms 20Ap1_6903</a><a class='ref msdiv' id='msdiv88' href='#msdiv88'>Msdiv 88</a>Visaṭṭhakantavacanaṃ,<br>
karavīkasamassaraṃ;<br>
<span class='var' id='note1625' title='haṃsarudābhinigghosaṃ (bj) | haṃsadundubhinigghosaṃ (s2, s3, pts1)' href='#note1625' title='haṃsarudābhinigghosaṃ (bj) | haṃsadundubhinigghosaṃ (s2, s3, pts1)'>Haṃsarutehi nigghosaṃ</span>,<br>
viññāpentaṃ mahājanaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_6904' href='#ms20Ap1_6904'>Ms 20Ap1_6904</a><a class='ref msdiv' id='msdiv89' href='#msdiv89'>Msdiv 89</a>Disvā devātidevaṃ taṃ,<br>
sutvāva madhuraṃ giraṃ;<br>
Pahāyanappake bhoge,<br>
pabbajiṃ anagāriyaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_6905' href='#ms20Ap1_6905'>Ms 20Ap1_6905</a><a class='ref msdiv' id='msdiv90' href='#msdiv90'>Msdiv 90</a>Evaṃ pabbajito cāhaṃ,<br>
na cirena bahussuto;<br>
Ahosiṃ dhammakathiko,<br>
vicittapaṭibhānavā.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_6906' href='#ms20Ap1_6906'>Ms 20Ap1_6906</a><a class='ref msdiv' id='msdiv91' href='#msdiv91'>Msdiv 91</a>Mahāparisamajjhehaṃ,<br>
haṭṭhacitto punappunaṃ;<br>
Vaṇṇayiṃ hemavaṇṇassa,<br>
vaṇṇaṃ vaṇṇavisārado.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_6907' href='#ms20Ap1_6907'>Ms 20Ap1_6907</a><a class='ref msdiv' id='msdiv92' href='#msdiv92'>Msdiv 92</a>‘Esa khīṇāsavo buddho,<br>
anīgho chinnasaṃsayo;<br>
Sabbakammakkhayaṃ patto,<br>
vimuttopadhisaṅkhaye.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_6908' href='#ms20Ap1_6908'>Ms 20Ap1_6908</a><a class='ref msdiv' id='msdiv93' href='#msdiv93'>Msdiv 93</a>Esa so bhagavā buddho,<br>
esa sīho anuttaro;<br>
Sadevakassa lokassa,<br>
brahmacakkappavattako.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_6909' href='#ms20Ap1_6909'>Ms 20Ap1_6909</a><a class='ref msdiv' id='msdiv94' href='#msdiv94'>Msdiv 94</a>Danto dametā santo ca,<br>
sametā nibbuto isi;<br>
Nibbāpetā ca assattho,<br>
assāsetā mahājanaṃ.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_6910' href='#ms20Ap1_6910'>Ms 20Ap1_6910</a><a class='ref msdiv' id='msdiv95' href='#msdiv95'>Msdiv 95</a>Vīro sūro ca <span class='var' id='note1626' title='dhiro ca (bj) | dhīro ca (pts1)' href='#note1626' title='dhiro ca (bj) | dhīro ca (pts1)'>vikkanto</span>,<br>
pañño kāruṇiko vasī;<br>
Vijitāvī ca sa jino,<br>
appagabbo anālayo.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_6911' href='#ms20Ap1_6911'>Ms 20Ap1_6911</a><a class='ref msdiv' id='msdiv96' href='#msdiv96'>Msdiv 96</a>Aneñjo acalo dhīmā,<br>
amoho asamo muni;<br>
Dhorayho usabho nāgo,<br>
sīho sakko garūsupi.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_6912' href='#ms20Ap1_6912'>Ms 20Ap1_6912</a><a class='ref msdiv' id='msdiv97' href='#msdiv97'>Msdiv 97</a>Virāgo vimalo brahmā,<br>
vādī sūro raṇañjaho;<br>
Akhilo ca visallo ca,<br>
asamo <span class='var' id='note1627' title='vusabho (s2, s3) | payato (pts1)' href='#note1627' title='vusabho (s2, s3) | payato (pts1)'>saṃyato</span> suci.</p>
<p><a class='ref sc' id='sc18' href='#sc18'>SC 18</a><a class='pts' id='pts2.461' href='#pts2.461'></a><a class='ref ms' id='ms20Ap1_6913' href='#ms20Ap1_6913'>Ms 20Ap1_6913</a><a class='ref msdiv' id='msdiv98' href='#msdiv98'>Msdiv 98</a>Brāhmaṇo samaṇo nātho,<br>
bhisakko sallakattako;<br>
Yodho buddho <span class='var' id='note1628' title='suto suto (bj, pts1)' href='#note1628' title='suto suto (bj, pts1)'>sutāsuto</span>,<br>
acalo mudito <span class='var' id='note1629' title='dito (bj)' href='#note1629' title='dito (bj)'>sito</span>.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_6914' href='#ms20Ap1_6914'>Ms 20Ap1_6914</a><a class='ref msdiv' id='msdiv99' href='#msdiv99'>Msdiv 99</a>Dhātā dhatā ca santi ca,<br>
kattā netā pakāsitā;<br>
Sampahaṃsitā bhettā ca,<br>
chettā sotā pasaṃsitā.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_6915' href='#ms20Ap1_6915'>Ms 20Ap1_6915</a><a class='ref msdiv' id='msdiv100' href='#msdiv100'>Msdiv 100</a>Akhilo ca visallo ca,<br>
anīgho akathaṃkathī;<br>
Anejo virajo kattā,<br>
gandhā vattā pasaṃsitā.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_6916' href='#ms20Ap1_6916'>Ms 20Ap1_6916</a><a class='ref msdiv' id='msdiv101' href='#msdiv101'>Msdiv 101</a>Tāretā atthakāretā,<br>
kāretā sampadāritā;<br>
Pāpetā sahitā kantā,<br>
<span class='var' id='note1630' title='tāpitā ca visositā (s2, s3) | hantā tātāpi tāpaso (pts1)' href='#note1630' title='tāpitā ca visositā (s2, s3) | hantā tātāpi tāpaso (pts1)'>hantā ātāpī tāpaso</span>.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_6917' href='#ms20Ap1_6917'>Ms 20Ap1_6917</a><a class='ref msdiv' id='msdiv102' href='#msdiv102'>Msdiv 102</a><span class='var' id='note1631' title='saccaṭṭhitosamasamo (s2, s3)' href='#note1631' title='saccaṭṭhitosamasamo (s2, s3)'>Samacitto samasamo</span>,<br>
asahāyo <span class='var' id='note1632' title='dayāsayo (bj) | dayāyaso (pts1)' href='#note1632' title='dayāsayo (bj) | dayāyaso (pts1)'>dayālayo</span>;<br>
<span class='var' id='note1633' title='accheramanto (s2, s3) | accherasanto (pts1)' href='#note1633' title='accheramanto (s2, s3) | accherasanto (pts1)'>Accherasatto</span> akuho,<br>
katāvī isisattamo.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_6918' href='#ms20Ap1_6918'>Ms 20Ap1_6918</a><a class='ref msdiv' id='msdiv103' href='#msdiv103'>Msdiv 103</a>Nittiṇṇakaṅkho nimmāno,<br>
appameyyo anūpamo;<br>
Sabbavākyapathātīto,<br>
<span class='var' id='note1634' title='saccañeyyantagū (bj) | sabbaneyyantito (s2, s3) | saccaneyyantago (pts1)' href='#note1634' title='saccañeyyantagū (bj) | sabbaneyyantito (s2, s3) | saccaneyyantago (pts1)'>saccaneyyantagū</span> jino.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap1_6919' href='#ms20Ap1_6919'>Ms 20Ap1_6919</a><a class='ref msdiv' id='msdiv104' href='#msdiv104'>Msdiv 104</a><span class='var' id='note1635' title='sataraṃsīvare (s2, s3)' href='#note1635' title='sataraṃsīvare (s2, s3)'>Sattasāravare</span> tasmiṃ,<br>
Pasādo amatāvaho;<br>
Tasmā buddhe ca dhamme ca,<br>
Saṃghe saddhā <span class='var' id='note1636' title='mahiddhikā (bj, pts1, mr)' href='#note1636' title='mahiddhikā (bj, pts1, mr)'>mahatthikā</span>’.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_6920' href='#ms20Ap1_6920'>Ms 20Ap1_6920</a><a class='ref msdiv' id='msdiv105' href='#msdiv105'>Msdiv 105</a>Guṇehi evamādīhi,<br>
tilokasaraṇuttamaṃ;<br>
Vaṇṇento parisāmajjhe,<br>
<span class='var' id='note1637' title='kathiṃ (s2, s3)' href='#note1637' title='kathiṃ (s2, s3)'>akaṃ</span> dhammakathaṃ ahaṃ.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap1_6921' href='#ms20Ap1_6921'>Ms 20Ap1_6921</a><a class='ref msdiv' id='msdiv106' href='#msdiv106'>Msdiv 106</a>Tato cutāhaṃ tusite,<br>
anubhotvā mahāsukhaṃ;<br>
Tato cuto manussesu,<br>
jāto homi sugandhiko.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap1_6922' href='#ms20Ap1_6922'>Ms 20Ap1_6922</a><a class='ref msdiv' id='msdiv107' href='#msdiv107'>Msdiv 107</a>Nissāso mukhagandho ca,<br>
dehagandho tatheva me;<br>
Sedagandho ca satataṃ,<br>
<span class='var' id='note1638' title='sabbagandhotiseti me (bj, pts1)' href='#note1638' title='sabbagandhotiseti me (bj, pts1)'>sabbagandhova hoti me</span>.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap1_6923' href='#ms20Ap1_6923'>Ms 20Ap1_6923</a><a class='ref msdiv' id='msdiv108' href='#msdiv108'>Msdiv 108</a>Mukhagandho sadā mayhaṃ,<br>
padumuppalacampako;<br>
<span class='var' id='note1639' title='ādisanto (bj) | atikanto (s2, s3) | atisanto (pts1)' href='#note1639' title='ādisanto (bj) | atikanto (s2, s3) | atisanto (pts1)'>Parisanto</span> sadā vāti,<br>
sarīro ca tatheva me.</p>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap1_6924' href='#ms20Ap1_6924'>Ms 20Ap1_6924</a><a class='ref msdiv' id='msdiv109' href='#msdiv109'>Msdiv 109</a>Guṇatthavassa sabbantaṃ,<br>
<span class='var' id='note1640' title='phalantaṃ (s2, s3) | phalan tu (pts1)' href='#note1640' title='phalantaṃ (s2, s3) | phalan tu (pts1)'>Phalaṃ tu</span> paramabbhutaṃ;<br>
Ekaggamanasā sabbe,<br>
<span class='var' id='note1641' title='bhāsitassa (s2, s3)' href='#note1641' title='bhāsitassa (s2, s3)'>Vaṇṇayissaṃ</span> suṇātha me.</p>
<p><a class='ref sc' id='sc30' href='#sc30'>SC 30</a><a class='pts' id='pts2.462' href='#pts2.462'></a><a class='ref ms' id='ms20Ap1_6925' href='#ms20Ap1_6925'>Ms 20Ap1_6925</a><a class='ref msdiv' id='msdiv110' href='#msdiv110'>Msdiv 110</a>Guṇaṃ buddhassa vatvāna,<br>
<span class='var' id='note1642' title='hitāya janasandhisu (bj, pts1) | hitāyanaṃ sukhāvahaṃ (s2, s3)' href='#note1642' title='hitāya janasandhisu (bj, pts1) | hitāyanaṃ sukhāvahaṃ (s2, s3)'>hitāya ca na sadisaṃ</span>;<br>
<span class='var' id='note1643' title='sucitto (s2, s3)' href='#note1643' title='sucitto (s2, s3)'>Sukhito</span> homi sabbattha,<br>
<span class='var' id='note1644' title='saraddhanisamāyuto (bj) | saṅgho vīrasamāsuto (s2, s3) | rasaddhovisamāyuto (pts1)' href='#note1644' title='saraddhanisamāyuto (bj) | saṅgho vīrasamāsuto (s2, s3) | rasaddhovisamāyuto (pts1)'>saṃgho vīrasamāyuto</span>.</p>
<p><a class='ref sc' id='sc31' href='#sc31'>SC 31</a><a class='ref ms' id='ms20Ap1_6926' href='#ms20Ap1_6926'>Ms 20Ap1_6926</a><a class='ref msdiv' id='msdiv111' href='#msdiv111'>Msdiv 111</a>Yasassī sukhito kanto,<br>
jutimā piyadassano;<br>
Vattā aparibhūto ca,<br>
niddoso paññavā tathā.</p>
<p><a class='ref sc' id='sc32' href='#sc32'>SC 32</a><a class='ref ms' id='ms20Ap1_6927' href='#ms20Ap1_6927'>Ms 20Ap1_6927</a><a class='ref msdiv' id='msdiv112' href='#msdiv112'>Msdiv 112</a><span class='var' id='note1645' title='khīṇe pāsusi (s2, s3) | khīṇevāyupi (pts1)' href='#note1645' title='khīṇe pāsusi (s2, s3) | khīṇevāyupi (pts1)'>Khīṇe āyusi</span> nibbānaṃ,<br>
sulabhaṃ buddhabhattino;<br>
Tesaṃ hetuṃ pavakkhāmi,<br>
taṃ suṇātha yathātathaṃ.</p>
<p><a class='ref sc' id='sc33' href='#sc33'>SC 33</a><a class='ref ms' id='ms20Ap1_6928' href='#ms20Ap1_6928'>Ms 20Ap1_6928</a><a class='ref msdiv' id='msdiv113' href='#msdiv113'>Msdiv 113</a>Santaṃ yasaṃ bhagavato,<br>
vidhinā abhivādayaṃ;<br>
<span class='var' id='note1646' title='yattha tatthupapannopi (bj, pts1)' href='#note1646' title='yattha tatthupapannopi (bj, pts1)'>Tattha tatthūpapannopi</span>,<br>
yasassī tena homahaṃ.</p>
<p><a class='ref sc' id='sc34' href='#sc34'>SC 34</a><a class='ref ms' id='ms20Ap1_6929' href='#ms20Ap1_6929'>Ms 20Ap1_6929</a><a class='ref msdiv' id='msdiv114' href='#msdiv114'>Msdiv 114</a>Dukkhassantakaraṃ buddhaṃ,<br>
dhammaṃ santamasaṅkhataṃ;<br>
Vaṇṇayaṃ sukhado āsiṃ,<br>
sattānaṃ sukhito tato.</p>
<p><a class='ref sc' id='sc35' href='#sc35'>SC 35</a><a class='ref ms' id='ms20Ap1_6930' href='#ms20Ap1_6930'>Ms 20Ap1_6930</a><a class='ref msdiv' id='msdiv115' href='#msdiv115'>Msdiv 115</a>Guṇaṃ vadanto buddhassa,<br>
buddhapītisamāyuto;<br>
Sakantiṃ parakantiñca,<br>
janayiṃ tena kantimā.</p>
<p><a class='ref sc' id='sc36' href='#sc36'>SC 36</a><a class='ref ms' id='ms20Ap1_6931' href='#ms20Ap1_6931'>Ms 20Ap1_6931</a><a class='ref msdiv' id='msdiv116' href='#msdiv116'>Msdiv 116</a>Jino te <span class='var' id='note1647' title='janoghe titthakākiṇṇe (bj) | jino yo titthikātiṇṇo (s2, s3) | janoghe titthikākiṇṇo (pts1)' href='#note1647' title='janoghe titthakākiṇṇe (bj) | jino yo titthikātiṇṇo (s2, s3) | janoghe titthikākiṇṇo (pts1)'>titthikākiṇṇe</span>,<br>
abhibhuyya kutitthiye;<br>
Guṇaṃ vadanto <span class='var' id='note1648' title='thomesiṃ (s2, s3)' href='#note1648' title='thomesiṃ (s2, s3)'>jotesiṃ</span>,<br>
nāyakaṃ jutimā tato.</p>
<p><a class='ref sc' id='sc37' href='#sc37'>SC 37</a><a class='ref ms' id='ms20Ap1_6932' href='#ms20Ap1_6932'>Ms 20Ap1_6932</a><a class='ref msdiv' id='msdiv117' href='#msdiv117'>Msdiv 117</a>Piyakārī janassāpi,<br>
sambuddhassa guṇaṃ vadaṃ;<br>
Saradova sasaṅkohaṃ,<br>
tenāsiṃ piyadassano.</p>
<p><a class='ref sc' id='sc38' href='#sc38'>SC 38</a><a class='ref ms' id='ms20Ap1_6933' href='#ms20Ap1_6933'>Ms 20Ap1_6933</a><a class='ref msdiv' id='msdiv118' href='#msdiv118'>Msdiv 118</a>Yathāsattivasenāhaṃ,<br>
sabbavācāhi santhaviṃ;<br>
Sugataṃ tena vāgiso,<br>
vicittapaṭibhānavā.</p>
<p><a class='ref sc' id='sc39' href='#sc39'>SC 39</a><a class='ref ms' id='ms20Ap1_6934' href='#ms20Ap1_6934'>Ms 20Ap1_6934</a><a class='ref msdiv' id='msdiv119' href='#msdiv119'>Msdiv 119</a>Ye bālā vimatiṃ pattā,<br>
paribhonti mahāmuniṃ;<br>
Niggahiṃ te saddhammena,<br>
<span class='var' id='note1649' title='paribhūtena tenahaṃ (s2, s3)' href='#note1649' title='paribhūtena tenahaṃ (s2, s3)'>paribhūto na tenahaṃ</span>.</p>
<p><a class='ref sc' id='sc40' href='#sc40'>SC 40</a><a class='ref ms' id='ms20Ap1_6935' href='#ms20Ap1_6935'>Ms 20Ap1_6935</a><a class='ref msdiv' id='msdiv120' href='#msdiv120'>Msdiv 120</a>Buddhavaṇṇena sattānaṃ,<br>
kilese apanesahaṃ;<br>
Nikkilesamano homi,<br>
tassa kammassa vāhasā.</p>
<p><a class='ref sc' id='sc41' href='#sc41'>SC 41</a><a class='pts' id='pts2.463' href='#pts2.463'></a><a class='ref ms' id='ms20Ap1_6936' href='#ms20Ap1_6936'>Ms 20Ap1_6936</a><a class='ref msdiv' id='msdiv121' href='#msdiv121'>Msdiv 121</a>Sotūnaṃ <span class='var' id='note1650' title='buddhimajaniṃ (bj, s2, s3, pts1)' href='#note1650' title='buddhimajaniṃ (bj, s2, s3, pts1)'>vuddhimajaniṃ</span>,<br>
buddhānussatidesako;<br>
<span class='var' id='note1651' title='tenāpicāsiṃ (s2, s3)' href='#note1651' title='tenāpicāsiṃ (s2, s3)'>Tenāhamāsiṃ</span> sappañño,<br>
nipuṇatthavipassako.</p>
<p><a class='ref sc' id='sc42' href='#sc42'>SC 42</a><a class='ref ms' id='ms20Ap1_6937' href='#ms20Ap1_6937'>Ms 20Ap1_6937</a><a class='ref msdiv' id='msdiv122' href='#msdiv122'>Msdiv 122</a>Sabbāsavaparikkhīṇo,<br>
tiṇṇasaṃsārasāgaro;<br>
Sikhīva anupādāno,<br>
pāpuṇissāmi nibbutiṃ.</p>
<p><a class='ref sc' id='sc43' href='#sc43'>SC 43</a><a class='ref ms' id='ms20Ap1_6938' href='#ms20Ap1_6938'>Ms 20Ap1_6938</a><a class='ref msdiv' id='msdiv123' href='#msdiv123'>Msdiv 123</a>Imasmiṃyeva kappasmiṃ,<br>
yamahaṃ santhaviṃ jinaṃ;<br>
Duggatiṃ nābhijānāmi,<br>
buddhavaṇṇassidaṃ phalaṃ.</p>
<p><a class='ref sc' id='sc44' href='#sc44'>SC 44</a><a class='ref ms' id='ms20Ap1_6939' href='#ms20Ap1_6939'>Ms 20Ap1_6939</a><a class='ref msdiv' id='msdiv124' href='#msdiv124'>Msdiv 124</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc45' href='#sc45'>SC 45</a><a class='ref ms' id='ms20Ap1_6940' href='#ms20Ap1_6940'>Ms 20Ap1_6940</a><a class='ref msdiv' id='msdiv125' href='#msdiv125'>Msdiv 125</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc46' href='#sc46'>SC 46</a><a class='ref ms' id='ms20Ap1_6941' href='#ms20Ap1_6941'>Ms 20Ap1_6941</a><a class='ref msdiv' id='msdiv126' href='#msdiv126'>Msdiv 126</a>Paṭisambhidā catasso,<br>
… pe …<br>
kataṃ buddhassa sāsanaṃ”. (5575)</p>
</blockquote>
<p><a class='ref sc' id='sc47' href='#sc47'>SC 47</a><a class='ref ms' id='ms20Ap1_6942' href='#ms20Ap1_6942'>Ms 20Ap1_6942</a>Itthaṃ sudaṃ āyasmā sugandho thero imā gāthāyo abhāsitthāti.</p>
<p class='endsutta'><a class='ref sc' id='sc48' href='#sc48'>SC 48</a><a class='ref ms' id='ms20Ap1_6943' href='#ms20Ap1_6943'>Ms 20Ap1_6943</a>Sugandhattherassāpadānaṃ dasamaṃ.</p>
<p class='endsection'><a class='ref sc' id='sc49' href='#sc49'>SC 49</a><a class='ref ms' id='ms20Ap1_6944' href='#ms20Ap1_6944'>Ms 20Ap1_6944</a>Tiṇadāyakavaggo tepaññāsamo.</p>
<p class='uddana-intro'><a class='ref sc' id='sc50' href='#sc50'>SC 50</a><a class='ref ms' id='ms20Ap1_6945' href='#ms20Ap1_6945'>Ms 20Ap1_6945</a>Tassuddānaṃ</p>
<blockquote class='uddanagatha'>
<p><a class='ref sc' id='sc51' href='#sc51'>SC 51</a><a class='ref ms' id='ms20Ap1_6946' href='#ms20Ap1_6946'>Ms 20Ap1_6946</a>Tiṇado mañcado ceva,<br>
saraṇabbhañjanappado;<br>
Supaṭo daṇḍadāyī ca,<br>
nelapūjī tatheva ca.</p>
<p><a class='ref sc' id='sc52' href='#sc52'>SC 52</a><a class='ref ms' id='ms20Ap1_6947' href='#ms20Ap1_6947'>Ms 20Ap1_6947</a>Bodhisammajjako maṇḍo,<br>
sugandho dasamoti ca;<br>
Gāthāsataṃ satevīsaṃ,<br>
gaṇitañcettha sabbaso.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
