<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap440' lang='pli'>
<header>
<ul>
<li class='division'>Therāpadāna</li>
<li>Ekavihārivagga</li>
</ul>
<h1>8. Harītakadāyakattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_5737'>Ms 20Ap1_5737</a><a class='ref msdiv' id='msdiv60'>Msdiv 60</a>“Harītakaṃ āmalakaṃ,<br>
ambajambuvibhītakaṃ;<br>
Kolaṃ bhallātakaṃ billaṃ,<br>
sayameva harāmahaṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_5738'>Ms 20Ap1_5738</a><a class='ref msdiv' id='msdiv61'>Msdiv 61</a>Disvāna pabbhāragataṃ,<br>
jhāyiṃ jhānarataṃ muniṃ;<br>
Ābādhena āpīḷentaṃ,<br>
adutīyaṃ mahāmuniṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_5739'>Ms 20Ap1_5739</a><a class='ref msdiv' id='msdiv62'>Msdiv 62</a>Harītakaṃ gahetvāna,<br>
sayambhussa adāsahaṃ;<br>
Khādamattamhi bhesajje,<br>
byādhi <span class='var' id='note1401' title='passaddhi (mr)'>passambhi</span> tāvade.</p>
<p><a class='ref sc' id='sc4'>SC 4</a><a class='ref ms' id='ms20Ap1_5740'>Ms 20Ap1_5740</a><a class='ref msdiv' id='msdiv63'>Msdiv 63</a>Pahīnadaratho buddho,<br>
anumodamakāsi me;<br>
‘Bhesajjadāneniminā,<br>
byādhivūpasamena ca.</p>
<p><a class='ref sc' id='sc5'>SC 5</a><a class='ref ms' id='ms20Ap1_5741'>Ms 20Ap1_5741</a><a class='ref msdiv' id='msdiv64'>Msdiv 64</a>Devabhūto manusso vā,<br>
jāto vā aññajātiyā;<br>
Sabbattha sukhito hotu,<br>
mā ca te byādhimāgamā’.</p>
<p><a class='ref sc' id='sc6'>SC 6</a><a class='ref ms' id='ms20Ap1_5742'>Ms 20Ap1_5742</a><a class='ref msdiv' id='msdiv65'>Msdiv 65</a>Idaṃ vatvāna sambuddho,<br>
sayambhū aparājito;<br>
Nabhaṃ abbhuggamī dhīro,<br>
haṃsarājāva ambare.</p>
<p><a class='ref sc' id='sc7'>SC 7</a><a class='ref ms' id='ms20Ap1_5743'>Ms 20Ap1_5743</a><a class='ref msdiv' id='msdiv66'>Msdiv 66</a>Yato harītakaṃ dinnaṃ,<br>
sayambhussa mahesino;<br>
Imaṃ jātiṃ upādāya,<br>
byādhi me nupapajjatha.</p>
<p><a class='ref sc' id='sc8'>SC 8</a><a class='ref ms' id='ms20Ap1_5744'>Ms 20Ap1_5744</a><a class='ref msdiv' id='msdiv67'>Msdiv 67</a>Ayaṃ pacchimako mayhaṃ,<br>
carimo vattate bhavo;<br>
Tisso vijjā sacchikatā,<br>
kataṃ buddhassa sāsanaṃ.</p>
<p><a class='ref sc' id='sc9'>SC 9</a><a class='ref ms' id='ms20Ap1_5745'>Ms 20Ap1_5745</a><a class='ref msdiv' id='msdiv68'>Msdiv 68</a>Catunnavutito kappe,<br>
bhesajjamadadiṃ tadā;<br>
Duggatiṃ nābhijānāmi,<br>
bhesajjassa idaṃ phalaṃ.</p>
<p><a class='ref sc' id='sc10'>SC 10</a><a class='pts' id='pts2.395'></a><a class='ref ms' id='ms20Ap1_5746'>Ms 20Ap1_5746</a><a class='ref msdiv' id='msdiv69'>Msdiv 69</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc11'>SC 11</a><a class='ref ms' id='ms20Ap1_5747'>Ms 20Ap1_5747</a><a class='ref msdiv' id='msdiv70'>Msdiv 70</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc12'>SC 12</a><a class='ref ms' id='ms20Ap1_5748'>Ms 20Ap1_5748</a><a class='ref msdiv' id='msdiv71'>Msdiv 71</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc13'>SC 13</a><a class='ref ms' id='ms20Ap1_5749'>Ms 20Ap1_5749</a>Itthaṃ sudaṃ āyasmā harītakadāyako thero imā gāthāyo abhāsitthāti.</p>
<p class='endsutta'><a class='ref sc' id='sc14'>SC 14</a><a class='ref ms' id='ms20Ap1_5750'>Ms 20Ap1_5750</a>Harītakadāyakattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
