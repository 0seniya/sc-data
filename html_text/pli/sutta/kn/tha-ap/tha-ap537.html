<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap537' lang='pli'>
<header>
<ul>
<li class='division'>Therāpadāna</li>
<li>Kaccāyanavagga</li>
</ul>
<h1>5. Kumārakassapattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_7105'>Ms 20Ap1_7105</a><a class='ref msdiv' id='msdiv150' href='#sc1'>SC 1</a><a class='ref ms' id='ms20Ap1_7105'>Ms 20Ap1_7105</a><a class='ref msdiv' id='msdiv150'>Msdiv 150</a>“Ito satasahassamhi,<br>
kappe uppajji nāyako;<br>
Sabbalokahito vīro,<br>
padumuttaranāmako.</p>
<p><a class='ref sc' id='sc2'>SC 2</a><a class='ref ms' id='ms20Ap1_7106'>Ms 20Ap1_7106</a><a class='ref msdiv' id='msdiv151' href='#sc2'>SC 2</a><a class='ref ms' id='ms20Ap1_7106'>Ms 20Ap1_7106</a><a class='ref msdiv' id='msdiv151'>Msdiv 151</a>Tadāhaṃ brāhmaṇo hutvā,<br>
vissuto vedapāragū;<br>
Divāvihāraṃ vicaraṃ,<br>
addasaṃ lokanāyakaṃ.</p>
<p><a class='ref sc' id='sc3'>SC 3</a><a class='pts' id='pts2.474'></a><a class='ref ms' id='ms20Ap1_7107'>Ms 20Ap1_7107</a><a class='ref msdiv' id='msdiv152' href='#sc3'>SC 3</a><a class='pts' id='pts2.474'></a><a class='ref ms' id='ms20Ap1_7107'>Ms 20Ap1_7107</a><a class='ref msdiv' id='msdiv152'>Msdiv 152</a>Catusaccaṃ pakāsentaṃ,<br>
bodhayantaṃ sadevakaṃ;<br>
Vicittakathikānaggaṃ,<br>
vaṇṇayantaṃ mahājane.</p>
<p><a class='ref sc' id='sc4'>SC 4</a><a class='ref ms' id='ms20Ap1_7108'>Ms 20Ap1_7108</a><a class='ref msdiv' id='msdiv153' href='#sc4'>SC 4</a><a class='ref ms' id='ms20Ap1_7108'>Ms 20Ap1_7108</a><a class='ref msdiv' id='msdiv153'>Msdiv 153</a>Tadā muditacittohaṃ,<br>
nimantetvā tathāgataṃ;<br>
Nānārattehi vatthehi,<br>
alaṅkaritvāna maṇḍapaṃ.</p>
<p><a class='ref sc' id='sc5'>SC 5</a><a class='ref ms' id='ms20Ap1_7109'>Ms 20Ap1_7109</a><a class='ref msdiv' id='msdiv154' href='#sc5'>SC 5</a><a class='ref ms' id='ms20Ap1_7109'>Ms 20Ap1_7109</a><a class='ref msdiv' id='msdiv154'>Msdiv 154</a>Nānāratanapajjotaṃ,<br>
sasaṃghaṃ bhojayiṃ tahiṃ;<br>
Bhojayitvāna sattāhaṃ,<br>
nānaggarasabhojanaṃ.</p>
<p><a class='ref sc' id='sc6'>SC 6</a><a class='ref ms' id='ms20Ap1_7110'>Ms 20Ap1_7110</a><a class='ref msdiv' id='msdiv155'>Msdiv 155</a><span class='var' id='note1695' title='nānāvaṇṇehi (bj)' href='#sc6'>SC 6</a><a class='ref ms' id='ms20Ap1_7110'>Ms 20Ap1_7110</a><a class='ref msdiv' id='msdiv155'>Msdiv 155</a><span class='var' id='note1695' title='nānāvaṇṇehi (bj)'>Nānācittehi</span> pupphehi,<br>
pūjayitvā <span class='var' id='note1696' title='mahāvīraṃ (mr)' href='#note1696' title='mahāvīraṃ (mr)'>sasāvakaṃ</span>;<br>
Nipacca pādamūlamhi,<br>
taṃ ṭhānaṃ patthayiṃ ahaṃ.</p>
<p><a class='ref sc' id='sc7'>SC 7</a><a class='ref ms' id='ms20Ap1_7111'>Ms 20Ap1_7111</a><a class='ref msdiv' id='msdiv156' href='#sc7'>SC 7</a><a class='ref ms' id='ms20Ap1_7111'>Ms 20Ap1_7111</a><a class='ref msdiv' id='msdiv156'>Msdiv 156</a>Tadā munivaro āha,<br>
<span class='var' id='note1697' title='karuṇo karuṇālayo (s2, s3)' href='#note1697' title='karuṇo karuṇālayo (s2, s3)'>karuṇekarasāsayo</span>;<br>
‘Passathetaṃ dijavaraṃ,<br>
padumānanalocanaṃ.</p>
<p><a class='ref sc' id='sc8'>SC 8</a><a class='ref ms' id='ms20Ap1_7112'>Ms 20Ap1_7112</a><a class='ref msdiv' id='msdiv157' href='#sc8'>SC 8</a><a class='ref ms' id='ms20Ap1_7112'>Ms 20Ap1_7112</a><a class='ref msdiv' id='msdiv157'>Msdiv 157</a>Pītipāmojjabahulaṃ,<br>
samuggatatanūruhaṃ;<br>
Hāsamhitavisālakkhaṃ,<br>
mama sāsanalālasaṃ.</p>
<p><a class='ref sc' id='sc9'>SC 9</a><a class='ref ms' id='ms20Ap1_7113'>Ms 20Ap1_7113</a><a class='ref msdiv' id='msdiv158' href='#sc9'>SC 9</a><a class='ref ms' id='ms20Ap1_7113'>Ms 20Ap1_7113</a><a class='ref msdiv' id='msdiv158'>Msdiv 158</a>Patitaṃ pādamūle me,<br>
<span class='var' id='note1698' title='ekavattaṃ sumānasaṃ (bj, s2, s3, mr) | ekavattasumānasaṃ (pts1)' href='#note1698' title='ekavattaṃ sumānasaṃ (bj, s2, s3, mr) | ekavattasumānasaṃ (pts1)'>ekāvatthasumānasaṃ</span>;<br>
Esa pattheti taṃ ṭhānaṃ,<br>
<span class='var' id='note1699' title='vicittakathikatthadaṃ (si, pts1)' href='#note1699' title='vicittakathikatthadaṃ (si, pts1)'>vicittakathikattanaṃ</span>.</p>
<p><a class='ref sc' id='sc10'>SC 10</a><a class='ref ms' id='ms20Ap1_7114'>Ms 20Ap1_7114</a><a class='ref msdiv' id='msdiv159' href='#sc10'>SC 10</a><a class='ref ms' id='ms20Ap1_7114'>Ms 20Ap1_7114</a><a class='ref msdiv' id='msdiv159'>Msdiv 159</a>Satasahassito kappe,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc11'>SC 11</a><a class='ref ms' id='ms20Ap1_7115'>Ms 20Ap1_7115</a><a class='ref msdiv' id='msdiv160' href='#sc11'>SC 11</a><a class='ref ms' id='ms20Ap1_7115'>Ms 20Ap1_7115</a><a class='ref msdiv' id='msdiv160'>Msdiv 160</a>Tassa dhammesu dāyādo,<br>
oraso dhammanimmito;<br>
Kumārakassapo nāma,<br>
hessati satthu sāvako.</p>
<p><a class='ref sc' id='sc12'>SC 12</a><a class='ref ms' id='ms20Ap1_7116'>Ms 20Ap1_7116</a><a class='ref msdiv' id='msdiv161' href='#sc12'>SC 12</a><a class='ref ms' id='ms20Ap1_7116'>Ms 20Ap1_7116</a><a class='ref msdiv' id='msdiv161'>Msdiv 161</a>Vicittapupphadussānaṃ,<br>
ratanānañca vāhasā;<br>
Vicittakathikānaṃ so,<br>
aggataṃ pāpuṇissati’.</p>
<p><a class='ref sc' id='sc13'>SC 13</a><a class='ref ms' id='ms20Ap1_7117'>Ms 20Ap1_7117</a><a class='ref msdiv' id='msdiv162' href='#sc13'>SC 13</a><a class='ref ms' id='ms20Ap1_7117'>Ms 20Ap1_7117</a><a class='ref msdiv' id='msdiv162'>Msdiv 162</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc14'>SC 14</a><a class='ref ms' id='ms20Ap1_7118'>Ms 20Ap1_7118</a><a class='ref msdiv' id='msdiv163'>Msdiv 163</a>Paribbhamaṃ <span class='var' id='note1700' title='bhavākāse (bj, pts1)' href='#sc14'>SC 14</a><a class='ref ms' id='ms20Ap1_7118'>Ms 20Ap1_7118</a><a class='ref msdiv' id='msdiv163'>Msdiv 163</a>Paribbhamaṃ <span class='var' id='note1700' title='bhavākāse (bj, pts1)'>bhavābhave</span>,<br>
raṅgamajjhe yathā naṭo;<br>
Sākhamigatrajo hutvā,<br>
migiyā kucchimokkamiṃ.</p>
<p><a class='ref sc' id='sc15'>SC 15</a><a class='ref ms' id='ms20Ap1_7119'>Ms 20Ap1_7119</a><a class='ref msdiv' id='msdiv164' href='#sc15'>SC 15</a><a class='ref ms' id='ms20Ap1_7119'>Ms 20Ap1_7119</a><a class='ref msdiv' id='msdiv164'>Msdiv 164</a>Tadā mayi kucchigate,<br>
vajjhavāro upaṭṭhito;<br>
Sākhena cattā me mātā,<br>
nigrodhaṃ saraṇaṃ gatā.</p>
<p><a class='ref sc' id='sc16'>SC 16</a><a class='ref ms' id='ms20Ap1_7120'>Ms 20Ap1_7120</a><a class='ref msdiv' id='msdiv165' href='#sc16'>SC 16</a><a class='ref ms' id='ms20Ap1_7120'>Ms 20Ap1_7120</a><a class='ref msdiv' id='msdiv165'>Msdiv 165</a>Tena sā migarājena,<br>
maraṇā parimocitā;<br>
Pariccajitvā <span class='var' id='note1701' title='saṃpāṇaṃ (bj, pts1) | sappāṇaṃ (s2, s3)' href='#note1701' title='saṃpāṇaṃ (bj, pts1) | sappāṇaṃ (s2, s3)'>sapāṇaṃ</span>,<br>
mamevaṃ ovadī tadā.</p>
<p><a class='ref sc' id='sc17'>SC 17</a><a class='ref ms' id='ms20Ap1_7121'>Ms 20Ap1_7121</a><a class='ref msdiv' id='msdiv166' href='#sc17'>SC 17</a><a class='ref ms' id='ms20Ap1_7121'>Ms 20Ap1_7121</a><a class='ref msdiv' id='msdiv166'>Msdiv 166</a>‘Nigrodhameva seveyya,<br>
na sākhamupasaṃvase;<br>
Nigrodhasmiṃ mataṃ seyyo,<br>
yañce sākhamhi jīvitaṃ’.</p>
<p><a class='ref sc' id='sc18'>SC 18</a><a class='pts' id='pts2.475'></a><a class='ref ms' id='ms20Ap1_7122'>Ms 20Ap1_7122</a><a class='ref msdiv' id='msdiv167' href='#sc18'>SC 18</a><a class='pts' id='pts2.475'></a><a class='ref ms' id='ms20Ap1_7122'>Ms 20Ap1_7122</a><a class='ref msdiv' id='msdiv167'>Msdiv 167</a>Tenānusiṭṭhā migayūthapena,<br>
Ahañca mātā ca <span class='var' id='note1702' title='catare ca tassovādaṃ (s2, s3) | tassovādena (pts1) | citare ca tassovādaṃ (mr)' href='#note1702' title='catare ca tassovādaṃ (s2, s3) | tassovādena (pts1) | citare ca tassovādaṃ (mr)'>tathetare ca</span>;<br>
Āgamma rammaṃ tusitādhivāsaṃ,<br>
Gatā pavāsaṃ sagharaṃ yatheva.</p>
<p><a class='ref sc' id='sc19'>SC 19</a><a class='ref ms' id='ms20Ap1_7123'>Ms 20Ap1_7123</a><a class='ref msdiv' id='msdiv168' href='#sc19'>SC 19</a><a class='ref ms' id='ms20Ap1_7123'>Ms 20Ap1_7123</a><a class='ref msdiv' id='msdiv168'>Msdiv 168</a>Puno kassapavīrassa,<br>
atthamentamhi sāsane;<br>
Āruyha selasikharaṃ,<br>
yuñjitvā jinasāsanaṃ.</p>
<p><a class='ref sc' id='sc20'>SC 20</a><a class='ref ms' id='ms20Ap1_7124'>Ms 20Ap1_7124</a><a class='ref msdiv' id='msdiv169' href='#sc20'>SC 20</a><a class='ref ms' id='ms20Ap1_7124'>Ms 20Ap1_7124</a><a class='ref msdiv' id='msdiv169'>Msdiv 169</a>Idānāhaṃ rājagahe,<br>
jāto seṭṭhikule ahuṃ;<br>
Āpannasattā me mātā,<br>
pabbaji anagāriyaṃ.</p>
<p><a class='ref sc' id='sc21'>SC 21</a><a class='ref ms' id='ms20Ap1_7125'>Ms 20Ap1_7125</a><a class='ref msdiv' id='msdiv170' href='#sc21'>SC 21</a><a class='ref ms' id='ms20Ap1_7125'>Ms 20Ap1_7125</a><a class='ref msdiv' id='msdiv170'>Msdiv 170</a>Sagabbhaṃ taṃ viditvāna,<br>
devadattamupānayuṃ;<br>
So avoca ‘vināsetha,<br>
pāpikaṃ bhikkhuniṃ imaṃ’.</p>
<p><a class='ref sc' id='sc22'>SC 22</a><a class='ref ms' id='ms20Ap1_7126'>Ms 20Ap1_7126</a><a class='ref msdiv' id='msdiv171' href='#sc22'>SC 22</a><a class='ref ms' id='ms20Ap1_7126'>Ms 20Ap1_7126</a><a class='ref msdiv' id='msdiv171'>Msdiv 171</a>Idānipi munindena,<br>
jinena anukampitā;<br>
Sukhinī ajanī mayhaṃ,<br>
mātā bhikkhunupassaye.</p>
<p><a class='ref sc' id='sc23'>SC 23</a><a class='ref ms' id='ms20Ap1_7127'>Ms 20Ap1_7127</a><a class='ref msdiv' id='msdiv172' href='#sc23'>SC 23</a><a class='ref ms' id='ms20Ap1_7127'>Ms 20Ap1_7127</a><a class='ref msdiv' id='msdiv172'>Msdiv 172</a>Taṃ viditvā mahīpālo,<br>
kosalo maṃ aposayi;<br>
Kumāraparihārena,<br>
nāmenāhañca kassapo.</p>
<p><a class='ref sc' id='sc24'>SC 24</a><a class='ref ms' id='ms20Ap1_7128'>Ms 20Ap1_7128</a><a class='ref msdiv' id='msdiv173' href='#sc24'>SC 24</a><a class='ref ms' id='ms20Ap1_7128'>Ms 20Ap1_7128</a><a class='ref msdiv' id='msdiv173'>Msdiv 173</a>Mahākassapamāgamma,<br>
ahaṃ kumārakassapo;<br>
Vammikasadisaṃ kāyaṃ,<br>
sutvā buddhena desitaṃ.</p>
<p><a class='ref sc' id='sc25'>SC 25</a><a class='ref ms' id='ms20Ap1_7129'>Ms 20Ap1_7129</a><a class='ref msdiv' id='msdiv174' href='#sc25'>SC 25</a><a class='ref ms' id='ms20Ap1_7129'>Ms 20Ap1_7129</a><a class='ref msdiv' id='msdiv174'>Msdiv 174</a>Tato cittaṃ vimucci me,<br>
anupādāya sabbaso;<br>
Pāyāsiṃ damayitvāhaṃ,<br>
etadaggamapāpuṇiṃ.</p>
<p><a class='ref sc' id='sc26'>SC 26</a><a class='ref ms' id='ms20Ap1_7130'>Ms 20Ap1_7130</a><a class='ref msdiv' id='msdiv175' href='#sc26'>SC 26</a><a class='ref ms' id='ms20Ap1_7130'>Ms 20Ap1_7130</a><a class='ref msdiv' id='msdiv175'>Msdiv 175</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc27'>SC 27</a><a class='ref ms' id='ms20Ap1_7131'>Ms 20Ap1_7131</a><a class='ref msdiv' id='msdiv176' href='#sc27'>SC 27</a><a class='ref ms' id='ms20Ap1_7131'>Ms 20Ap1_7131</a><a class='ref msdiv' id='msdiv176'>Msdiv 176</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc28'>SC 28</a><a class='ref ms' id='ms20Ap1_7132'>Ms 20Ap1_7132</a><a class='ref msdiv' id='msdiv177' href='#sc28'>SC 28</a><a class='ref ms' id='ms20Ap1_7132'>Ms 20Ap1_7132</a><a class='ref msdiv' id='msdiv177'>Msdiv 177</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc29'>SC 29</a><a class='ref ms' id='ms20Ap1_7133' href='#sc29'>SC 29</a><a class='ref ms' id='ms20Ap1_7133'>Ms 20Ap1_7133</a>Itthaṃ sudaṃ āyasmā kumārakassapo thero imā gāthāyo abhāsitthāti.</p>
<p class='endsutta'><a class='ref sc' id='sc30'>SC 30</a><a class='ref ms' id='ms20Ap1_7134' href='#sc30'>SC 30</a><a class='ref ms' id='ms20Ap1_7134'>Ms 20Ap1_7134</a>Kumārakassapattherassāpadānaṃ pañcamaṃ.<br>
Catuvīsatimaṃ bhāṇavāraṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
