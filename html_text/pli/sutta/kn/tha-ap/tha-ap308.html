<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap308' lang='pli'>
<header>
<ul>
<li class='division'>Therāpadāna</li>
<li>Padumakesaravagga</li>
</ul>
<h1><span class='var' id='note862' title='sampasādikattherāpadānaṃ (s2, s3)'>6 Sampasādakattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_3465' href='#ms20Ap1_3465'>Ms 20Ap1_3465</a><a class='ref msdiv' id='msdiv24' href='#msdiv24'>Msdiv 24</a>“‘Namo te buddha vīratthu,<br>
vippamuttosi sabbadhi;<br>
<span class='var' id='note863' title='vyasanaṃ hi (bj)'>Byasanamhi</span> anuppatto,<br>
tassa me saraṇaṃ bhava’.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_3466' href='#ms20Ap1_3466'>Ms 20Ap1_3466</a><a class='ref msdiv' id='msdiv25' href='#msdiv25'>Msdiv 25</a>Siddhattho tassa byākāsi,<br>
loke appaṭipuggalo;<br>
‘Mahodadhisamo saṃgho,<br>
appameyyo anuttaro.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_3467' href='#ms20Ap1_3467'>Ms 20Ap1_3467</a><a class='ref msdiv' id='msdiv26' href='#msdiv26'>Msdiv 26</a>Tattha tvaṃ viraje khette,<br>
anantaphaladāyake;<br>
Saṃghe cittaṃ pasādetvā,<br>
<span class='var' id='note864' title='subījaṃ cāpi (bj) | suvījaṃ vāpi (s2, s3) | sukhī bījañca (pts1)'>subījaṃ vāpa</span> ropaya’.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_3468' href='#ms20Ap1_3468'>Ms 20Ap1_3468</a><a class='ref msdiv' id='msdiv27' href='#msdiv27'>Msdiv 27</a>Idaṃ vatvāna sabbaññū,<br>
lokajeṭṭho narāsabho;<br>
Mameva anusāsitvā,<br>
vehāsaṃ nabhamuggami.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_3469' href='#ms20Ap1_3469'>Ms 20Ap1_3469</a><a class='ref msdiv' id='msdiv28' href='#msdiv28'>Msdiv 28</a>Aciraṃ gatamattamhi,<br>
sabbaññumhi narāsabhe;<br>
Maraṇaṃ samanuppatto,<br>
tusitaṃ upapajjahaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_3470' href='#ms20Ap1_3470'>Ms 20Ap1_3470</a><a class='ref msdiv' id='msdiv29' href='#msdiv29'>Msdiv 29</a>Tadāhaṃ viraje khette,<br>
anantaphaladāyake;<br>
Saṃghe cittaṃ pasādetvā,<br>
kappaṃ saggamhi modahaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_3471' href='#ms20Ap1_3471'>Ms 20Ap1_3471</a><a class='ref msdiv' id='msdiv30' href='#msdiv30'>Msdiv 30</a>Catunnavutito kappe,<br>
pasādamalabhiṃ tadā;<br>
Duggatiṃ nābhijānāmi,<br>
pasādassa idaṃ phalaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_3472' href='#ms20Ap1_3472'>Ms 20Ap1_3472</a><a class='ref msdiv' id='msdiv31' href='#msdiv31'>Msdiv 31</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_3473' href='#ms20Ap1_3473'>Ms 20Ap1_3473</a>Itthaṃ sudaṃ āyasmā <span class='var' id='note865' title='sampasādiko (s2, s3, pts1)'>sampasādako</span> thero imā gāthāyo abhāsitthāti.</p>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms20Ap1_3474' href='#ms20Ap1_3474'>Ms 20Ap1_3474</a>Sampasādakattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
