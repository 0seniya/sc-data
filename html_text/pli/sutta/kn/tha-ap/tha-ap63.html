<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap63' lang='pli'>
<header>
<ul>
<li class='division'>Therāpadāna</li>
<li>Sakacintaniyavagga</li>
</ul>
<h1><span class='var' id='note411' title='sakacittaniyattherāpadānaṃ (si, s2, s3)' href='#note411' title='sakacittaniyattherāpadānaṃ (si, s2, s3)'>1 Sakacintaniyattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_1491' href='#ms20Ap1_1491'>Ms 20Ap1_1491</a><a class='ref msdiv' id='msdiv1' href='#msdiv1'>Msdiv 1</a>“Pavanaṃ kānanaṃ disvā,<br>
appasaddamanāvilaṃ;<br>
Isīnaṃ anuciṇṇaṃva,<br>
āhutīnaṃ paṭiggahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1492' href='#ms20Ap1_1492'>Ms 20Ap1_1492</a><a class='ref msdiv' id='msdiv2' href='#msdiv2'>Msdiv 2</a>Thūpaṃ katvāna <span class='var' id='note412' title='veḷunā (si, pts1) | veḷinaṃ (s2, s3)' href='#note412' title='veḷunā (si, pts1) | veḷinaṃ (s2, s3)'>pulinaṃ</span>,<br>
nānāpupphaṃ samokiriṃ;<br>
Sammukhā viya sambuddhaṃ,<br>
nimmitaṃ abhivandahaṃ.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.112' href='#pts-vp-pli1.112'></a><a class='ref ms' id='ms20Ap1_1493' href='#ms20Ap1_1493'>Ms 20Ap1_1493</a><a class='ref msdiv' id='msdiv3' href='#msdiv3'>Msdiv 3</a>Sattaratanasampanno,<br>
rājā raṭṭhamhi issaro;<br>
Sakakammābhiraddhohaṃ,<br>
<span class='var' id='note413' title='thūpapūjāyidaṃ (bj, pts1)' href='#note413' title='thūpapūjāyidaṃ (bj, pts1)'>pupphapūjāyidaṃ</span> phalaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1494' href='#ms20Ap1_1494'>Ms 20Ap1_1494</a><a class='ref msdiv' id='msdiv4' href='#msdiv4'>Msdiv 4</a>Ekanavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
<span class='var' id='note414' title='thūpapūjāyidaṃ (bj, pts1)' href='#note414' title='thūpapūjāyidaṃ (bj, pts1)'>pupphapūjāyidaṃ</span> phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1495' href='#ms20Ap1_1495'>Ms 20Ap1_1495</a><a class='ref msdiv' id='msdiv5' href='#msdiv5'>Msdiv 5</a>Asītikappenantayaso,<br>
cakkavattī ahosahaṃ;<br>
Sattaratanasampanno,<br>
catudīpamhi issaro.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1496' href='#ms20Ap1_1496'>Ms 20Ap1_1496</a><a class='ref msdiv' id='msdiv6' href='#msdiv6'>Msdiv 6</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1497' href='#ms20Ap1_1497'>Ms 20Ap1_1497</a>Itthaṃ sudaṃ āyasmā <span class='var' id='note415' title='sakacittaniyo (si, s2, s3)' href='#note415' title='sakacittaniyo (si, s2, s3)'>sakacintaniyo</span> thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_1498' href='#ms20Ap1_1498'>Ms 20Ap1_1498</a>Sakacintaniyattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
