<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap133' lang='pli'>
<header>
<ul>
<li class='division'>Therāpadāna</li>
<li>Sobhitavagga</li>
</ul>
<h1>1. Sobhitattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_2182'>Ms 20Ap1_2182</a><a class='ref msdiv' id='msdiv1'>Msdiv 1</a>“Padumuttaro nāma jino,<br>
lokajeṭṭho narāsabho;<br>
Mahato janakāyassa,<br>
deseti amataṃ padaṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_2183'>Ms 20Ap1_2183</a><a class='ref msdiv' id='msdiv2'>Msdiv 2</a>Tassāhaṃ vacanaṃ sutvā,<br>
<span class='var' id='note574' title='vācāsabhimudīrayiṃ (bj)'>vācāsabhimudīritaṃ</span>;<br>
Añjaliṃ paggahetvāna,<br>
ekaggo āsahaṃ tadā.</p>
<p><a class='ref sc' id='sc3'>SC 3</a><a class='pts' id='pts1.164'></a><a class='ref ms' id='ms20Ap1_2184'>Ms 20Ap1_2184</a><a class='ref msdiv' id='msdiv3'>Msdiv 3</a>‘Yathā samuddo udadhīnamaggo,<br>
Nerū nagānaṃ pavaro siluccayo;<br>
Tatheva ye cittavasena vattare’,<br>
Na buddhañāṇassa kalaṃ upenti te.</p>
<p><a class='ref sc' id='sc4'>SC 4</a><a class='ref ms' id='ms20Ap1_2185'>Ms 20Ap1_2185</a><a class='ref msdiv' id='msdiv4'>Msdiv 4</a><span class='var' id='note575' title='dhamme vidhiṃ (bj, pts1)'>Dhammavidhiṃ</span> ṭhapetvāna,<br>
buddho kāruṇiko isi;<br>
Bhikkhusaṃghe nisīditvā,<br>
imā gāthā abhāsatha.</p>
<p><a class='ref sc' id='sc5'>SC 5</a><a class='ref ms' id='ms20Ap1_2186'>Ms 20Ap1_2186</a><a class='ref msdiv' id='msdiv5'>Msdiv 5</a>‘Yo so ñāṇaṃ pakittesi,<br>
buddhamhi lokanāyake;<br>
Kappānaṃ satasahassaṃ,<br>
duggatiṃ na gamissati.</p>
<p><a class='ref sc' id='sc6'>SC 6</a><a class='ref ms' id='ms20Ap1_2187'>Ms 20Ap1_2187</a><a class='ref msdiv' id='msdiv6'>Msdiv 6</a>Kilese jhāpayitvāna,<br>
ekaggo susamāhito;<br>
Sobhito nāma nāmena,<br>
hessati satthu sāvako’.</p>
<p><a class='ref sc' id='sc7'>SC 7</a><a class='ref ms' id='ms20Ap1_2188'>Ms 20Ap1_2188</a><a class='ref msdiv' id='msdiv7'>Msdiv 7</a>Paññāse kappasahasse,<br>
sattevāsuṃ <span class='var' id='note576' title='samuggatā (s2, s3, pts1)'>yasuggatā</span>;<br>
Sattaratanasampannā,<br>
cakkavattī mahabbalā.</p>
<p><a class='ref sc' id='sc8'>SC 8</a><a class='ref ms' id='ms20Ap1_2189'>Ms 20Ap1_2189</a><a class='ref msdiv' id='msdiv8'>Msdiv 8</a>Kilesā jhāpitā mayhaṃ,<br>
bhavā sabbe samūhatā;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class='ref sc' id='sc9'>SC 9</a><a class='ref ms' id='ms20Ap1_2190'>Ms 20Ap1_2190</a><a class='ref msdiv' id='msdiv9'>Msdiv 9</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc10'>SC 10</a><a class='ref ms' id='ms20Ap1_2191'>Ms 20Ap1_2191</a>Itthaṃ sudaṃ āyasmā sobhito thero imā gāthāyo abhāsitthāti.</p>
<p class='endsutta'><a class='ref sc' id='sc11'>SC 11</a><a class='ref ms' id='ms20Ap1_2192'>Ms 20Ap1_2192</a>Sobhitattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
