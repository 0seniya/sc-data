<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap210' lang='pli'>
<header>
<ul>
<li class='division'>Therāpadāna</li>
<li>Kaṇikārapupphiyavagga</li>
</ul>
<h1>8. Koraṇḍapupphiyattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_2798'>Ms 20Ap1_2798</a><a class='ref msdiv' id='msdiv35'>Msdiv 35</a>“Akkantañca padaṃ disvā,<br>
cakkālaṅkārabhūsitaṃ;<br>
Padenānupadaṃ yanto,<br>
vipassissa mahesino.</p>
<p><a class='ref sc' id='sc2'>SC 2</a><a class='ref ms' id='ms20Ap1_2799'>Ms 20Ap1_2799</a><a class='ref msdiv' id='msdiv36'>Msdiv 36</a>Koraṇḍaṃ pupphitaṃ disvā,<br>
samūlaṃ pūjitaṃ mayā;<br>
Haṭṭho haṭṭhena cittena,<br>
avandiṃ padamuttamaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_2800'>Ms 20Ap1_2800</a><a class='ref msdiv' id='msdiv37'>Msdiv 37</a>Ekanavutito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_2801'>Ms 20Ap1_2801</a><a class='ref msdiv' id='msdiv38'>Msdiv 38</a>Sattapaññāsakappamhi,<br>
eko vītamalo ahuṃ;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc5'>SC 5</a><a class='ref ms' id='ms20Ap1_2802'>Ms 20Ap1_2802</a><a class='ref msdiv' id='msdiv39'>Msdiv 39</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc6'>SC 6</a><a class='ref ms' id='ms20Ap1_2803'>Ms 20Ap1_2803</a>Itthaṃ sudaṃ āyasmā koraṇḍapupphiyo thero imā gāthāyo abhāsitthāti.</p>
<p class='endsutta'><a class='ref sc' id='sc7'>SC 7</a><a class='ref ms' id='ms20Ap1_2804'>Ms 20Ap1_2804</a>Koraṇḍapupphiyattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
