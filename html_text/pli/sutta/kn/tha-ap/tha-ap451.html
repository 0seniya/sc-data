<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap451' lang='pli'>
<header>
<ul>
<li class='division'>Therāpadāna</li>
<li>Vibhītakavagga</li>
</ul>
<h1><span class='var' id='note1422' title='vediyakārakattherāpadānaṃ (s2, s3)'>9 Vedikārakattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_5851' href='#ms20Ap1_5851'>Ms 20Ap1_5851</a><a class='ref msdiv' id='msdiv61' href='#msdiv61'>Msdiv 61</a>“Padumuttarassa bhagavato,<br>
Bodhiyā pādaputtame;<br>
<span class='var' id='note1423' title='vediyaṃ (s2, s3, pts1)'>Vedikaṃ</span> sukataṃ katvā,<br>
Sakaṃ cittaṃ pasādayiṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_5852' href='#ms20Ap1_5852'>Ms 20Ap1_5852</a><a class='ref msdiv' id='msdiv62' href='#msdiv62'>Msdiv 62</a><span class='var' id='note1424' title='athoḷārāni (si) | aggoḷārāni (s2, s3) | atholārāṇi (pts1)'>Atoḷārāni</span> bhaṇḍāni,<br>
katāni akatāni ca;<br>
Antalikkhā pavassanti,<br>
vedikāya idaṃ phalaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_5853' href='#ms20Ap1_5853'>Ms 20Ap1_5853</a><a class='ref msdiv' id='msdiv63' href='#msdiv63'>Msdiv 63</a>Ubhato byūḷhasaṅgāme,<br>
pakkhandanto bhayānake;<br>
Bhayabheravaṃ na passāmi,<br>
vedikāya idaṃ phalaṃ.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli2.401' href='#pts-vp-pli2.401'>PTS vp Pali 2.401</a><a class='ref ms' id='ms20Ap1_5854' href='#ms20Ap1_5854'>Ms 20Ap1_5854</a><a class='ref msdiv' id='msdiv64' href='#msdiv64'>Msdiv 64</a>Mama saṅkappamaññāya,<br>
byamhaṃ nibbattate subhaṃ;<br>
Sayanāni mahagghāni,<br>
vedikāya idaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_5855' href='#ms20Ap1_5855'>Ms 20Ap1_5855</a><a class='ref msdiv' id='msdiv65' href='#msdiv65'>Msdiv 65</a>Satasahassito kappe,<br>
yaṃ vedikamakārayiṃ;<br>
Duggatiṃ nābhijānāmi,<br>
vedikāya idaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_5856' href='#ms20Ap1_5856'>Ms 20Ap1_5856</a><a class='ref msdiv' id='msdiv66' href='#msdiv66'>Msdiv 66</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_5857' href='#ms20Ap1_5857'>Ms 20Ap1_5857</a><a class='ref msdiv' id='msdiv67' href='#msdiv67'>Msdiv 67</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_5858' href='#ms20Ap1_5858'>Ms 20Ap1_5858</a><a class='ref msdiv' id='msdiv68' href='#msdiv68'>Msdiv 68</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_5859' href='#ms20Ap1_5859'>Ms 20Ap1_5859</a>Itthaṃ sudaṃ āyasmā <span class='var' id='note1425' title='vediyakārako (s2, s3)'>vedikārako</span> thero imā gāthāyo abhāsitthāti.</p>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms20Ap1_5860' href='#ms20Ap1_5860'>Ms 20Ap1_5860</a>Vedikārakattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
