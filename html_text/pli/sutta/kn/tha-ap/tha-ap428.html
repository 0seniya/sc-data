<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap428' lang='pli'>
<header>
<ul>
<li class='division'>Therāpadāna</li>
<li>Sakiṃsammajjakavagga</li>
</ul>
<h1><span class='var' id='note1360' title='ghaṭamaṇḍadāyakattherāpadānaṃ (s2, s3)' href='#note1360' title='ghaṭamaṇḍadāyakattherāpadānaṃ (s2, s3)'>6 Ghatamaṇḍadāyakattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_5557' href='#ms20Ap1_5557'>Ms 20Ap1_5557</a><a class='ref msdiv' id='msdiv78' href='#msdiv78'>Msdiv 78</a>“Sucintitaṃ bhagavantaṃ,<br>
lokajeṭṭhaṃ narāsabhaṃ;<br>
Upaviṭṭhaṃ mahāraññaṃ,<br>
vātābādhena pīḷitaṃ.</p>
<p><a class='ref sc' id='sc2' href='#sc2'>SC 2</a><a class='ref pts-vp-pli' id='pts-vp-pli2.384' href='#pts-vp-pli2.384'>PTS vp Pali 2.384</a><a class='ref ms' id='ms20Ap1_5558' href='#ms20Ap1_5558'>Ms 20Ap1_5558</a><a class='ref msdiv' id='msdiv79' href='#msdiv79'>Msdiv 79</a>Disvā cittaṃ pasādetvā,<br>
ghatamaṇḍamupānayiṃ;<br>
Katattā ācitattā ca,<br>
gaṅgā bhāgīrathī ayaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_5559' href='#ms20Ap1_5559'>Ms 20Ap1_5559</a><a class='ref msdiv' id='msdiv80' href='#msdiv80'>Msdiv 80</a>Mahāsamuddā cattāro,<br>
ghataṃ sampajjare mama;<br>
Ayañca pathavī ghorā,<br>
appamāṇā asaṅkhiyā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_5560' href='#ms20Ap1_5560'>Ms 20Ap1_5560</a><a class='ref msdiv' id='msdiv81' href='#msdiv81'>Msdiv 81</a>Mama saṅkappamaññāya,<br>
bhavate madhusakkarā;<br>
<span class='var' id='note1361' title='catudīpā (bj) | catuddisā (s2, s3)' href='#note1361' title='catudīpā (bj) | catuddisā (s2, s3)'>Cātuddīpā</span> ime rukkhā,<br>
pādapā dharaṇīruhā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_5561' href='#ms20Ap1_5561'>Ms 20Ap1_5561</a><a class='ref msdiv' id='msdiv82' href='#msdiv82'>Msdiv 82</a>Mama saṅkappamaññāya,<br>
kapparukkhā bhavanti te;<br>
Paññāsakkhattuṃ devindo,<br>
devarajjamakārayiṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_5562' href='#ms20Ap1_5562'>Ms 20Ap1_5562</a><a class='ref msdiv' id='msdiv83' href='#msdiv83'>Msdiv 83</a>Ekapaññāsakkhattuñca,<br>
cakkavattī ahosahaṃ;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_5563' href='#ms20Ap1_5563'>Ms 20Ap1_5563</a><a class='ref msdiv' id='msdiv84' href='#msdiv84'>Msdiv 84</a>Catunnavutito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
ghatamaṇḍassidaṃ phalaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_5564' href='#ms20Ap1_5564'>Ms 20Ap1_5564</a><a class='ref msdiv' id='msdiv85' href='#msdiv85'>Msdiv 85</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_5565' href='#ms20Ap1_5565'>Ms 20Ap1_5565</a><a class='ref msdiv' id='msdiv86' href='#msdiv86'>Msdiv 86</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_5566' href='#ms20Ap1_5566'>Ms 20Ap1_5566</a><a class='ref msdiv' id='msdiv87' href='#msdiv87'>Msdiv 87</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_5567' href='#ms20Ap1_5567'>Ms 20Ap1_5567</a>Itthaṃ sudaṃ āyasmā <span class='var' id='note1362' title='ghaṭamaṇḍadāyako (s2, s3)' href='#note1362' title='ghaṭamaṇḍadāyako (s2, s3)'>ghatamaṇḍadāyako</span> thero imā gāthāyo abhāsitthāti.</p>
<p class='endsutta'><a class='ref sc' id='sc12' href='#sc12'>SC 12</a><a class='ref ms' id='ms20Ap1_5568' href='#ms20Ap1_5568'>Ms 20Ap1_5568</a>Ghatamaṇḍadāyakattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
