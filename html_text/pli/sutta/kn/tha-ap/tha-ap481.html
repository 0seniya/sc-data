<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap481' lang='pli'>
<header>
<ul>
<li class='division'>Therāpadāna</li>
<li>Naḷamālivagga</li>
</ul>
<h1>9. Pānadhidāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli2.417' href='#pts-vp-pli2.417'></a><a class='ref ms' id='ms20Ap1_6152' href='#ms20Ap1_6152'>Ms 20Ap1_6152</a><a class='ref msdiv' id='msdiv71' href='#msdiv71'>Msdiv 71</a>“Anomadassī bhagavā,<br>
lokajeṭṭho narāsabho;<br>
Divāvihārā nikkhamma,<br>
<span class='var' id='note1483' title='vīthimāruyhi (s2, s3)' href='#note1483' title='vīthimāruyhi (s2, s3)'>pathamāruhi</span> cakkhumā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_6153' href='#ms20Ap1_6153'>Ms 20Ap1_6153</a><a class='ref msdiv' id='msdiv72' href='#msdiv72'>Msdiv 72</a>Pānadhiṃ sukataṃ gayha,<br>
addhānaṃ paṭipajjahaṃ;<br>
Tatthaddasāsiṃ sambuddhaṃ,<br>
pattikaṃ cārudassanaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_6154' href='#ms20Ap1_6154'>Ms 20Ap1_6154</a><a class='ref msdiv' id='msdiv73' href='#msdiv73'>Msdiv 73</a>Sakaṃ cittaṃ pasādetvā,<br>
nīharitvāna pānadhiṃ;<br>
Pādamūle ṭhapetvāna,<br>
idaṃ vacanamabraviṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_6155' href='#ms20Ap1_6155'>Ms 20Ap1_6155</a><a class='ref msdiv' id='msdiv74' href='#msdiv74'>Msdiv 74</a>‘Abhirūha mahāvīra,<br>
sugatinda vināyaka;<br>
Ito phalaṃ labhissāmi,<br>
so me attho samijjhatu’.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_6156' href='#ms20Ap1_6156'>Ms 20Ap1_6156</a><a class='ref msdiv' id='msdiv75' href='#msdiv75'>Msdiv 75</a>Anomadassī bhagavā,<br>
lokajeṭṭho narāsabho;<br>
Pānadhiṃ abhirūhitvā,<br>
idaṃ vacanamabravi.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_6157' href='#ms20Ap1_6157'>Ms 20Ap1_6157</a><a class='ref msdiv' id='msdiv76' href='#msdiv76'>Msdiv 76</a>‘Yo pānadhiṃ me adāsi,<br>
pasanno sehi pāṇibhi;<br>
Tamahaṃ kittayissāmi,<br>
suṇātha mama bhāsato’.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_6158' href='#ms20Ap1_6158'>Ms 20Ap1_6158</a><a class='ref msdiv' id='msdiv77' href='#msdiv77'>Msdiv 77</a>Buddhassa giramaññāya,<br>
sabbe devā samāgatā;<br>
Udaggacittā sumanā,<br>
vedajātā katañjalī.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_6159' href='#ms20Ap1_6159'>Ms 20Ap1_6159</a><a class='ref msdiv' id='msdiv78' href='#msdiv78'>Msdiv 78</a>‘Pānadhīnaṃ padānena,<br>
sukhitoyaṃ bhavissati;<br>
Pañcapaññāsakkhattuñca,<br>
devarajjaṃ karissati.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_6160' href='#ms20Ap1_6160'>Ms 20Ap1_6160</a><a class='ref msdiv' id='msdiv79' href='#msdiv79'>Msdiv 79</a>Sahassakkhattuṃ rājā ca,<br>
cakkavattī bhavissati;<br>
Padesarajjaṃ vipulaṃ,<br>
gaṇanāto asaṅkhiyaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_6161' href='#ms20Ap1_6161'>Ms 20Ap1_6161</a><a class='ref msdiv' id='msdiv80' href='#msdiv80'>Msdiv 80</a>Aparimeyye ito kappe,<br>
okkākakulasambhavo;<br>
Gotamo nāma <span class='var' id='note1484' title='nāmena (sabbattha)' href='#note1484' title='nāmena (sabbattha)'>gottena</span>,<br>
satthā loke bhavissati.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_6162' href='#ms20Ap1_6162'>Ms 20Ap1_6162</a><a class='ref msdiv' id='msdiv81' href='#msdiv81'>Msdiv 81</a>Tassa dhammesu dāyādo,<br>
oraso dhammanimmito;<br>
Sabbāsave pariññāya,<br>
nibbāyissatināsavo.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_6163' href='#ms20Ap1_6163'>Ms 20Ap1_6163</a><a class='ref msdiv' id='msdiv82' href='#msdiv82'>Msdiv 82</a>Devaloke manusse vā,<br>
nibbattissati puññavā;<br>
Devayānapaṭibhāgaṃ,<br>
yānaṃ paṭilabhissati’.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_6164' href='#ms20Ap1_6164'>Ms 20Ap1_6164</a><a class='ref msdiv' id='msdiv83' href='#msdiv83'>Msdiv 83</a>Pāsādā sivikā vayhaṃ,<br>
hatthino samalaṅkatā;<br>
Rathā vājaññasaṃyuttā,<br>
sadā pātubhavanti me.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_6165' href='#ms20Ap1_6165'>Ms 20Ap1_6165</a><a class='ref msdiv' id='msdiv84' href='#msdiv84'>Msdiv 84</a>Agārā nikkhamantopi,<br>
rathena nikkhamiṃ ahaṃ;<br>
Kesesu chijjamānesu,<br>
arahattamapāpuṇiṃ.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_6166' href='#ms20Ap1_6166'>Ms 20Ap1_6166</a><a class='ref msdiv' id='msdiv85' href='#msdiv85'>Msdiv 85</a>Lābhā mayhaṃ suladdhaṃ me,<br>
vāṇijjaṃ suppayojitaṃ;<br>
Datvāna pānadhiṃ ekaṃ,<br>
pattomhi acalaṃ padaṃ.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_6167' href='#ms20Ap1_6167'>Ms 20Ap1_6167</a><a class='ref msdiv' id='msdiv86' href='#msdiv86'>Msdiv 86</a>Aparimeyye ito kappe,<br>
yaṃ pānadhimadāsahaṃ;<br>
Duggatiṃ nābhijānāmi,<br>
pānadhissa idaṃ phalaṃ.</p>
<p><a class='ref sc' id='sc17' href='#sc17'>SC 17</a><a class='ref pts-vp-pli' id='pts-vp-pli2.418' href='#pts-vp-pli2.418'></a><a class='ref ms' id='ms20Ap1_6168' href='#ms20Ap1_6168'>Ms 20Ap1_6168</a><a class='ref msdiv' id='msdiv87' href='#msdiv87'>Msdiv 87</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_6169' href='#ms20Ap1_6169'>Ms 20Ap1_6169</a><a class='ref msdiv' id='msdiv88' href='#msdiv88'>Msdiv 88</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_6170' href='#ms20Ap1_6170'>Ms 20Ap1_6170</a><a class='ref msdiv' id='msdiv89' href='#msdiv89'>Msdiv 89</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_6171' href='#ms20Ap1_6171'>Ms 20Ap1_6171</a>Itthaṃ sudaṃ āyasmā pānadhidāyako thero imā gāthāyo abhāsitthāti.</p>
<p class='endsutta'><a class='ref sc' id='sc21' href='#sc21'>SC 21</a><a class='ref ms' id='ms20Ap1_6172' href='#ms20Ap1_6172'>Ms 20Ap1_6172</a>Pānadhidāyakattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
