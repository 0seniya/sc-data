<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap497' lang='pli'>
<header>
<ul>
<li class='division'>Therāpadāna</li>
<li>Kiṅkaṇipupphavagga</li>
</ul>
<h1>5. Upaḍḍhadussadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_6468' href='#ms20Ap1_6468'>Ms 20Ap1_6468</a><a class='ref msdiv' id='msdiv31' href='#msdiv31'>Msdiv 31</a>“Padumuttarabhagavato,<br>
sujāto nāma sāvako;<br>
Paṃsukūlaṃ gavesanto,<br>
saṅkāre <span class='var' id='note1546' title='caratī (bj, mr) | rathiyā (s2, s3)' href='#note1546' title='caratī (bj, mr) | rathiyā (s2, s3)'>carate</span> tadā.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_6469' href='#ms20Ap1_6469'>Ms 20Ap1_6469</a><a class='ref msdiv' id='msdiv32' href='#msdiv32'>Msdiv 32</a>Nagare haṃsavatiyā,<br>
paresaṃ bhatako ahaṃ;<br>
Upaḍḍhadussaṃ datvāna,<br>
sirasā abhivādayiṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_6470' href='#ms20Ap1_6470'>Ms 20Ap1_6470</a><a class='ref msdiv' id='msdiv33' href='#msdiv33'>Msdiv 33</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli2.436' href='#pts-vp-pli2.436'>PTS vp Pali 2.436</a><a class='ref ms' id='ms20Ap1_6471' href='#ms20Ap1_6471'>Ms 20Ap1_6471</a><a class='ref msdiv' id='msdiv34' href='#msdiv34'>Msdiv 34</a>Tettiṃsakkhattuṃ devindo,<br>
devarajjamakārayiṃ;<br>
Sattasattatikkhattuñca,<br>
cakkavattī ahosahaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_6472' href='#ms20Ap1_6472'>Ms 20Ap1_6472</a><a class='ref msdiv' id='msdiv35' href='#msdiv35'>Msdiv 35</a>Padesarajjaṃ vipulaṃ,<br>
gaṇanāto asaṅkhiyaṃ;<br>
Upaḍḍhadussadānena,<br>
modāmi akutobhayo.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_6473' href='#ms20Ap1_6473'>Ms 20Ap1_6473</a><a class='ref msdiv' id='msdiv36' href='#msdiv36'>Msdiv 36</a>Icchamāno cahaṃ ajja,<br>
sakānanaṃ sapabbataṃ;<br>
Khomadussehi chādeyyaṃ,<br>
aḍḍhadussassidaṃ phalaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_6474' href='#ms20Ap1_6474'>Ms 20Ap1_6474</a><a class='ref msdiv' id='msdiv37' href='#msdiv37'>Msdiv 37</a>Satasahassito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
aḍḍhadussassidaṃ phalaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_6475' href='#ms20Ap1_6475'>Ms 20Ap1_6475</a><a class='ref msdiv' id='msdiv38' href='#msdiv38'>Msdiv 38</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_6476' href='#ms20Ap1_6476'>Ms 20Ap1_6476</a><a class='ref msdiv' id='msdiv39' href='#msdiv39'>Msdiv 39</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_6477' href='#ms20Ap1_6477'>Ms 20Ap1_6477</a><a class='ref msdiv' id='msdiv40' href='#msdiv40'>Msdiv 40</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_6478' href='#ms20Ap1_6478'>Ms 20Ap1_6478</a>Itthaṃ sudaṃ āyasmā upaḍḍhadussadāyako thero imā gāthāyo abhāsitthāti.</p>
<p class='endsutta'><a class='ref sc' id='sc12' href='#sc12'>SC 12</a><a class='ref ms' id='ms20Ap1_6479' href='#ms20Ap1_6479'>Ms 20Ap1_6479</a>Upaḍḍhadussadāyakattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
