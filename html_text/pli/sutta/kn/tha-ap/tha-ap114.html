<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap114' lang='pli'>
<header>
<ul>
<li class='division'>Therāpadāna</li>
<li>Mahāparivāravagga</li>
</ul>
<h1>2. Sumaṅgalattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_1953' href='#ms20Ap1_1953'>Ms 20Ap1_1953</a><a class='ref msdiv' id='msdiv11' href='#msdiv11'>Msdiv 11</a>“Atthadassī jinavaro,<br>
lokajeṭṭho narāsabho;<br>
Vihārā abhinikkhamma,<br>
taḷākaṃ upasaṅkami.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1954' href='#ms20Ap1_1954'>Ms 20Ap1_1954</a><a class='ref msdiv' id='msdiv12' href='#msdiv12'>Msdiv 12</a>Nhatvā pitvā ca sambuddho,<br>
uttaritvekacīvaro;<br>
Aṭṭhāsi bhagavā tattha,<br>
vilokento disodisaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1955' href='#ms20Ap1_1955'>Ms 20Ap1_1955</a><a class='ref msdiv' id='msdiv13' href='#msdiv13'>Msdiv 13</a>Bhavane upaviṭṭhohaṃ,<br>
addasaṃ lokanāyakaṃ;<br>
Haṭṭho haṭṭhena cittena,<br>
apphoṭesiṃ ahaṃ tadā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1956' href='#ms20Ap1_1956'>Ms 20Ap1_1956</a><a class='ref msdiv' id='msdiv14' href='#msdiv14'>Msdiv 14</a>Sataraṃsiṃva jotantaṃ,<br>
pabhāsantaṃva <span class='var' id='note525' title='iminā pādadvayena purimapādadvayassa purato' href='#note525' title='iminā pādadvayena purimapādadvayassa purato'>kañcanaṃ</span>;<br>
Naccagīte payuttohaṃ,<br>
pañcaṅgatūriyamhi ca.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1957' href='#ms20Ap1_1957'>Ms 20Ap1_1957</a><a class='ref msdiv' id='msdiv15' href='#msdiv15'>Msdiv 15</a>Yaṃ yaṃ yonupapajjāmi,<br>
devattaṃ atha mānusaṃ;<br>
Sabbe satte abhibhomi,<br>
vipulo hoti me <span class='var' id='note526' title='ayañca gāthā pariggahetigāthāya anantarameva ṭhātuṃ' href='#note526' title='ayañca gāthā pariggahetigāthāya anantarameva ṭhātuṃ'>yaso</span>.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.148</a><a class='ref ms' id='ms20Ap1_1958' href='#ms20Ap1_1958'>Ms 20Ap1_1958</a><a class='ref msdiv' id='msdiv16' href='#msdiv16'>Msdiv 16</a>Namo te purisājañña,<br>
namo te purisuttama;<br>
Attānaṃ tosayitvāna,<br>
pare tosesi tvaṃ muni.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1959' href='#ms20Ap1_1959'>Ms 20Ap1_1959</a><a class='ref msdiv' id='msdiv17' href='#msdiv17'>Msdiv 17</a><span class='var' id='note527' title='pariggayha (bj) | pariggahetvā (si) | pariggahitvā (s2, s3) | paṭiggahetvā (pts1) | pariggahena (mr)' href='#note527' title='pariggayha (bj) | pariggahetvā (si) | pariggahitvā (s2, s3) | paṭiggahetvā (pts1) | pariggahena (mr)'>Pariggahe</span> nisīditvā,<br>
hāsaṃ katvāna subbate;<br>
Upaṭṭhahitvā sambuddhaṃ,<br>
tusitaṃ upapajjahaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_1960' href='#ms20Ap1_1960'>Ms 20Ap1_1960</a><a class='ref msdiv' id='msdiv18' href='#msdiv18'>Msdiv 18</a>Soḷaseto kappasate,<br>
dvinavaekacintitā;<br>
Sattaratanasampannā,<br>
cakkavattī mahabbalā.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_1961' href='#ms20Ap1_1961'>Ms 20Ap1_1961</a><a class='ref msdiv' id='msdiv19' href='#msdiv19'>Msdiv 19</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_1962' href='#ms20Ap1_1962'>Ms 20Ap1_1962</a>Itthaṃ sudaṃ āyasmā sumaṅgalo thero imā gāthāyo abhāsitthāti.</p>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms20Ap1_1963' href='#ms20Ap1_1963'>Ms 20Ap1_1963</a>Sumaṅgalattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
