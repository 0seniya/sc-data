<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap154' lang='pli'>
<header>
<ul>
<li class='division'>Therāpadāna</li>
<li>Bandhujīvakavagga</li>
</ul>
<h1>2. Tambapupphiyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_2361' href='#ms20Ap1_2361'>Ms 20Ap1_2361</a><a class='ref msdiv' id='msdiv7' href='#msdiv7'>Msdiv 7</a>“Parakammāyane yutto,<br>
aparādhaṃ akāsahaṃ;<br>
Vanantaṃ abhidhāvissaṃ,<br>
bhayaverasamappito.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2362' href='#ms20Ap1_2362'>Ms 20Ap1_2362</a><a class='ref msdiv' id='msdiv8' href='#msdiv8'>Msdiv 8</a>Pupphitaṃ pādapaṃ disvā,<br>
piṇḍibandhaṃ sunimmitaṃ;<br>
Tambapupphaṃ gahetvāna,<br>
bodhiyaṃ okiriṃ ahaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2363' href='#ms20Ap1_2363'>Ms 20Ap1_2363</a><a class='ref msdiv' id='msdiv9' href='#msdiv9'>Msdiv 9</a>Sammajjitvāna taṃ bodhiṃ,<br>
pāṭaliṃ pādaputtamaṃ;<br>
Pallaṅkaṃ ābhujitvāna,<br>
bodhimūle upāvisiṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2364' href='#ms20Ap1_2364'>Ms 20Ap1_2364</a><a class='ref msdiv' id='msdiv10' href='#msdiv10'>Msdiv 10</a>Gatamaggaṃ gavesantā,<br>
āgacchuṃ mama santikaṃ;<br>
Te ca disvānahaṃ tattha,<br>
āvajjiṃ bodhimuttamaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2365' href='#ms20Ap1_2365'>Ms 20Ap1_2365</a><a class='ref msdiv' id='msdiv11' href='#msdiv11'>Msdiv 11</a>Vanditvāna ahaṃ bodhiṃ,<br>
vippasannena cetasā;<br>
Anekatāle papatiṃ,<br>
giridugge bhayānake.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2366' href='#ms20Ap1_2366'>Ms 20Ap1_2366</a><a class='ref msdiv' id='msdiv12' href='#msdiv12'>Msdiv 12</a>Ekanavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
bodhipūjāyidaṃ phalaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2367' href='#ms20Ap1_2367'>Ms 20Ap1_2367</a><a class='ref msdiv' id='msdiv13' href='#msdiv13'>Msdiv 13</a>Ito ca tatiye kappe,<br>
rājā <span class='var' id='note628' title='saṃthusito ahuṃ (si) | sammasito ahu (s2, s3) | samphusito ahu (pts1)'>susaññato ahaṃ</span>;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_2368' href='#ms20Ap1_2368'>Ms 20Ap1_2368</a><a class='ref msdiv' id='msdiv14' href='#msdiv14'>Msdiv 14</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_2369' href='#ms20Ap1_2369'>Ms 20Ap1_2369</a>Itthaṃ sudaṃ āyasmā tambapupphiyo thero imā gāthāyo abhāsitthāti.</p>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms20Ap1_2370' href='#ms20Ap1_2370'>Ms 20Ap1_2370</a>Tambapupphiyattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
