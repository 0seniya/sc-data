<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap69' lang='pli'>
<header>
<ul>
<li class='division'>Therāpadāna</li>
<li>Sakacintaniyavagga</li>
</ul>
<h1>7. Vatthadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.116</a><a class='ref ms' id='ms20Ap1_1547' href='#ms20Ap1_1547'>Ms 20Ap1_1547</a><a class='ref msdiv' id='msdiv45' href='#msdiv45'>Msdiv 45</a>“Pakkhijāto tadā āsiṃ,<br>
supaṇṇo garuḷādhipo;<br>
Addasaṃ virajaṃ buddhaṃ,<br>
gacchantaṃ gandhamādanaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1548' href='#ms20Ap1_1548'>Ms 20Ap1_1548</a><a class='ref msdiv' id='msdiv46' href='#msdiv46'>Msdiv 46</a>Jahitvā garuḷavaṇṇaṃ,<br>
māṇavakaṃ adhārayiṃ;<br>
Ekaṃ vatthaṃ mayā dinnaṃ,<br>
dvipadindassa tādino.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1549' href='#ms20Ap1_1549'>Ms 20Ap1_1549</a><a class='ref msdiv' id='msdiv47' href='#msdiv47'>Msdiv 47</a>Tañca dussaṃ paṭiggayha,<br>
buddho lokagganāyako;<br>
Antalikkhe ṭhito satthā,<br>
imā gāthā abhāsatha.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1550' href='#ms20Ap1_1550'>Ms 20Ap1_1550</a><a class='ref msdiv' id='msdiv48' href='#msdiv48'>Msdiv 48</a>‘Iminā vatthadānena,<br>
cittassa paṇidhīhi ca;<br>
Pahāya garuḷaṃ yoniṃ,<br>
devaloke ramissati’.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1551' href='#ms20Ap1_1551'>Ms 20Ap1_1551</a><a class='ref msdiv' id='msdiv49' href='#msdiv49'>Msdiv 49</a>Atthadassī tu bhagavā,<br>
lokajeṭṭho narāsabho;<br>
Vatthadānaṃ pasaṃsitvā,<br>
pakkāmi uttarāmukho.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1552' href='#ms20Ap1_1552'>Ms 20Ap1_1552</a><a class='ref msdiv' id='msdiv50' href='#msdiv50'>Msdiv 50</a>Bhave nibbattamānamhi,<br>
honti me vatthasampadā;<br>
Ākāse chadanaṃ hoti,<br>
vatthadānassidaṃ phalaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_1553' href='#ms20Ap1_1553'>Ms 20Ap1_1553</a><a class='ref msdiv' id='msdiv51' href='#msdiv51'>Msdiv 51</a><span class='var' id='note430' title='aruṇakā (bj, pts1) | aruṇasā (s2, s3)' href='#note430' title='aruṇakā (bj, pts1) | aruṇasā (s2, s3)'>Aruṇavā</span> satta janā,<br>
cakkavattī mahabbalā;<br>
Chattiṃsatimhi āsiṃsu,<br>
kappamhi manujādhipā.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_1554' href='#ms20Ap1_1554'>Ms 20Ap1_1554</a><a class='ref msdiv' id='msdiv52' href='#msdiv52'>Msdiv 52</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_1555' href='#ms20Ap1_1555'>Ms 20Ap1_1555</a>Itthaṃ sudaṃ āyasmā vatthadāyako thero imā gāthāyo abhāsitthāti.</p>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms20Ap1_1556' href='#ms20Ap1_1556'>Ms 20Ap1_1556</a>Vatthadāyakattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
