<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap404' lang='pli'>
<header>
<ul>
<li class='division'>Therāpadāna</li>
<li>Metteyyavagga</li>
</ul>
<h1>2. Puṇṇakattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts2.341'></a><a class='ref ms' id='ms20Ap1_4877'>Ms 20Ap1_4877</a><a class='ref msdiv' id='msdiv29'>Msdiv 29</a>“Pabbhārakūṭaṃ nissāya,<br>
sayambhū aparājito;<br>
<span class='var' id='note1200' title='ābādhiko garu (bj) | ābādhiko va yo (pts1)'>Ābādhiko ca so</span> buddho,<br>
vasati pabbatantare.</p>
<p><a class='ref sc' id='sc2'>SC 2</a><a class='ref ms' id='ms20Ap1_4878'>Ms 20Ap1_4878</a><a class='ref msdiv' id='msdiv30'>Msdiv 30</a>Mama assamasāmantā,<br>
panādo āsi tāvade;<br>
Buddhe nibbāyamānamhi,<br>
āloko <span class='var' id='note1201' title='upapajjatha (bj) | āsi tāvade (s2, s3, pts1, mr)'>udapajjatha</span>.</p>
<p><a class='ref sc' id='sc3'>SC 3</a><a class='ref ms' id='ms20Ap1_4879'>Ms 20Ap1_4879</a><a class='ref msdiv' id='msdiv31'>Msdiv 31</a>Yāvatā vanasaṇḍasmiṃ,<br>
acchakokataracchakā;<br>
<span class='var' id='note1202' title='vyagghā (bj) | bālā ca (s2, s3) | vālā ca (pts1)'>Vāḷā</span> ca kesarī sabbe,<br>
abhigajjiṃsu tāvade.</p>
<p><a class='ref sc' id='sc4'>SC 4</a><a class='ref ms' id='ms20Ap1_4880'>Ms 20Ap1_4880</a><a class='ref msdiv' id='msdiv32'>Msdiv 32</a>Uppātaṃ tamahaṃ disvā,<br>
pabbhāraṃ agamāsahaṃ;<br>
Tatthaddassāsiṃ sambuddhaṃ,<br>
nibbutaṃ aparājitaṃ.</p>
<p><a class='ref sc' id='sc5'>SC 5</a><a class='ref ms' id='ms20Ap1_4881'>Ms 20Ap1_4881</a><a class='ref msdiv' id='msdiv33'>Msdiv 33</a>Suphullaṃ sālarājaṃva,<br>
sataraṃsiṃva uggataṃ;<br>
Vītaccikaṃva aṅgāraṃ,<br>
nibbutaṃ aparājitaṃ.</p>
<p><a class='ref sc' id='sc6'>SC 6</a><a class='ref ms' id='ms20Ap1_4882'>Ms 20Ap1_4882</a><a class='ref msdiv' id='msdiv34'>Msdiv 34</a>Tiṇaṃ kaṭṭhañca pūretvā,<br>
citakaṃ tatthakāsahaṃ;<br>
Citakaṃ sukataṃ katvā,<br>
sarīraṃ jhāpayiṃ ahaṃ.</p>
<p><a class='ref sc' id='sc7'>SC 7</a><a class='ref ms' id='ms20Ap1_4883'>Ms 20Ap1_4883</a><a class='ref msdiv' id='msdiv35'>Msdiv 35</a>Sarīraṃ jhāpayitvāna,<br>
gandhatoyaṃ samokiriṃ;<br>
Antalikkhe ṭhito yakkho,<br>
nāmamaggahi tāvade.</p>
<p><a class='ref sc' id='sc8'>SC 8</a><a class='ref ms' id='ms20Ap1_4884'>Ms 20Ap1_4884</a><a class='ref msdiv' id='msdiv36'>Msdiv 36</a>‘<span class='var' id='note1203' title='taṃ pūritaṃ (s2, s3, pts1) | sappurisa (mr)'>Yaṃ pūritaṃ</span> tayā kiccaṃ,<br>
sayambhussa mahesino;<br>
Puṇṇako nāma nāmena,<br>
<span class='var' id='note1204' title='yadā hosi tuvaṃ (s2, s3) | sadā hohiti tvaṃ (mr)'>sadā hohi tuvaṃ</span> mune’.</p>
<p><a class='ref sc' id='sc9'>SC 9</a><a class='ref ms' id='ms20Ap1_4885'>Ms 20Ap1_4885</a><a class='ref msdiv' id='msdiv37'>Msdiv 37</a>Tamhā kāyā cavitvāna,<br>
devalokaṃ agacchahaṃ;<br>
Tattha dibbamayo gandho,<br>
<span class='var' id='note1205' title='antalikkhe pavāyati (bj, pts1)'>antalikkhā pavassati</span>.</p>
<p><a class='ref sc' id='sc10'>SC 10</a><a class='ref ms' id='ms20Ap1_4886'>Ms 20Ap1_4886</a><a class='ref msdiv' id='msdiv38'>Msdiv 38</a>Tatrāpi nāmadheyyaṃ me,<br>
puṇṇakoti ahū tadā;<br>
Devabhūto manusso vā,<br>
saṅkappaṃ pūrayāmahaṃ.</p>
<p><a class='ref sc' id='sc11'>SC 11</a><a class='ref ms' id='ms20Ap1_4887'>Ms 20Ap1_4887</a><a class='ref msdiv' id='msdiv39'>Msdiv 39</a>Idaṃ pacchimakaṃ mayhaṃ,<br>
carimo vattate bhavo;<br>
Idhāpi puṇṇako nāma,<br>
nāmadheyyaṃ pakāsati.</p>
<p><a class='ref sc' id='sc12'>SC 12</a><a class='ref ms' id='ms20Ap1_4888'>Ms 20Ap1_4888</a><a class='ref msdiv' id='msdiv40'>Msdiv 40</a>Tosayitvāna sambuddhaṃ,<br>
gotamaṃ sakyapuṅgavaṃ;<br>
Sabbāsave pariññāya,<br>
viharāmi anāsavo.</p>
<p><a class='ref sc' id='sc13'>SC 13</a><a class='ref ms' id='ms20Ap1_4889'>Ms 20Ap1_4889</a><a class='ref msdiv' id='msdiv41'>Msdiv 41</a>Ekanavutito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
tanukiccassidaṃ phalaṃ.</p>
<p><a class='ref sc' id='sc14'>SC 14</a><a class='ref ms' id='ms20Ap1_4890'>Ms 20Ap1_4890</a><a class='ref msdiv' id='msdiv42'>Msdiv 42</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc15'>SC 15</a><a class='ref ms' id='ms20Ap1_4891'>Ms 20Ap1_4891</a><a class='ref msdiv' id='msdiv43'>Msdiv 43</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc16'>SC 16</a><a class='ref ms' id='ms20Ap1_4892'>Ms 20Ap1_4892</a><a class='ref msdiv' id='msdiv44'>Msdiv 44</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc17'>SC 17</a><a class='ref ms' id='ms20Ap1_4893'>Ms 20Ap1_4893</a>Itthaṃ sudaṃ āyasmā puṇṇako thero imā gāthāyo abhāsitthāti.</p>
<p class='endsutta'><a class='ref sc' id='sc18'>SC 18</a><a class='ref ms' id='ms20Ap1_4894'>Ms 20Ap1_4894</a>Puṇṇakattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
