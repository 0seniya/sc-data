<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap536' lang='pli'>
<header>
<ul>
<li class='division'>Therāpadāna</li>
<li>Kaccāyanavagga</li>
</ul>
<h1>4. Dabbamallaputtattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts2.471'></a><a class='ref ms' id='ms20Ap1_7061'>Ms 20Ap1_7061</a><a class='ref msdiv' id='msdiv108' href='#sc1'>SC 1</a><a class='pts' id='pts2.471'></a><a class='ref ms' id='ms20Ap1_7061'>Ms 20Ap1_7061</a><a class='ref msdiv' id='msdiv108'>Msdiv 108</a>“Padumuttaro nāma jino,<br>
sabbalokavidū muni;<br>
Ito satasahassamhi,<br>
kappe uppajji cakkhumā.</p>
<p><a class='ref sc' id='sc2'>SC 2</a><a class='ref ms' id='ms20Ap1_7062'>Ms 20Ap1_7062</a><a class='ref msdiv' id='msdiv109' href='#sc2'>SC 2</a><a class='ref ms' id='ms20Ap1_7062'>Ms 20Ap1_7062</a><a class='ref msdiv' id='msdiv109'>Msdiv 109</a>Ovādako viññāpako,<br>
tārako sabbapāṇinaṃ;<br>
Desanākusalo buddho,<br>
tāresi janataṃ bahuṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_7063'>Ms 20Ap1_7063</a><a class='ref msdiv' id='msdiv110' href='#sc3'>SC 3</a><a class='ref ms' id='ms20Ap1_7063'>Ms 20Ap1_7063</a><a class='ref msdiv' id='msdiv110'>Msdiv 110</a>Anukampako kāruṇiko,<br>
hitesī sabbapāṇinaṃ;<br>
Sampatte titthiye sabbe,<br>
pañcasīle <span class='var' id='note1688' title='patiṭṭhahi (s2, s3, mr)' href='#note1688' title='patiṭṭhahi (s2, s3, mr)'>patiṭṭhapi</span>.</p>
<p><a class='ref sc' id='sc4'>SC 4</a><a class='ref ms' id='ms20Ap1_7064'>Ms 20Ap1_7064</a><a class='ref msdiv' id='msdiv111' href='#sc4'>SC 4</a><a class='ref ms' id='ms20Ap1_7064'>Ms 20Ap1_7064</a><a class='ref msdiv' id='msdiv111'>Msdiv 111</a>Evaṃ nirākulaṃ āsi,<br>
suññataṃ titthiyehi ca;<br>
Vicittaṃ arahantehi,<br>
vasībhūtehi tādibhi.</p>
<p><a class='ref sc' id='sc5'>SC 5</a><a class='ref ms' id='ms20Ap1_7065'>Ms 20Ap1_7065</a><a class='ref msdiv' id='msdiv112' href='#sc5'>SC 5</a><a class='ref ms' id='ms20Ap1_7065'>Ms 20Ap1_7065</a><a class='ref msdiv' id='msdiv112'>Msdiv 112</a>Ratanānaṭṭhapaññāsaṃ,<br>
uggato so mahāmuni;<br>
Kañcanagghiyasaṅkāso,<br>
bāttiṃsavaralakkhaṇo.</p>
<p><a class='ref sc' id='sc6'>SC 6</a><a class='ref ms' id='ms20Ap1_7066'>Ms 20Ap1_7066</a><a class='ref msdiv' id='msdiv113' href='#sc6'>SC 6</a><a class='ref ms' id='ms20Ap1_7066'>Ms 20Ap1_7066</a><a class='ref msdiv' id='msdiv113'>Msdiv 113</a>Vassasatasahassāni,<br>
āyu vijjati tāvade;<br>
Tāvatā tiṭṭhamāno so,<br>
tāresi janataṃ bahuṃ.</p>
<p><a class='ref sc' id='sc7'>SC 7</a><a class='ref ms' id='ms20Ap1_7067'>Ms 20Ap1_7067</a><a class='ref msdiv' id='msdiv114' href='#sc7'>SC 7</a><a class='ref ms' id='ms20Ap1_7067'>Ms 20Ap1_7067</a><a class='ref msdiv' id='msdiv114'>Msdiv 114</a>Tadāhaṃ haṃsavatiyaṃ,<br>
seṭṭhiputto mahāyaso;<br>
Upetvā lokapajjotaṃ,<br>
assosiṃ dhammadesanaṃ.</p>
<p><a class='ref sc' id='sc8'>SC 8</a><a class='ref ms' id='ms20Ap1_7068'>Ms 20Ap1_7068</a><a class='ref msdiv' id='msdiv115' href='#sc8'>SC 8</a><a class='ref ms' id='ms20Ap1_7068'>Ms 20Ap1_7068</a><a class='ref msdiv' id='msdiv115'>Msdiv 115</a>Senāsanāni bhikkhūnaṃ,<br>
paññāpentaṃ sasāvakaṃ;<br>
Kittayantassa vacanaṃ,<br>
suṇitvā mudito ahaṃ.</p>
<p><a class='ref sc' id='sc9'>SC 9</a><a class='ref ms' id='ms20Ap1_7069'>Ms 20Ap1_7069</a><a class='ref msdiv' id='msdiv116' href='#sc9'>SC 9</a><a class='ref ms' id='ms20Ap1_7069'>Ms 20Ap1_7069</a><a class='ref msdiv' id='msdiv116'>Msdiv 116</a>Adhikāraṃ sasaṃghassa,<br>
katvā tassa mahesino;<br>
Nipacca sirasā pāde,<br>
taṃ ṭhānamabhipatthayiṃ.</p>
<p><a class='ref sc' id='sc10'>SC 10</a><a class='ref ms' id='ms20Ap1_7070'>Ms 20Ap1_7070</a><a class='ref msdiv' id='msdiv117' href='#sc10'>SC 10</a><a class='ref ms' id='ms20Ap1_7070'>Ms 20Ap1_7070</a><a class='ref msdiv' id='msdiv117'>Msdiv 117</a>Tadāha sa mahāvīro,<br>
mama kammaṃ pakittayaṃ;<br>
‘Yo sasaṃghamabhojesi,<br>
sattāhaṃ lokanāyakaṃ.</p>
<p><a class='ref sc' id='sc11'>SC 11</a><a class='ref ms' id='ms20Ap1_7071'>Ms 20Ap1_7071</a><a class='ref msdiv' id='msdiv118' href='#sc11'>SC 11</a><a class='ref ms' id='ms20Ap1_7071'>Ms 20Ap1_7071</a><a class='ref msdiv' id='msdiv118'>Msdiv 118</a>Soyaṃ kamalapattakkho,<br>
sīhaṃso kanakattaco;<br>
Mama pādamūle <span class='var' id='note1689' title='patito (pts1)' href='#note1689' title='patito (pts1)'>nipati</span>,<br>
patthayaṃ ṭhānamuttamaṃ.</p>
<p><a class='ref sc' id='sc12'>SC 12</a><a class='ref ms' id='ms20Ap1_7072'>Ms 20Ap1_7072</a><a class='ref msdiv' id='msdiv119' href='#sc12'>SC 12</a><a class='ref ms' id='ms20Ap1_7072'>Ms 20Ap1_7072</a><a class='ref msdiv' id='msdiv119'>Msdiv 119</a>Satasahassito kappe,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc13'>SC 13</a><a class='ref ms' id='ms20Ap1_7073'>Ms 20Ap1_7073</a><a class='ref msdiv' id='msdiv120' href='#sc13'>SC 13</a><a class='ref ms' id='ms20Ap1_7073'>Ms 20Ap1_7073</a><a class='ref msdiv' id='msdiv120'>Msdiv 120</a>Sāvako tassa buddhassa,<br>
dabbo nāmena vissuto;<br>
Senāsanapaññāpako,<br>
aggo hessatiyaṃ tadā’.</p>
<p><a class='ref sc' id='sc14'>SC 14</a><a class='ref ms' id='ms20Ap1_7074'>Ms 20Ap1_7074</a><a class='ref msdiv' id='msdiv121' href='#sc14'>SC 14</a><a class='ref ms' id='ms20Ap1_7074'>Ms 20Ap1_7074</a><a class='ref msdiv' id='msdiv121'>Msdiv 121</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc15'>SC 15</a><a class='ref ms' id='ms20Ap1_7075'>Ms 20Ap1_7075</a><a class='ref msdiv' id='msdiv122' href='#sc15'>SC 15</a><a class='ref ms' id='ms20Ap1_7075'>Ms 20Ap1_7075</a><a class='ref msdiv' id='msdiv122'>Msdiv 122</a>Satānaṃ tīṇikkhattuñca,<br>
devarajjamakārayiṃ;<br>
Satānaṃ pañcakkhattuñca,<br>
cakkavattī ahosahaṃ.</p>
<p><a class='ref sc' id='sc16'>SC 16</a><a class='pts' id='pts2.472'></a><a class='ref ms' id='ms20Ap1_7076'>Ms 20Ap1_7076</a><a class='ref msdiv' id='msdiv123' href='#sc16'>SC 16</a><a class='pts' id='pts2.472'></a><a class='ref ms' id='ms20Ap1_7076'>Ms 20Ap1_7076</a><a class='ref msdiv' id='msdiv123'>Msdiv 123</a>Padesarajjaṃ vipulaṃ,<br>
gaṇanāto asaṅkhiyaṃ;<br>
Sabbattha sukhito āsiṃ,<br>
tassa kammassa vāhasā.</p>
<p><a class='ref sc' id='sc17'>SC 17</a><a class='ref ms' id='ms20Ap1_7077'>Ms 20Ap1_7077</a><a class='ref msdiv' id='msdiv124' href='#sc17'>SC 17</a><a class='ref ms' id='ms20Ap1_7077'>Ms 20Ap1_7077</a><a class='ref msdiv' id='msdiv124'>Msdiv 124</a>Ekanavutito kappe,<br>
vipassī nāma nāyako;<br>
Uppajji <span class='var' id='note1690' title='cārunayano (bj, s2, s3, pts1)' href='#note1690' title='cārunayano (bj, s2, s3, pts1)'>cārudassano</span>,<br>
sabbadhammavipassako.</p>
<p><a class='ref sc' id='sc18'>SC 18</a><a class='ref ms' id='ms20Ap1_7078'>Ms 20Ap1_7078</a><a class='ref msdiv' id='msdiv125' href='#sc18'>SC 18</a><a class='ref ms' id='ms20Ap1_7078'>Ms 20Ap1_7078</a><a class='ref msdiv' id='msdiv125'>Msdiv 125</a>Duṭṭhacitto upavadiṃ,<br>
sāvakaṃ tassa tādino;<br>
Sabbāsavaparikkhīṇaṃ,<br>
suddhoti ca vijāniya.</p>
<p><a class='ref sc' id='sc19'>SC 19</a><a class='ref ms' id='ms20Ap1_7079'>Ms 20Ap1_7079</a><a class='ref msdiv' id='msdiv126' href='#sc19'>SC 19</a><a class='ref ms' id='ms20Ap1_7079'>Ms 20Ap1_7079</a><a class='ref msdiv' id='msdiv126'>Msdiv 126</a>Tasseva naravīrassa,<br>
sāvakānaṃ mahesinaṃ;<br>
<span class='var' id='note1691' title='salākaṃ paggahetvāna (bj, pts1)' href='#note1691' title='salākaṃ paggahetvāna (bj, pts1)'>Salākañca gahetvāna</span>,<br>
khīrodanamadāsahaṃ.</p>
<p><a class='ref sc' id='sc20'>SC 20</a><a class='ref ms' id='ms20Ap1_7080'>Ms 20Ap1_7080</a><a class='ref msdiv' id='msdiv127' href='#sc20'>SC 20</a><a class='ref ms' id='ms20Ap1_7080'>Ms 20Ap1_7080</a><a class='ref msdiv' id='msdiv127'>Msdiv 127</a>Imamhi bhaddake kappe,<br>
brahmabandhu mahāyaso;<br>
Kassapo nāma gottena,<br>
uppajji vadataṃ varo.</p>
<p><a class='ref sc' id='sc21'>SC 21</a><a class='ref ms' id='ms20Ap1_7081'>Ms 20Ap1_7081</a><a class='ref msdiv' id='msdiv128' href='#sc21'>SC 21</a><a class='ref ms' id='ms20Ap1_7081'>Ms 20Ap1_7081</a><a class='ref msdiv' id='msdiv128'>Msdiv 128</a>Sāsanaṃ jotayitvāna,<br>
abhibhuyya kutitthiye;<br>
Vineyye vinayitvāva,<br>
nibbuto so sasāvako.</p>
<p><a class='ref sc' id='sc22'>SC 22</a><a class='ref ms' id='ms20Ap1_7082'>Ms 20Ap1_7082</a><a class='ref msdiv' id='msdiv129' href='#sc22'>SC 22</a><a class='ref ms' id='ms20Ap1_7082'>Ms 20Ap1_7082</a><a class='ref msdiv' id='msdiv129'>Msdiv 129</a>Sasisse nibbute nāthe,<br>
atthamentamhi sāsane;<br>
Devā kandiṃsu saṃviggā,<br>
muttakesā rudammukhā.</p>
<p><a class='ref sc' id='sc23'>SC 23</a><a class='ref ms' id='ms20Ap1_7083'>Ms 20Ap1_7083</a><a class='ref msdiv' id='msdiv130' href='#sc23'>SC 23</a><a class='ref ms' id='ms20Ap1_7083'>Ms 20Ap1_7083</a><a class='ref msdiv' id='msdiv130'>Msdiv 130</a>‘Nibbāyissati dhammakkho,<br>
na passissāma subbate;<br>
Na suṇissāma saddhammaṃ,<br>
aho no appapuññatā’.</p>
<p><a class='ref sc' id='sc24'>SC 24</a><a class='ref ms' id='ms20Ap1_7084'>Ms 20Ap1_7084</a><a class='ref msdiv' id='msdiv131' href='#sc24'>SC 24</a><a class='ref ms' id='ms20Ap1_7084'>Ms 20Ap1_7084</a><a class='ref msdiv' id='msdiv131'>Msdiv 131</a>Tadāyaṃ pathavī sabbā,<br>
acalā sā <span class='var' id='note1692' title='calācalī (bj) | pulāpulī (s2, s3)' href='#note1692' title='calācalī (bj) | pulāpulī (s2, s3)'>calācalā</span>;<br>
Sāgaro ca sasokova,<br>
vinadī karuṇaṃ giraṃ.</p>
<p><a class='ref sc' id='sc25'>SC 25</a><a class='ref ms' id='ms20Ap1_7085'>Ms 20Ap1_7085</a><a class='ref msdiv' id='msdiv132' href='#sc25'>SC 25</a><a class='ref ms' id='ms20Ap1_7085'>Ms 20Ap1_7085</a><a class='ref msdiv' id='msdiv132'>Msdiv 132</a>Catuddisā dundubhiyo,<br>
nādayiṃsu amānusā;<br>
Samantato asaniyo,<br>
phaliṃsu ca bhayāvahā.</p>
<p><a class='ref sc' id='sc26'>SC 26</a><a class='ref ms' id='ms20Ap1_7086'>Ms 20Ap1_7086</a><a class='ref msdiv' id='msdiv133' href='#sc26'>SC 26</a><a class='ref ms' id='ms20Ap1_7086'>Ms 20Ap1_7086</a><a class='ref msdiv' id='msdiv133'>Msdiv 133</a>Ukkā patiṃsu nabhasā,<br>
dhūmaketu ca dissati;<br>
<span class='var' id='note1693' title='sabbatthalajasattā ca (bj) | sabbathalajasattā ca (pts1)' href='#note1693' title='sabbatthalajasattā ca (bj) | sabbathalajasattā ca (pts1)'>Sadhūmā jālavaṭṭā ca</span>,<br>
raviṃsu karuṇaṃ migā.</p>
<p><a class='ref sc' id='sc27'>SC 27</a><a class='ref ms' id='ms20Ap1_7087'>Ms 20Ap1_7087</a><a class='ref msdiv' id='msdiv134' href='#sc27'>SC 27</a><a class='ref ms' id='ms20Ap1_7087'>Ms 20Ap1_7087</a><a class='ref msdiv' id='msdiv134'>Msdiv 134</a>Uppāde dāruṇe disvā,<br>
sāsanatthaṅgasūcake;<br>
Saṃviggā bhikkhavo satta,<br>
cintayimha mayaṃ tadā.</p>
<p><a class='ref sc' id='sc28'>SC 28</a><a class='ref ms' id='ms20Ap1_7088'>Ms 20Ap1_7088</a><a class='ref msdiv' id='msdiv135' href='#sc28'>SC 28</a><a class='ref ms' id='ms20Ap1_7088'>Ms 20Ap1_7088</a><a class='ref msdiv' id='msdiv135'>Msdiv 135</a>‘Sāsanena vināmhākaṃ,<br>
jīvitena alaṃ mayaṃ;<br>
Pavisitvā mahāraññaṃ,<br>
yuñjāma jinasāsanaṃ’.</p>
<p><a class='ref sc' id='sc29'>SC 29</a><a class='ref ms' id='ms20Ap1_7089'>Ms 20Ap1_7089</a><a class='ref msdiv' id='msdiv136' href='#sc29'>SC 29</a><a class='ref ms' id='ms20Ap1_7089'>Ms 20Ap1_7089</a><a class='ref msdiv' id='msdiv136'>Msdiv 136</a>Addasamha tadāraññe,<br>
ubbiddhaṃ selamuttamaṃ;<br>
Nisseṇiyā tamāruyha,<br>
nisseṇiṃ pātayimhase.</p>
<p><a class='ref sc' id='sc30'>SC 30</a><a class='pts' id='pts2.473'></a><a class='ref ms' id='ms20Ap1_7090'>Ms 20Ap1_7090</a><a class='ref msdiv' id='msdiv137' href='#sc30'>SC 30</a><a class='pts' id='pts2.473'></a><a class='ref ms' id='ms20Ap1_7090'>Ms 20Ap1_7090</a><a class='ref msdiv' id='msdiv137'>Msdiv 137</a>Tadā ovadi no thero,<br>
‘buddhuppādo sudullabho;<br>
Saddhātidullabhā laddhā,<br>
thokaṃ sesañca sāsanaṃ.</p>
<p><a class='ref sc' id='sc31'>SC 31</a><a class='ref ms' id='ms20Ap1_7091'>Ms 20Ap1_7091</a><a class='ref msdiv' id='msdiv138' href='#sc31'>SC 31</a><a class='ref ms' id='ms20Ap1_7091'>Ms 20Ap1_7091</a><a class='ref msdiv' id='msdiv138'>Msdiv 138</a>Nipatanti khaṇātītā,<br>
anante dukkhasāgare;<br>
Tasmā payogo kattabbo,<br>
<span class='var' id='note1694' title='yāva tiṭṭhati sāsanaṃ (s2, s3)' href='#note1694' title='yāva tiṭṭhati sāsanaṃ (s2, s3)'>yāva ṭhāti mune mataṃ</span>’.</p>
<p><a class='ref sc' id='sc32'>SC 32</a><a class='ref ms' id='ms20Ap1_7092'>Ms 20Ap1_7092</a><a class='ref msdiv' id='msdiv139' href='#sc32'>SC 32</a><a class='ref ms' id='ms20Ap1_7092'>Ms 20Ap1_7092</a><a class='ref msdiv' id='msdiv139'>Msdiv 139</a>Arahā āsi so thero,<br>
anāgāmī tadānugo;<br>
Susīlā itare yuttā,<br>
devalokaṃ agamhase.</p>
<p><a class='ref sc' id='sc33'>SC 33</a><a class='ref ms' id='ms20Ap1_7093'>Ms 20Ap1_7093</a><a class='ref msdiv' id='msdiv140' href='#sc33'>SC 33</a><a class='ref ms' id='ms20Ap1_7093'>Ms 20Ap1_7093</a><a class='ref msdiv' id='msdiv140'>Msdiv 140</a>Nibbuto tiṇṇasaṃsāro,<br>
suddhāvāse ca ekako;<br>
Ahañca pakkusāti ca,<br>
sabhiyo bāhiyo tathā.</p>
<p><a class='ref sc' id='sc34'>SC 34</a><a class='ref ms' id='ms20Ap1_7094'>Ms 20Ap1_7094</a><a class='ref msdiv' id='msdiv141' href='#sc34'>SC 34</a><a class='ref ms' id='ms20Ap1_7094'>Ms 20Ap1_7094</a><a class='ref msdiv' id='msdiv141'>Msdiv 141</a>Kumārakassapo ceva,<br>
tattha tatthūpagā mayaṃ;<br>
Saṃsārabandhanā muttā,<br>
gotamenānukampitā.</p>
<p><a class='ref sc' id='sc35'>SC 35</a><a class='ref ms' id='ms20Ap1_7095'>Ms 20Ap1_7095</a><a class='ref msdiv' id='msdiv142' href='#sc35'>SC 35</a><a class='ref ms' id='ms20Ap1_7095'>Ms 20Ap1_7095</a><a class='ref msdiv' id='msdiv142'>Msdiv 142</a>Mallesu kusinārāyaṃ,<br>
jāto gabbheva me sato;<br>
Mātā matā citāruḷhā,<br>
tato nippatito ahaṃ.</p>
<p><a class='ref sc' id='sc36'>SC 36</a><a class='ref ms' id='ms20Ap1_7096'>Ms 20Ap1_7096</a><a class='ref msdiv' id='msdiv143' href='#sc36'>SC 36</a><a class='ref ms' id='ms20Ap1_7096'>Ms 20Ap1_7096</a><a class='ref msdiv' id='msdiv143'>Msdiv 143</a>Patito dabbapuñjamhi,<br>
tato dabboti vissuto;<br>
Brahmacārībalenāhaṃ,<br>
vimutto sattavassiko.</p>
<p><a class='ref sc' id='sc37'>SC 37</a><a class='ref ms' id='ms20Ap1_7097'>Ms 20Ap1_7097</a><a class='ref msdiv' id='msdiv144' href='#sc37'>SC 37</a><a class='ref ms' id='ms20Ap1_7097'>Ms 20Ap1_7097</a><a class='ref msdiv' id='msdiv144'>Msdiv 144</a>Khīrodanabalenāhaṃ,<br>
pañcahaṅgehupāgato;<br>
Khīṇāsavopavādena,<br>
pāpehi bahucodito.</p>
<p><a class='ref sc' id='sc38'>SC 38</a><a class='ref ms' id='ms20Ap1_7098'>Ms 20Ap1_7098</a><a class='ref msdiv' id='msdiv145' href='#sc38'>SC 38</a><a class='ref ms' id='ms20Ap1_7098'>Ms 20Ap1_7098</a><a class='ref msdiv' id='msdiv145'>Msdiv 145</a>Ubho puññañca pāpañca,<br>
vītivattomhi dānihaṃ;<br>
Patvāna paramaṃ santiṃ,<br>
viharāmi anāsavo.</p>
<p><a class='ref sc' id='sc39'>SC 39</a><a class='ref ms' id='ms20Ap1_7099'>Ms 20Ap1_7099</a><a class='ref msdiv' id='msdiv146' href='#sc39'>SC 39</a><a class='ref ms' id='ms20Ap1_7099'>Ms 20Ap1_7099</a><a class='ref msdiv' id='msdiv146'>Msdiv 146</a>Senāsanaṃ paññāpayiṃ,<br>
hāsayitvāna subbate;<br>
Jino tasmiṃ guṇe tuṭṭho,<br>
etadagge ṭhapesi maṃ.</p>
<p><a class='ref sc' id='sc40'>SC 40</a><a class='ref ms' id='ms20Ap1_7100'>Ms 20Ap1_7100</a><a class='ref msdiv' id='msdiv147' href='#sc40'>SC 40</a><a class='ref ms' id='ms20Ap1_7100'>Ms 20Ap1_7100</a><a class='ref msdiv' id='msdiv147'>Msdiv 147</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc41'>SC 41</a><a class='ref ms' id='ms20Ap1_7101'>Ms 20Ap1_7101</a><a class='ref msdiv' id='msdiv148' href='#sc41'>SC 41</a><a class='ref ms' id='ms20Ap1_7101'>Ms 20Ap1_7101</a><a class='ref msdiv' id='msdiv148'>Msdiv 148</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc42'>SC 42</a><a class='ref ms' id='ms20Ap1_7102'>Ms 20Ap1_7102</a><a class='ref msdiv' id='msdiv149' href='#sc42'>SC 42</a><a class='ref ms' id='ms20Ap1_7102'>Ms 20Ap1_7102</a><a class='ref msdiv' id='msdiv149'>Msdiv 149</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc43'>SC 43</a><a class='ref ms' id='ms20Ap1_7103' href='#sc43'>SC 43</a><a class='ref ms' id='ms20Ap1_7103'>Ms 20Ap1_7103</a>Itthaṃ sudaṃ āyasmā dabbamallaputto thero imā gāthāyo abhāsitthāti.</p>
<p class='endsutta'><a class='ref sc' id='sc44'>SC 44</a><a class='ref ms' id='ms20Ap1_7104' href='#sc44'>SC 44</a><a class='ref ms' id='ms20Ap1_7104'>Ms 20Ap1_7104</a>Dabbamallaputtattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
