<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap491' lang='pli'>
<header>
<ul>
<li class='division'>Therāpadāna</li>
<li>Paṃsukūlavagga</li>
</ul>
<h1><span class='var' id='note1533' title='dhammarucittherāpadānaṃ (s2, s3)' href='#note1533' title='dhammarucittherāpadānaṃ (s2, s3)'>9 Dhammaruciyattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_6365' href='#ms20Ap1_6365'>Ms 20Ap1_6365</a><a class='ref msdiv' id='msdiv164' href='#msdiv164'>Msdiv 164</a>“Yadā dīpaṅkaro buddho,<br>
sumedhaṃ byākarī jino;<br>
‘Aparimeyye ito kappe,<br>
ayaṃ buddho bhavissati.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_6366' href='#ms20Ap1_6366'>Ms 20Ap1_6366</a><a class='ref msdiv' id='msdiv165' href='#msdiv165'>Msdiv 165</a>Imassa janikā mātā,<br>
māyā nāma bhavissati;<br>
Pitā suddhodano nāma,<br>
ayaṃ hessati gotamo.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_6367' href='#ms20Ap1_6367'>Ms 20Ap1_6367</a><a class='ref msdiv' id='msdiv166' href='#msdiv166'>Msdiv 166</a>Padhānaṃ padahitvāna,<br>
katvā dukkarakārikaṃ;<br>
Assatthamūle sambuddho,<br>
bujjhissati mahāyaso.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_6368' href='#ms20Ap1_6368'>Ms 20Ap1_6368</a><a class='ref msdiv' id='msdiv167' href='#msdiv167'>Msdiv 167</a>Upatisso kolito ca,<br>
aggā hessanti sāvakā;<br>
<span class='var' id='note1534' title='ānando nāmupaṭṭhāko (bj, s2, s3)' href='#note1534' title='ānando nāmupaṭṭhāko (bj, s2, s3)'>Ānando nāma nāmena</span>,<br>
upaṭṭhissatimaṃ jinaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_6369' href='#ms20Ap1_6369'>Ms 20Ap1_6369</a><a class='ref msdiv' id='msdiv168' href='#msdiv168'>Msdiv 168</a>Khemā uppalavaṇṇā ca,<br>
aggā hessanti sāvikā;<br>
Citto āḷavako ceva,<br>
aggā hessantupāsakā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_6370' href='#ms20Ap1_6370'>Ms 20Ap1_6370</a><a class='ref msdiv' id='msdiv169' href='#msdiv169'>Msdiv 169</a>Khujjuttarā nandamātā,<br>
aggā hessantupāsikā;<br>
Bodhi imassa vīrassa,<br>
assatthoti pavuccati’.</p>
<p><a class='ref sc' id='sc7' href='#sc7'>SC 7</a><a class='pts' id='pts2.430' href='#pts2.430'></a><a class='ref ms' id='ms20Ap1_6371' href='#ms20Ap1_6371'>Ms 20Ap1_6371</a><a class='ref msdiv' id='msdiv170' href='#msdiv170'>Msdiv 170</a>Idaṃ sutvāna vacanaṃ,<br>
asamassa mahesino;<br>
Āmoditā naramarū,<br>
namassanti katañjalī.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_6372' href='#ms20Ap1_6372'>Ms 20Ap1_6372</a><a class='ref msdiv' id='msdiv171' href='#msdiv171'>Msdiv 171</a>Tadāhaṃ māṇavo āsiṃ,<br>
megho nāma susikkhito;<br>
Sutvā byākaraṇaṃ seṭṭhaṃ,<br>
sumedhassa mahāmune.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_6373' href='#ms20Ap1_6373'>Ms 20Ap1_6373</a><a class='ref msdiv' id='msdiv172' href='#msdiv172'>Msdiv 172</a>Saṃvisaṭṭho bhavitvāna,<br>
sumedhe <span class='var' id='note1535' title='karuṇālaye (s2, s3)' href='#note1535' title='karuṇālaye (s2, s3)'>karuṇāsaye</span>;<br>
Pabbajantañca taṃ vīraṃ,<br>
sahāva anupabbajiṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_6374' href='#ms20Ap1_6374'>Ms 20Ap1_6374</a><a class='ref msdiv' id='msdiv173' href='#msdiv173'>Msdiv 173</a>Saṃvuto pātimokkhasmiṃ,<br>
indriyesu ca pañcasu;<br>
Suddhājīvo sato vīro,<br>
jinasāsanakārako.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_6375' href='#ms20Ap1_6375'>Ms 20Ap1_6375</a><a class='ref msdiv' id='msdiv174' href='#msdiv174'>Msdiv 174</a>Evaṃ viharamānohaṃ,<br>
pāpamittena kenaci;<br>
Niyojito anācāre,<br>
sumaggā paridhaṃsito.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_6376' href='#ms20Ap1_6376'>Ms 20Ap1_6376</a><a class='ref msdiv' id='msdiv175' href='#msdiv175'>Msdiv 175</a>Vitakkavasiko hutvā,<br>
sāsanato apakkamiṃ;<br>
Pacchā tena kumittena,<br>
payutto mātughātanaṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_6377' href='#ms20Ap1_6377'>Ms 20Ap1_6377</a><a class='ref msdiv' id='msdiv176' href='#msdiv176'>Msdiv 176</a><span class='var' id='note1536' title='akariṃnantariyañca (s2, s3, mr) | akarimanantariyañca (pts1)' href='#note1536' title='akariṃnantariyañca (s2, s3, mr) | akarimanantariyañca (pts1)'>Akariṃ ānantariyaṃ</span>,<br>
ghātayiṃ duṭṭhamānaso;<br>
Tato cuto mahāvīciṃ,<br>
upapanno sudāruṇaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_6378' href='#ms20Ap1_6378'>Ms 20Ap1_6378</a><a class='ref msdiv' id='msdiv177' href='#msdiv177'>Msdiv 177</a>Vinipātagato santo,<br>
saṃsariṃ dukkhito ciraṃ;<br>
Na puno addasaṃ vīraṃ,<br>
sumedhaṃ narapuṅgavaṃ.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_6379' href='#ms20Ap1_6379'>Ms 20Ap1_6379</a><a class='ref msdiv' id='msdiv178' href='#msdiv178'>Msdiv 178</a>Asmiṃ kappe samuddamhi,<br>
maccho āsiṃ timiṅgalo;<br>
Disvāhaṃ sāgare nāvaṃ,<br>
gocaratthamupāgamiṃ.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_6380' href='#ms20Ap1_6380'>Ms 20Ap1_6380</a><a class='ref msdiv' id='msdiv179' href='#msdiv179'>Msdiv 179</a>Disvā maṃ vāṇijā bhītā,<br>
buddhaseṭṭhamanussaruṃ;<br>
Gotamoti mahāghosaṃ,<br>
sutvā tehi udīritaṃ.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_6381' href='#ms20Ap1_6381'>Ms 20Ap1_6381</a><a class='ref msdiv' id='msdiv180' href='#msdiv180'>Msdiv 180</a>Pubbasaññaṃ saritvāna,<br>
tato kālaṅkato ahaṃ;<br>
Sāvatthiyaṃ kule iddhe,<br>
jāto brāhmaṇajātiyaṃ.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_6382' href='#ms20Ap1_6382'>Ms 20Ap1_6382</a><a class='ref msdiv' id='msdiv181' href='#msdiv181'>Msdiv 181</a>Āsiṃ dhammaruci nāma,<br>
sabbapāpajigucchako;<br>
Disvāhaṃ lokapajjotaṃ,<br>
jātiyā sattavassiko.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_6383' href='#ms20Ap1_6383'>Ms 20Ap1_6383</a><a class='ref msdiv' id='msdiv182' href='#msdiv182'>Msdiv 182</a>Mahājetavanaṃ gantvā,<br>
pabbajiṃ anagāriyaṃ;<br>
Upemi buddhaṃ tikkhattuṃ,<br>
rattiyā divasassa ca.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_6384' href='#ms20Ap1_6384'>Ms 20Ap1_6384</a><a class='ref msdiv' id='msdiv183' href='#msdiv183'>Msdiv 183</a>Tadā disvā muni āha,<br>
ciraṃ dhammarucīti maṃ;<br>
Tatohaṃ avacaṃ buddhaṃ,<br>
pubbakammapabhāvitaṃ.</p>
<p><a class='ref sc' id='sc21' href='#sc21'>SC 21</a><a class='pts' id='pts2.431' href='#pts2.431'></a><a class='ref ms' id='ms20Ap1_6385' href='#ms20Ap1_6385'>Ms 20Ap1_6385</a><a class='ref msdiv' id='msdiv184' href='#msdiv184'>Msdiv 184</a>Suciraṃ satapuññalakkhaṇaṃ,<br>
Patipubbena visuddhapaccayaṃ;<br>
Ahamajjasupekkhanaṃ vata,<br>
Tava passāmi <span class='var' id='note1537' title='nirūpamaviggahaṃ (bj) | nirūpamaggahaṃ (si) | nirūpamaṃ viggahaṃ (pts1)' href='#note1537' title='nirūpamaviggahaṃ (bj) | nirūpamaggahaṃ (si) | nirūpamaṃ viggahaṃ (pts1)'>nirupamaṃ viggahaṃ</span>.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_6386' href='#ms20Ap1_6386'>Ms 20Ap1_6386</a><a class='ref msdiv' id='msdiv185' href='#msdiv185'>Msdiv 185</a>Suciraṃ vihatattamo mayā,<br>
Sucirakkhena nadī visositā;<br>
Suciraṃ amalaṃ visodhitaṃ,<br>
Nayanaṃ ñāṇamayaṃ mahāmune.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap1_6387' href='#ms20Ap1_6387'>Ms 20Ap1_6387</a><a class='ref msdiv' id='msdiv186' href='#msdiv186'>Msdiv 186</a><span class='var' id='note1538' title='cirakālaṃ samaṅgito (bj) | cirakālaṃ samāgato (pts1)' href='#note1538' title='cirakālaṃ samaṅgito (bj) | cirakālaṃ samāgato (pts1)'>Cirakālasamaṅgito</span> tayā,<br>
Avinaṭṭho punarantaraṃ ciraṃ;<br>
Punarajjasamāgato tayā,<br>
Na hi nassanti katāni gotama.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap1_6388' href='#ms20Ap1_6388'>Ms 20Ap1_6388</a><a class='ref msdiv' id='msdiv187' href='#msdiv187'>Msdiv 187</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap1_6389' href='#ms20Ap1_6389'>Ms 20Ap1_6389</a><a class='ref msdiv' id='msdiv188' href='#msdiv188'>Msdiv 188</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap1_6390' href='#ms20Ap1_6390'>Ms 20Ap1_6390</a><a class='ref msdiv' id='msdiv189' href='#msdiv189'>Msdiv 189</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap1_6391' href='#ms20Ap1_6391'>Ms 20Ap1_6391</a>Itthaṃ sudaṃ āyasmā <span class='var' id='note1539' title='dhammarucitthero (bj) | dhammaruci thero (s2, s3, pts1)' href='#note1539' title='dhammarucitthero (bj) | dhammaruci thero (s2, s3, pts1)'>dhammaruciyo thero</span> imā gāthāyo abhāsitthāti.</p>
<p class='endsutta'><a class='ref sc' id='sc28' href='#sc28'>SC 28</a><a class='ref ms' id='ms20Ap1_6392' href='#ms20Ap1_6392'>Ms 20Ap1_6392</a>Dhammaruciyattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
