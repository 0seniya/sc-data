<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap142' lang='pli'>
<header>
<ul>
<li class='division'>Therāpadāna</li>
<li>Sobhitavagga</li>
</ul>
<h1><span class='var' id='note603' title='phaladāyakattherāpadānaṃ (s2, s3, pts1)' href='#note603' title='phaladāyakattherāpadānaṃ (s2, s3, pts1)'>10 Piyālaphaladāyakattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_2265' href='#ms20Ap1_2265'>Ms 20Ap1_2265</a><a class='ref msdiv' id='msdiv66' href='#msdiv66'>Msdiv 66</a>“<span class='var' id='note604' title='pārādhako (bj) | parodhako (s2, s3, pts1)' href='#note604' title='pārādhako (bj) | parodhako (s2, s3, pts1)'>Pārāvato</span> tadā āsiṃ,<br>
paraṃ anuparodhako;<br>
Pabbhāre seyyaṃ kappemi,<br>
avidūre sikhisatthuno.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2266' href='#ms20Ap1_2266'>Ms 20Ap1_2266</a><a class='ref msdiv' id='msdiv67' href='#msdiv67'>Msdiv 67</a>Sāyaṃ pātañca passāmi,<br>
buddhaṃ lokagganāyakaṃ;<br>
Deyyadhammo ca me natthi,<br>
dvipadindassa tādino.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 1.170</a><a class='ref ms' id='ms20Ap1_2267' href='#ms20Ap1_2267'>Ms 20Ap1_2267</a><a class='ref msdiv' id='msdiv68' href='#msdiv68'>Msdiv 68</a>Piyālaphalamādāya,<br>
agamaṃ buddhasantikaṃ;<br>
Paṭiggahesi bhagavā,<br>
lokajeṭṭho narāsabho.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2268' href='#ms20Ap1_2268'>Ms 20Ap1_2268</a><a class='ref msdiv' id='msdiv69' href='#msdiv69'>Msdiv 69</a>Tato paraṃ upādāya,<br>
paricāriṃ vināyakaṃ;<br>
Tena cittappasādena,<br>
tattha kālaṅkato ahaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2269' href='#ms20Ap1_2269'>Ms 20Ap1_2269</a><a class='ref msdiv' id='msdiv70' href='#msdiv70'>Msdiv 70</a>Ekattiṃse ito kappe,<br>
yaṃ phalaṃ adadiṃ ahaṃ;<br>
Duggatiṃ nābhijānāmi,<br>
phaladānassidaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2270' href='#ms20Ap1_2270'>Ms 20Ap1_2270</a><a class='ref msdiv' id='msdiv71' href='#msdiv71'>Msdiv 71</a>Ito pannarase kappe,<br>
tayo āsuṃ piyālino;<br>
Sattaratanasampannā,<br>
cakkavattī mahabbalā.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2271' href='#ms20Ap1_2271'>Ms 20Ap1_2271</a><a class='ref msdiv' id='msdiv72' href='#msdiv72'>Msdiv 72</a>Paṭisambhidā catasso,<br>
… pe …<br>
kataṃ buddhassa sāsanaṃ”. (1935)</p>
</blockquote>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_2272' href='#ms20Ap1_2272'>Ms 20Ap1_2272</a>Itthaṃ sudaṃ āyasmā <span class='var' id='note605' title='phaladāyako (s2, s3, pts1)' href='#note605' title='phaladāyako (s2, s3, pts1)'>piyālaphaladāyako</span> thero imā gāthāyo abhāsitthāti.</p>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms20Ap1_2273' href='#ms20Ap1_2273'>Ms 20Ap1_2273</a>Piyālaphaladāyakattherassāpadānaṃ dasamaṃ.</p>
<p class='endsection'><a class='ref sc' id='sc10' href='#sc10'>SC 10</a><a class='ref ms' id='ms20Ap1_2274' href='#ms20Ap1_2274'>Ms 20Ap1_2274</a>Sobhitavaggo cuddasamo.</p>
<p class='uddana-intro'><a class='ref sc' id='sc11' href='#sc11'>SC 11</a><a class='ref ms' id='ms20Ap1_2275' href='#ms20Ap1_2275'>Ms 20Ap1_2275</a>Tassuddānaṃ</p>
<blockquote class='uddanagatha'>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_2276' href='#ms20Ap1_2276'>Ms 20Ap1_2276</a>Sobhitasudassano ca,<br>
candano pupphachadano;<br>
Raho campakapupphī ca,<br>
atthasandassakena ca.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_2277' href='#ms20Ap1_2277'>Ms 20Ap1_2277</a><span class='var' id='note606' title='ekaraṃsi (si) | ekaraṃsī (s2, s3) | ekadussi (pts1)' href='#note606' title='ekaraṃsi (si) | ekaraṃsī (s2, s3) | ekadussi (pts1)'>Ekapasādī</span> sāladado,<br>
dasamo phaladāyako;<br>
Gāthāyo sattati dve ca,<br>
gaṇitāyo vibhāvibhi.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
