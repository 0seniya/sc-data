<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap487' lang='pli'>
<header>
<ul>
<li class='division'>Therāpadāna</li>
<li>Paṃsukūlavagga</li>
</ul>
<h1>5. Candanamāliyattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_6268'>Ms 20Ap1_6268</a><a class='ref msdiv' id='msdiv75' href='#sc1'>SC 1</a><a class='ref ms' id='ms20Ap1_6268'>Ms 20Ap1_6268</a><a class='ref msdiv' id='msdiv75'>Msdiv 75</a>“Pañca kāmaguṇe hitvā,<br>
piyarūpe manorame;<br>
Asītikoṭiyo hitvā,<br>
pabbajiṃ anagāriyaṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_6269'>Ms 20Ap1_6269</a><a class='ref msdiv' id='msdiv76' href='#sc2'>SC 2</a><a class='ref ms' id='ms20Ap1_6269'>Ms 20Ap1_6269</a><a class='ref msdiv' id='msdiv76'>Msdiv 76</a>Pabbajitvāna kāyena,<br>
pāpakammaṃ vivajjayiṃ;<br>
Vacīduccaritaṃ hitvā,<br>
nadīkūle vasāmahaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_6270'>Ms 20Ap1_6270</a><a class='ref msdiv' id='msdiv77' href='#sc3'>SC 3</a><a class='ref ms' id='ms20Ap1_6270'>Ms 20Ap1_6270</a><a class='ref msdiv' id='msdiv77'>Msdiv 77</a>Ekakaṃ maṃ viharantaṃ,<br>
buddhaseṭṭho upāgami;<br>
Nāhaṃ jānāmi buddhoti,<br>
akāsiṃ <span class='var' id='note1510' title='paṭisantharaṃ (bj, s2, s3, pts1) | paṭisandhāraṃ (mr)' href='#note1510' title='paṭisantharaṃ (bj, s2, s3, pts1) | paṭisandhāraṃ (mr)'>paṭisanthāraṃ</span>.</p>
<p><a class='ref sc' id='sc4'>SC 4</a><a class='ref ms' id='ms20Ap1_6271'>Ms 20Ap1_6271</a><a class='ref msdiv' id='msdiv78' href='#sc4'>SC 4</a><a class='ref ms' id='ms20Ap1_6271'>Ms 20Ap1_6271</a><a class='ref msdiv' id='msdiv78'>Msdiv 78</a>Karitvā paṭisanthāraṃ,<br>
nāmagottamapucchahaṃ;<br>
‘Devatānusi gandhabbo,<br>
adu sakko purindado.</p>
<p><a class='ref sc' id='sc5'>SC 5</a><a class='ref ms' id='ms20Ap1_6272'>Ms 20Ap1_6272</a><a class='ref msdiv' id='msdiv79' href='#sc5'>SC 5</a><a class='ref ms' id='ms20Ap1_6272'>Ms 20Ap1_6272</a><a class='ref msdiv' id='msdiv79'>Msdiv 79</a>Ko vā tvaṃ kassa vā putto,<br>
mahābrahmā idhāgato;<br>
Virocesi disā sabbā,<br>
udayaṃ sūriyo yathā.</p>
<p><a class='ref sc' id='sc6'>SC 6</a><a class='pts' id='pts2.424'></a><a class='ref ms' id='ms20Ap1_6273'>Ms 20Ap1_6273</a><a class='ref msdiv' id='msdiv80' href='#sc6'>SC 6</a><a class='pts' id='pts2.424'></a><a class='ref ms' id='ms20Ap1_6273'>Ms 20Ap1_6273</a><a class='ref msdiv' id='msdiv80'>Msdiv 80</a>Sahassārāni cakkāni,<br>
pāde dissanti mārisa;<br>
Ko vā tvaṃ kassa vā putto,<br>
kathaṃ jānemu taṃ mayaṃ;<br>
Nāmagottaṃ pavedehi,<br>
saṃsayaṃ apanehi me.</p>
<p><a class='ref sc' id='sc7'>SC 7</a><a class='ref ms' id='ms20Ap1_6274'>Ms 20Ap1_6274</a><a class='ref msdiv' id='msdiv81' href='#sc7'>SC 7</a><a class='ref ms' id='ms20Ap1_6274'>Ms 20Ap1_6274</a><a class='ref msdiv' id='msdiv81'>Msdiv 81</a>Namhi devo na gandhabbo,<br>
<span class='var' id='note1511' title='nāpi (bj)' href='#note1511' title='nāpi (bj)'>namhi</span> sakko purindado;<br>
Brahmabhāvo ca me natthi,<br>
etesaṃ uttamo ahaṃ.</p>
<p><a class='ref sc' id='sc8'>SC 8</a><a class='ref ms' id='ms20Ap1_6275'>Ms 20Ap1_6275</a><a class='ref msdiv' id='msdiv82' href='#sc8'>SC 8</a><a class='ref ms' id='ms20Ap1_6275'>Ms 20Ap1_6275</a><a class='ref msdiv' id='msdiv82'>Msdiv 82</a>Atīto visayaṃ tesaṃ,<br>
dālayiṃ kāmabandhanaṃ;<br>
Sabbe kilese jhāpetvā,<br>
patto sambodhimuttamaṃ’.</p>
<p><a class='ref sc' id='sc9'>SC 9</a><a class='ref ms' id='ms20Ap1_6276'>Ms 20Ap1_6276</a><a class='ref msdiv' id='msdiv83' href='#sc9'>SC 9</a><a class='ref ms' id='ms20Ap1_6276'>Ms 20Ap1_6276</a><a class='ref msdiv' id='msdiv83'>Msdiv 83</a>Tassa vācaṃ suṇitvāhaṃ,<br>
idaṃ vacanamabraviṃ;<br>
‘Yadi buddhoti sabbaññū,<br>
nisīda tvaṃ mahāmune.</p>
<p><a class='ref sc' id='sc10'>SC 10</a><a class='ref ms' id='ms20Ap1_6277'>Ms 20Ap1_6277</a><a class='ref msdiv' id='msdiv84' href='#sc10'>SC 10</a><a class='ref ms' id='ms20Ap1_6277'>Ms 20Ap1_6277</a><a class='ref msdiv' id='msdiv84'>Msdiv 84</a>Tamahaṃ pūjayissāmi,<br>
dukkhassantakaro tuvaṃ’;<br>
Pattharitvā jinacammaṃ,<br>
adāsi satthuno ahaṃ.</p>
<p><a class='ref sc' id='sc11'>SC 11</a><a class='ref ms' id='ms20Ap1_6278'>Ms 20Ap1_6278</a><a class='ref msdiv' id='msdiv85' href='#sc11'>SC 11</a><a class='ref ms' id='ms20Ap1_6278'>Ms 20Ap1_6278</a><a class='ref msdiv' id='msdiv85'>Msdiv 85</a>Nisīdi tattha bhagavā,<br>
sīhova girigabbhare;<br>
Khippaṃ pabbatamāruyha,<br>
ambassa phalamaggahiṃ.</p>
<p><a class='ref sc' id='sc12'>SC 12</a><a class='ref ms' id='ms20Ap1_6279'>Ms 20Ap1_6279</a><a class='ref msdiv' id='msdiv86' href='#sc12'>SC 12</a><a class='ref ms' id='ms20Ap1_6279'>Ms 20Ap1_6279</a><a class='ref msdiv' id='msdiv86'>Msdiv 86</a>Sālakalyāṇikaṃ pupphaṃ,<br>
Candanañca mahārahaṃ;<br>
Khippaṃ paggayha taṃ sabbaṃ,<br>
Upetvā lokanāyakaṃ.</p>
<p><a class='ref sc' id='sc13'>SC 13</a><a class='ref ms' id='ms20Ap1_6280'>Ms 20Ap1_6280</a><a class='ref msdiv' id='msdiv87' href='#sc13'>SC 13</a><a class='ref ms' id='ms20Ap1_6280'>Ms 20Ap1_6280</a><a class='ref msdiv' id='msdiv87'>Msdiv 87</a>Phalaṃ buddhassa datvāna,<br>
sālapupphamapūjayiṃ;<br>
Candanaṃ anulimpitvā,<br>
avandiṃ satthuno ahaṃ.</p>
<p><a class='ref sc' id='sc14'>SC 14</a><a class='ref ms' id='ms20Ap1_6281'>Ms 20Ap1_6281</a><a class='ref msdiv' id='msdiv88' href='#sc14'>SC 14</a><a class='ref ms' id='ms20Ap1_6281'>Ms 20Ap1_6281</a><a class='ref msdiv' id='msdiv88'>Msdiv 88</a>Pasannacitto sumano,<br>
vipulāya ca pītiyā;<br>
Ajinamhi nisīditvā,<br>
sumedho lokanāyako.</p>
<p><a class='ref sc' id='sc15'>SC 15</a><a class='ref ms' id='ms20Ap1_6282'>Ms 20Ap1_6282</a><a class='ref msdiv' id='msdiv89' href='#sc15'>SC 15</a><a class='ref ms' id='ms20Ap1_6282'>Ms 20Ap1_6282</a><a class='ref msdiv' id='msdiv89'>Msdiv 89</a>Mama kammaṃ pakittesi,<br>
hāsayanto mamaṃ tadā;<br>
‘Iminā phaladānena,<br>
gandhamālehi cūbhayaṃ.</p>
<p><a class='ref sc' id='sc16'>SC 16</a><a class='ref ms' id='ms20Ap1_6283'>Ms 20Ap1_6283</a><a class='ref msdiv' id='msdiv90' href='#sc16'>SC 16</a><a class='ref ms' id='ms20Ap1_6283'>Ms 20Ap1_6283</a><a class='ref msdiv' id='msdiv90'>Msdiv 90</a>Pañcavīse kappasate,<br>
devaloke ramissati;<br>
Anūnamanasaṅkappo,<br>
vasavattī bhavissati.</p>
<p><a class='ref sc' id='sc17'>SC 17</a><a class='ref ms' id='ms20Ap1_6284'>Ms 20Ap1_6284</a><a class='ref msdiv' id='msdiv91' href='#sc17'>SC 17</a><a class='ref ms' id='ms20Ap1_6284'>Ms 20Ap1_6284</a><a class='ref msdiv' id='msdiv91'>Msdiv 91</a>Chabbīsatikappasate,<br>
manussattaṃ gamissati;<br>
Bhavissati cakkavattī,<br>
cāturanto mahiddhiko.</p>
<p><a class='ref sc' id='sc18'>SC 18</a><a class='ref ms' id='ms20Ap1_6285'>Ms 20Ap1_6285</a><a class='ref msdiv' id='msdiv92' href='#sc18'>SC 18</a><a class='ref ms' id='ms20Ap1_6285'>Ms 20Ap1_6285</a><a class='ref msdiv' id='msdiv92'>Msdiv 92</a>Vebhāraṃ nāma nagaraṃ,<br>
vissakammena māpitaṃ;<br>
Hessati sabbasovaṇṇaṃ,<br>
nānāratanabhūsitaṃ.</p>
<p><a class='ref sc' id='sc19'>SC 19</a><a class='ref ms' id='ms20Ap1_6286'>Ms 20Ap1_6286</a><a class='ref msdiv' id='msdiv93' href='#sc19'>SC 19</a><a class='ref ms' id='ms20Ap1_6286'>Ms 20Ap1_6286</a><a class='ref msdiv' id='msdiv93'>Msdiv 93</a>Eteneva upāyena,<br>
saṃsarissati so <span class='var' id='note1512' title='yoniyo (s2, s3) | yoniso (pts1)' href='#note1512' title='yoniyo (s2, s3) | yoniso (pts1)'>bhave</span>;<br>
Sabbattha pūjito hutvā,<br>
devatte atha mānuse.</p>
<p><a class='ref sc' id='sc20'>SC 20</a><a class='ref ms' id='ms20Ap1_6287'>Ms 20Ap1_6287</a><a class='ref msdiv' id='msdiv94' href='#sc20'>SC 20</a><a class='ref ms' id='ms20Ap1_6287'>Ms 20Ap1_6287</a><a class='ref msdiv' id='msdiv94'>Msdiv 94</a>Pacchime bhave sampatte,<br>
brahmabandhu bhavissati;<br>
Agārā abhinikkhamma,<br>
anagārī bhavissati;<br>
Abhiññāpāragū hutvā,<br>
nibbāyissatināsavo’.</p>
<p><a class='ref sc' id='sc21'>SC 21</a><a class='pts' id='pts2.425'></a><a class='ref ms' id='ms20Ap1_6288'>Ms 20Ap1_6288</a><a class='ref msdiv' id='msdiv95' href='#sc21'>SC 21</a><a class='pts' id='pts2.425'></a><a class='ref ms' id='ms20Ap1_6288'>Ms 20Ap1_6288</a><a class='ref msdiv' id='msdiv95'>Msdiv 95</a>Idaṃ vatvāna sambuddho,<br>
sumedho lokanāyako;<br>
Mama nijjhāyamānassa,<br>
pakkāmi anilañjase.</p>
<p><a class='ref sc' id='sc22'>SC 22</a><a class='ref ms' id='ms20Ap1_6289'>Ms 20Ap1_6289</a><a class='ref msdiv' id='msdiv96' href='#sc22'>SC 22</a><a class='ref ms' id='ms20Ap1_6289'>Ms 20Ap1_6289</a><a class='ref msdiv' id='msdiv96'>Msdiv 96</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc23'>SC 23</a><a class='ref ms' id='ms20Ap1_6290'>Ms 20Ap1_6290</a><a class='ref msdiv' id='msdiv97' href='#sc23'>SC 23</a><a class='ref ms' id='ms20Ap1_6290'>Ms 20Ap1_6290</a><a class='ref msdiv' id='msdiv97'>Msdiv 97</a>Tusitato cavitvāna,<br>
nibbattiṃ mātukucchiyaṃ;<br>
Bhoge me ūnatā natthi,<br>
yamhi gabbhe vasāmahaṃ.</p>
<p><a class='ref sc' id='sc24'>SC 24</a><a class='ref ms' id='ms20Ap1_6291'>Ms 20Ap1_6291</a><a class='ref msdiv' id='msdiv98' href='#sc24'>SC 24</a><a class='ref ms' id='ms20Ap1_6291'>Ms 20Ap1_6291</a><a class='ref msdiv' id='msdiv98'>Msdiv 98</a>Mātukucchigate mayi,<br>
annapānañca bhojanaṃ;<br>
Mātuyā mama chandena,<br>
nibbattati yadicchakaṃ.</p>
<p><a class='ref sc' id='sc25'>SC 25</a><a class='ref ms' id='ms20Ap1_6292'>Ms 20Ap1_6292</a><a class='ref msdiv' id='msdiv99' href='#sc25'>SC 25</a><a class='ref ms' id='ms20Ap1_6292'>Ms 20Ap1_6292</a><a class='ref msdiv' id='msdiv99'>Msdiv 99</a>Jātiyā pañcavassena,<br>
pabbajiṃ anagāriyaṃ;<br>
Oropitamhi kesamhi,<br>
arahattamapāpuṇiṃ.</p>
<p><a class='ref sc' id='sc26'>SC 26</a><a class='ref ms' id='ms20Ap1_6293'>Ms 20Ap1_6293</a><a class='ref msdiv' id='msdiv100' href='#sc26'>SC 26</a><a class='ref ms' id='ms20Ap1_6293'>Ms 20Ap1_6293</a><a class='ref msdiv' id='msdiv100'>Msdiv 100</a>Pubbakammaṃ gavesanto,<br>
orena nāddasaṃ ahaṃ;<br>
Tiṃsakappasahassamhi,<br>
mama kammamanussariṃ.</p>
<p><a class='ref sc' id='sc27'>SC 27</a><a class='ref ms' id='ms20Ap1_6294'>Ms 20Ap1_6294</a><a class='ref msdiv' id='msdiv101' href='#sc27'>SC 27</a><a class='ref ms' id='ms20Ap1_6294'>Ms 20Ap1_6294</a><a class='ref msdiv' id='msdiv101'>Msdiv 101</a>Namo te purisājañña,<br>
namo te purisuttama;<br>
Tava sāsanamāgamma,<br>
pattomhi acalaṃ padaṃ.</p>
<p><a class='ref sc' id='sc28'>SC 28</a><a class='ref ms' id='ms20Ap1_6295'>Ms 20Ap1_6295</a><a class='ref msdiv' id='msdiv102' href='#sc28'>SC 28</a><a class='ref ms' id='ms20Ap1_6295'>Ms 20Ap1_6295</a><a class='ref msdiv' id='msdiv102'>Msdiv 102</a>Tiṃsakappasahassamhi,<br>
yaṃ buddhamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc29'>SC 29</a><a class='ref ms' id='ms20Ap1_6296'>Ms 20Ap1_6296</a><a class='ref msdiv' id='msdiv103' href='#sc29'>SC 29</a><a class='ref ms' id='ms20Ap1_6296'>Ms 20Ap1_6296</a><a class='ref msdiv' id='msdiv103'>Msdiv 103</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc30'>SC 30</a><a class='ref ms' id='ms20Ap1_6297'>Ms 20Ap1_6297</a><a class='ref msdiv' id='msdiv104' href='#sc30'>SC 30</a><a class='ref ms' id='ms20Ap1_6297'>Ms 20Ap1_6297</a><a class='ref msdiv' id='msdiv104'>Msdiv 104</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc31'>SC 31</a><a class='ref ms' id='ms20Ap1_6298'>Ms 20Ap1_6298</a><a class='ref msdiv' id='msdiv105' href='#sc31'>SC 31</a><a class='ref ms' id='ms20Ap1_6298'>Ms 20Ap1_6298</a><a class='ref msdiv' id='msdiv105'>Msdiv 105</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc32'>SC 32</a><a class='ref ms' id='ms20Ap1_6299' href='#sc32'>SC 32</a><a class='ref ms' id='ms20Ap1_6299'>Ms 20Ap1_6299</a>Itthaṃ sudaṃ āyasmā candanamāliyo thero imā gāthāyo abhāsitthāti.</p>
<p class='endsutta'><a class='ref sc' id='sc33'>SC 33</a><a class='ref ms' id='ms20Ap1_6300' href='#sc33'>SC 33</a><a class='ref ms' id='ms20Ap1_6300'>Ms 20Ap1_6300</a>Candanamāliyattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
