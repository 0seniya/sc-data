<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap173' lang='pli'>
<header>
<ul>
<li class='division'>Therāpadāna</li>
<li>Kumudavagga</li>
</ul>
<h1>1. Kumudamāliyattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_2510' href='#ms20Ap1_2510'>Ms 20Ap1_2510</a><a class='ref msdiv' id='msdiv1' href='#msdiv1'>Msdiv 1</a>“Pabbate himavantamhi,<br>
mahājātassaro ahu;<br>
Tatthajo rakkhaso āsiṃ,<br>
ghorarūpo mahabbalo.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2511' href='#ms20Ap1_2511'>Ms 20Ap1_2511</a><a class='ref msdiv' id='msdiv2' href='#msdiv2'>Msdiv 2</a>Kumudaṃ pupphate tattha,<br>
cakkamattāni jāyare;<br>
Ocināmi ca taṃ pupphaṃ,<br>
balino samitiṃ tadā.</p>
<p><a class='ref sc' id='sc3' href='#sc3'>SC 3</a><a class='pts' id='pts1.187' href='#pts1.187'></a><a class='ref ms' id='ms20Ap1_2512' href='#ms20Ap1_2512'>Ms 20Ap1_2512</a><a class='ref msdiv' id='msdiv3' href='#msdiv3'>Msdiv 3</a>Atthadassī tu bhagavā,<br>
dvipadindo narāsabho;<br>
<span class='var' id='note652' title='pupphaṃ samocitaṃ (bj) | pupphaṃ saṅkocitaṃ (s2, s3, pts1)' href='#note652' title='pupphaṃ samocitaṃ (bj) | pupphaṃ saṅkocitaṃ (s2, s3, pts1)'>Pupphasaṅkocitaṃ</span> disvā,<br>
āgacchi mama santikaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2513' href='#ms20Ap1_2513'>Ms 20Ap1_2513</a><a class='ref msdiv' id='msdiv4' href='#msdiv4'>Msdiv 4</a>Upāgatañca sambuddhaṃ,<br>
devadevaṃ narāsabhaṃ;<br>
Sabbañca pupphaṃ paggayha,<br>
buddhassa abhiropayiṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2514' href='#ms20Ap1_2514'>Ms 20Ap1_2514</a><a class='ref msdiv' id='msdiv5' href='#msdiv5'>Msdiv 5</a>Yāvatā himavantantā,<br>
<span class='var' id='note653' title='yāva mālā (s2, s3) | himavantato yāva samantato (pts1)' href='#note653' title='yāva mālā (s2, s3) | himavantato yāva samantato (pts1)'>parisā sā</span> tadā ahu;<br>
Tāvacchadanasampanno,<br>
agamāsi tathāgato.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2515' href='#ms20Ap1_2515'>Ms 20Ap1_2515</a><a class='ref msdiv' id='msdiv6' href='#msdiv6'>Msdiv 6</a>Aṭṭhārase kappasate,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2516' href='#ms20Ap1_2516'>Ms 20Ap1_2516</a><a class='ref msdiv' id='msdiv7' href='#msdiv7'>Msdiv 7</a>Ito pannarase kappe,<br>
sattāhesuṃ janādhipā;<br>
Sahassarathanāmā te,<br>
cakkavattī mahabbalā.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_2517' href='#ms20Ap1_2517'>Ms 20Ap1_2517</a><a class='ref msdiv' id='msdiv8' href='#msdiv8'>Msdiv 8</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_2518' href='#ms20Ap1_2518'>Ms 20Ap1_2518</a>Itthaṃ sudaṃ āyasmā kumudamāliyo thero imā gāthāyo abhāsitthāti.</p>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms20Ap1_2519' href='#ms20Ap1_2519'>Ms 20Ap1_2519</a>Kumudamāliyattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
