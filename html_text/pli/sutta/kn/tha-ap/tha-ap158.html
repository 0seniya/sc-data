<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap158' lang='pli'>
<header>
<ul>
<li class='division'>Therāpadāna</li>
<li>Bandhujīvakavagga</li>
</ul>
<h1>6. Kadambapupphiyattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_2392'>Ms 20Ap1_2392</a><a class='ref msdiv' id='msdiv30'>Msdiv 30</a>“Himavantassāvidūre,<br>
kukkuṭo nāma pabbato;<br>
Tamhi pabbatapādamhi,<br>
satta buddhā vasanti te.</p>
<p><a class='ref sc' id='sc2'>SC 2</a><a class='ref ms' id='ms20Ap1_2393'>Ms 20Ap1_2393</a><a class='ref msdiv' id='msdiv31'>Msdiv 31</a>Kadambaṃ pupphitaṃ disvā,<br>
dīparājaṃva uggataṃ;<br>
Ubho hatthehi paggayha,<br>
satta buddhe samokiriṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_2394'>Ms 20Ap1_2394</a><a class='ref msdiv' id='msdiv32'>Msdiv 32</a>Catunnavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_2395'>Ms 20Ap1_2395</a><a class='ref msdiv' id='msdiv33'>Msdiv 33</a>Dvenavute ito kappe,<br>
sattāsuṃ pupphanāmakā;<br>
Sattaratanasampannā,<br>
cakkavattī mahabbalā.</p>
<p><a class='ref sc' id='sc5'>SC 5</a><a class='ref ms' id='ms20Ap1_2396'>Ms 20Ap1_2396</a><a class='ref msdiv' id='msdiv34'>Msdiv 34</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc6'>SC 6</a><a class='ref ms' id='ms20Ap1_2397'>Ms 20Ap1_2397</a>Itthaṃ sudaṃ āyasmā kadambapupphiyo thero imā gāthāyo abhāsitthāti.</p>
<p class='endsutta'><a class='ref sc' id='sc7'>SC 7</a><a class='ref ms' id='ms20Ap1_2398'>Ms 20Ap1_2398</a>Kadambapupphiyattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
