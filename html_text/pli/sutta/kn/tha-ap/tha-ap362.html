<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap362' lang='pli'>
<header>
<ul>
<li class='division'>Therāpadāna</li>
<li>Saddasaññakavagga</li>
</ul>
<h1>10. Piṇḍapātikattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_4024'>Ms 20Ap1_4024</a><a class='ref msdiv' id='msdiv37' href='#sc1'>SC 1</a><a class='ref ms' id='ms20Ap1_4024'>Ms 20Ap1_4024</a><a class='ref msdiv' id='msdiv37'>Msdiv 37</a>“Tisso nāmāsi sambuddho,<br>
vihāsi vipine tadā;<br>
Tusitā hi idhāgantvā,<br>
piṇḍapātaṃ adāsahaṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_4025'>Ms 20Ap1_4025</a><a class='ref msdiv' id='msdiv38' href='#sc2'>SC 2</a><a class='ref ms' id='ms20Ap1_4025'>Ms 20Ap1_4025</a><a class='ref msdiv' id='msdiv38'>Msdiv 38</a>Sambuddhamabhivādetvā,<br>
tissaṃ nāma mahāyasaṃ;<br>
Sakaṃ cittaṃ pasādetvā,<br>
tusitaṃ agamāsahaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_4026'>Ms 20Ap1_4026</a><a class='ref msdiv' id='msdiv39' href='#sc3'>SC 3</a><a class='ref ms' id='ms20Ap1_4026'>Ms 20Ap1_4026</a><a class='ref msdiv' id='msdiv39'>Msdiv 39</a>Dvenavute ito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
piṇḍapātassidaṃ phalaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_4027'>Ms 20Ap1_4027</a><a class='ref msdiv' id='msdiv40' href='#sc4'>SC 4</a><a class='ref ms' id='ms20Ap1_4027'>Ms 20Ap1_4027</a><a class='ref msdiv' id='msdiv40'>Msdiv 40</a>Paṭisambhidā catasso,<br>
… pe …<br>
kataṃ buddhassa sāsanaṃ”. (3173)</p>
</blockquote>
<p><a class='ref sc' id='sc5'>SC 5</a><a class='ref ms' id='ms20Ap1_4028' href='#sc5'>SC 5</a><a class='ref ms' id='ms20Ap1_4028'>Ms 20Ap1_4028</a>Itthaṃ sudaṃ āyasmā piṇḍapātiko thero imā gāthāyo abhāsitthāti.</p>
<p class='endsutta'><a class='ref sc' id='sc6'>SC 6</a><a class='ref ms' id='ms20Ap1_4029' href='#sc6'>SC 6</a><a class='ref ms' id='ms20Ap1_4029'>Ms 20Ap1_4029</a>Piṇḍapātikattherassāpadānaṃ dasamaṃ.</p>
<p class='endsection'><a class='ref sc' id='sc7'>SC 7</a><a class='ref ms' id='ms20Ap1_4030'>Ms 20Ap1_4030</a><span class='var' id='note990' title='saddasaññikavaggo (s2, s3)' href='#sc7'>SC 7</a><a class='ref ms' id='ms20Ap1_4030'>Ms 20Ap1_4030</a><span class='var' id='note990' title='saddasaññikavaggo (s2, s3)'>Saddasaññakavaggo</span> chattiṃsatimo.</p>
<p class='uddana-intro'><a class='ref sc' id='sc8'>SC 8</a><a class='ref ms' id='ms20Ap1_4031' href='#sc8'>SC 8</a><a class='ref ms' id='ms20Ap1_4031'>Ms 20Ap1_4031</a>Tassuddānaṃ</p>
<blockquote class='uddanagatha'>
<p><a class='ref sc' id='sc9'>SC 9</a><a class='ref ms' id='ms20Ap1_4032' href='#sc9'>SC 9</a><a class='ref ms' id='ms20Ap1_4032'>Ms 20Ap1_4032</a>Saddasaññī yavasiko,<br>
kiṃsukoraṇḍapupphiyo;<br>
Ālambano ambayāgu,<br>
supuṭī mañcadāyako;<br>
Saraṇaṃ piṇḍapāto ca,<br>
gāthā tālīsameva ca.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
