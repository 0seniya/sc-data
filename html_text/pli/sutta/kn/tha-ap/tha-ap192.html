<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap192' lang='pli'>
<header>
<ul>
<li class='division'>Therāpadāna</li>
<li>Kuṭajapupphiyavagga</li>
</ul>
<h1>10. Tivaṇṭipupphiyattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_2655'>Ms 20Ap1_2655</a><a class='ref msdiv' id='msdiv57'>Msdiv 57</a>“<span class='var' id='note681' title='abhibhūto panijjhanti (bj) | abhibhuṃ vopanijjhanti (pts1)'>Abhibhūtaṃ panijjhanti</span>,<br>
<span class='var' id='note682' title='sabbe saṅgamma te mayaṃ (s2, s3)'>Sabbe saṅgamma te mamaṃ</span>;<br>
Tesaṃ nijjhāyamānānaṃ,<br>
Pariḷāho ajāyatha.</p>
<p><a class='ref sc' id='sc2'>SC 2</a><a class='ref ms' id='ms20Ap1_2656'>Ms 20Ap1_2656</a><a class='ref msdiv' id='msdiv58'>Msdiv 58</a>Sunando nāma nāmena,<br>
buddhassa sāvako tadā;<br>
Dhammadassissa munino,<br>
āgacchi mama santikaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap1_2657'>Ms 20Ap1_2657</a><a class='ref msdiv' id='msdiv59'>Msdiv 59</a>Ye me baddhacarā āsuṃ,<br>
te me pupphaṃ aduṃ tadā;<br>
Tāhaṃ pupphaṃ gahetvāna,<br>
sāvake abhiropayiṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_2658'>Ms 20Ap1_2658</a><a class='ref msdiv' id='msdiv60'>Msdiv 60</a>Sohaṃ kālaṅkato tattha,<br>
punāpi upapajjahaṃ;<br>
Aṭṭhārase kappasate,<br>
vinipātaṃ na gacchahaṃ.</p>
<p><a class='ref sc' id='sc5'>SC 5</a><a class='ref ms' id='ms20Ap1_2659'>Ms 20Ap1_2659</a><a class='ref msdiv' id='msdiv61'>Msdiv 61</a>Teraseto kappasate,<br>
aṭṭhāsuṃ dhūmaketuno;<br>
Sattaratanasampannā,<br>
cakkavattī mahabbalā.</p>
<p><a class='ref sc' id='sc6'>SC 6</a><a class='pts' id='pts1.197'></a><a class='ref ms' id='ms20Ap1_2660'>Ms 20Ap1_2660</a><a class='ref msdiv' id='msdiv62'>Msdiv 62</a>Paṭisambhidā catasso,<br>
… pe …<br>
kataṃ buddhassa sāsanaṃ”. (2208)</p>
</blockquote>
<p><a class='ref sc' id='sc7'>SC 7</a><a class='ref ms' id='ms20Ap1_2661'>Ms 20Ap1_2661</a>Itthaṃ sudaṃ āyasmā tivaṇṭipupphiyo thero imā gāthāyo abhāsitthāti.</p>
<p class='endsutta'><a class='ref sc' id='sc8'>SC 8</a><a class='ref ms' id='ms20Ap1_2662'>Ms 20Ap1_2662</a>Tivaṇṭipupphiyattherassāpadānaṃ dasamaṃ.</p>
<p class='endsection'><a class='ref sc' id='sc9'>SC 9</a><a class='ref ms' id='ms20Ap1_2663'>Ms 20Ap1_2663</a>Kuṭajapupphiyavaggo ekūnavīsatimo.</p>
<p class='uddana-intro'><a class='ref sc' id='sc10'>SC 10</a><a class='ref ms' id='ms20Ap1_2664'>Ms 20Ap1_2664</a>Tassuddānaṃ</p>
<blockquote class='uddanagatha'>
<p><a class='ref sc' id='sc11'>SC 11</a><a class='ref ms' id='ms20Ap1_2665'>Ms 20Ap1_2665</a>Kuṭajo bandhujīvī ca,<br>
koṭumbarikahatthiyo;<br>
Isimuggo ca bodhi ca,<br>
ekacintī tikaṇṇiko;<br>
Ekacārī tivaṇṭi ca,<br>
gāthā dvāsaṭṭhi kittitāti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
