<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap550' lang='pli'>
<header>
<ul>
<li class='division'>Therāpadāna</li>
<li>Bhaddiyavagga</li>
</ul>
<h1><span class='var' id='note1813' title='lomasatiyattherāpadānaṃ (s2, s3)' href='#note1813' title='lomasatiyattherāpadānaṃ (s2, s3)'>8 Lomasakaṅgiyattheraapadāna</span></h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_7573'>Ms 20Ap1_7573</a><a class='ref msdiv' id='msdiv225' href='#sc1'>SC 1</a><a class='ref ms' id='ms20Ap1_7573'>Ms 20Ap1_7573</a><a class='ref msdiv' id='msdiv225'>Msdiv 225</a>“Imamhi bhaddake kappe,<br>
brahmabandhu mahāyaso;<br>
Kassapo nāma gottena,<br>
uppajji vadataṃ varo.</p>
<p><a class='ref sc' id='sc2'>SC 2</a><a class='ref ms' id='ms20Ap1_7574'>Ms 20Ap1_7574</a><a class='ref msdiv' id='msdiv226' href='#sc2'>SC 2</a><a class='ref ms' id='ms20Ap1_7574'>Ms 20Ap1_7574</a><a class='ref msdiv' id='msdiv226'>Msdiv 226</a>Tadāhaṃ candano ceva,<br>
pabbajitvāna sāsane;<br>
Āpāṇakoṭikaṃ dhammaṃ,<br>
pūrayitvāna sāsane.</p>
<p><a class='ref sc' id='sc3'>SC 3</a><a class='ref ms' id='ms20Ap1_7575'>Ms 20Ap1_7575</a><a class='ref msdiv' id='msdiv227' href='#sc3'>SC 3</a><a class='ref ms' id='ms20Ap1_7575'>Ms 20Ap1_7575</a><a class='ref msdiv' id='msdiv227'>Msdiv 227</a>Tato cutā santusitaṃ,<br>
upapannā ubho mayaṃ;<br>
Tattha dibbehi naccehi,<br>
gītehi vāditehi ca.</p>
<p><a class='ref sc' id='sc4'>SC 4</a><a class='ref ms' id='ms20Ap1_7576'>Ms 20Ap1_7576</a><a class='ref msdiv' id='msdiv228' href='#sc4'>SC 4</a><a class='ref ms' id='ms20Ap1_7576'>Ms 20Ap1_7576</a><a class='ref msdiv' id='msdiv228'>Msdiv 228</a>Rūpādidasahaṅgehi,<br>
abhibhotvāna sesake;<br>
Yāvatāyuṃ vasitvāna,<br>
anubhotvā mahāsukhaṃ.</p>
<p><a class='ref sc' id='sc5'>SC 5</a><a class='ref ms' id='ms20Ap1_7577'>Ms 20Ap1_7577</a><a class='ref msdiv' id='msdiv229' href='#sc5'>SC 5</a><a class='ref ms' id='ms20Ap1_7577'>Ms 20Ap1_7577</a><a class='ref msdiv' id='msdiv229'>Msdiv 229</a>Tato cavitvā tidasaṃ,<br>
candano upapajjatha;<br>
Ahaṃ kapilavatthusmiṃ,<br>
ajāyiṃ sākiyatrajo.</p>
<p><a class='ref sc' id='sc6'>SC 6</a><a class='ref ms' id='ms20Ap1_7578'>Ms 20Ap1_7578</a><a class='ref msdiv' id='msdiv230' href='#sc6'>SC 6</a><a class='ref ms' id='ms20Ap1_7578'>Ms 20Ap1_7578</a><a class='ref msdiv' id='msdiv230'>Msdiv 230</a>Yadā udāyittherena,<br>
ajjhiṭṭho lokanāyako;<br>
Anukampiya sakyānaṃ,<br>
upesi kapilavhayaṃ.</p>
<p><a class='ref sc' id='sc7'>SC 7</a><a class='ref ms' id='ms20Ap1_7579'>Ms 20Ap1_7579</a><a class='ref msdiv' id='msdiv231' href='#sc7'>SC 7</a><a class='ref ms' id='ms20Ap1_7579'>Ms 20Ap1_7579</a><a class='ref msdiv' id='msdiv231'>Msdiv 231</a>Tadātimānino sakyā,<br>
na buddhassa guṇaññuno;<br>
Paṇamanti na sambuddhaṃ,<br>
jātithaddhā anādarā.</p>
<p><a class='ref sc' id='sc8'>SC 8</a><a class='pts' id='pts2.505'></a><a class='ref ms' id='ms20Ap1_7580'>Ms 20Ap1_7580</a><a class='ref msdiv' id='msdiv232' href='#sc8'>SC 8</a><a class='pts' id='pts2.505'></a><a class='ref ms' id='ms20Ap1_7580'>Ms 20Ap1_7580</a><a class='ref msdiv' id='msdiv232'>Msdiv 232</a>Tesaṃ saṅkappamaññāya,<br>
ākāse caṅkamī jino;<br>
Pajjunno viya vassittha,<br>
pajjalittha yathā sikhī.</p>
<p><a class='ref sc' id='sc9'>SC 9</a><a class='ref ms' id='ms20Ap1_7581'>Ms 20Ap1_7581</a><a class='ref msdiv' id='msdiv233' href='#sc9'>SC 9</a><a class='ref ms' id='ms20Ap1_7581'>Ms 20Ap1_7581</a><a class='ref msdiv' id='msdiv233'>Msdiv 233</a>Dassetvā rūpamatulaṃ,<br>
puna antaradhāyatha;<br>
Ekopi hutvā bahudhā,<br>
ahosi punarekako.</p>
<p><a class='ref sc' id='sc10'>SC 10</a><a class='ref ms' id='ms20Ap1_7582'>Ms 20Ap1_7582</a><a class='ref msdiv' id='msdiv234' href='#sc10'>SC 10</a><a class='ref ms' id='ms20Ap1_7582'>Ms 20Ap1_7582</a><a class='ref msdiv' id='msdiv234'>Msdiv 234</a>Andhakāraṃ pakāsañca,<br>
dassayitvā anekadhā;<br>
Pāṭiheraṃ karitvāna,<br>
vinayī ñātake muni.</p>
<p><a class='ref sc' id='sc11'>SC 11</a><a class='ref ms' id='ms20Ap1_7583'>Ms 20Ap1_7583</a><a class='ref msdiv' id='msdiv235' href='#sc11'>SC 11</a><a class='ref ms' id='ms20Ap1_7583'>Ms 20Ap1_7583</a><a class='ref msdiv' id='msdiv235'>Msdiv 235</a>Cātuddīpo mahāmegho,<br>
tāvadeva pavassatha;<br>
Tadā hi jātakaṃ buddho,<br>
vessantaramadesayi.</p>
<p><a class='ref sc' id='sc12'>SC 12</a><a class='ref ms' id='ms20Ap1_7584'>Ms 20Ap1_7584</a><a class='ref msdiv' id='msdiv236' href='#sc12'>SC 12</a><a class='ref ms' id='ms20Ap1_7584'>Ms 20Ap1_7584</a><a class='ref msdiv' id='msdiv236'>Msdiv 236</a>Tadā te khattiyā sabbe,<br>
nihantvā jātijaṃ madaṃ;<br>
Upesuṃ saraṇaṃ buddhaṃ,<br>
āha suddhodano tadā.</p>
<p><a class='ref sc' id='sc13'>SC 13</a><a class='ref ms' id='ms20Ap1_7585'>Ms 20Ap1_7585</a><a class='ref msdiv' id='msdiv237' href='#sc13'>SC 13</a><a class='ref ms' id='ms20Ap1_7585'>Ms 20Ap1_7585</a><a class='ref msdiv' id='msdiv237'>Msdiv 237</a>‘Idaṃ tatiyaṃ tava bhūripañña,<br>
Pādāni vandāmi samantacakkhu;<br>
Yadābhijāto pathavī pakampayī,<br>
Yadā ca taṃ najjahi jambuchāyā’.</p>
<p><a class='ref sc' id='sc14'>SC 14</a><a class='ref ms' id='ms20Ap1_7586'>Ms 20Ap1_7586</a><a class='ref msdiv' id='msdiv238' href='#sc14'>SC 14</a><a class='ref ms' id='ms20Ap1_7586'>Ms 20Ap1_7586</a><a class='ref msdiv' id='msdiv238'>Msdiv 238</a>Tadā buddhānubhāvaṃ taṃ,<br>
disvā vimhitamānaso;<br>
Pabbajitvāna tattheva,<br>
nivasiṃ mātupūjako.</p>
<p><a class='ref sc' id='sc15'>SC 15</a><a class='ref ms' id='ms20Ap1_7587'>Ms 20Ap1_7587</a><a class='ref msdiv' id='msdiv239' href='#sc15'>SC 15</a><a class='ref ms' id='ms20Ap1_7587'>Ms 20Ap1_7587</a><a class='ref msdiv' id='msdiv239'>Msdiv 239</a>Candano devaputto maṃ,<br>
upagantvānupucchatha;<br>
Bhaddekarattassa tadā,<br>
saṅkhepavitthāraṃ nayaṃ.</p>
<p><a class='ref sc' id='sc16'>SC 16</a><a class='ref ms' id='ms20Ap1_7588'>Ms 20Ap1_7588</a><a class='ref msdiv' id='msdiv240' href='#sc16'>SC 16</a><a class='ref ms' id='ms20Ap1_7588'>Ms 20Ap1_7588</a><a class='ref msdiv' id='msdiv240'>Msdiv 240</a>Coditohaṃ tadā tena,<br>
upecca naranāyakaṃ;<br>
Bhaddekarattaṃ sutvāna,<br>
saṃviggo vanamāmako.</p>
<p><a class='ref sc' id='sc17'>SC 17</a><a class='ref ms' id='ms20Ap1_7589'>Ms 20Ap1_7589</a><a class='ref msdiv' id='msdiv241' href='#sc17'>SC 17</a><a class='ref ms' id='ms20Ap1_7589'>Ms 20Ap1_7589</a><a class='ref msdiv' id='msdiv241'>Msdiv 241</a>Tadā mātaramapucchiṃ,<br>
‘vane vacchāmi ekako’;<br>
‘Sukhumālo’ti me mātā,<br>
vārayī <span class='var' id='note1814' title='te (s2, s3, pts1, mr)' href='#note1814' title='te (s2, s3, pts1, mr)'>taṃ</span> tadā vacaṃ.</p>
<p><a class='ref sc' id='sc18'>SC 18</a><a class='ref ms' id='ms20Ap1_7590'>Ms 20Ap1_7590</a><a class='ref msdiv' id='msdiv242'>Msdiv 242</a>‘<span class='var' id='note1815' title='dabbaṃ (bj) | sabbaṃ (s2, s3) | dabbhaṃ (pts1)' href='#sc18'>SC 18</a><a class='ref ms' id='ms20Ap1_7590'>Ms 20Ap1_7590</a><a class='ref msdiv' id='msdiv242'>Msdiv 242</a>‘<span class='var' id='note1815' title='dabbaṃ (bj) | sabbaṃ (s2, s3) | dabbhaṃ (pts1)'>Kāsaṃ</span> kusaṃ poṭakilaṃ,<br>
usīraṃ <span class='var' id='note1816' title='muñjababbajaṃ (bj, pts1)' href='#note1816' title='muñjababbajaṃ (bj, pts1)'>muñjapabbajaṃ</span>;<br>
Urasā panudissāmi,<br>
vivekamanubrūhayaṃ’.</p>
<p><a class='ref sc' id='sc19'>SC 19</a><a class='ref ms' id='ms20Ap1_7591'>Ms 20Ap1_7591</a><a class='ref msdiv' id='msdiv243' href='#sc19'>SC 19</a><a class='ref ms' id='ms20Ap1_7591'>Ms 20Ap1_7591</a><a class='ref msdiv' id='msdiv243'>Msdiv 243</a>Tadā vanaṃ paviṭṭhohaṃ,<br>
saritvā jinasāsanaṃ;<br>
Bhaddekarattaovādaṃ,<br>
arahattamapāpuṇiṃ.</p>
<p><a class='ref sc' id='sc20'>SC 20</a><a class='pts' id='pts2.506'></a><a class='ref ms' id='ms20Ap1_7592'>Ms 20Ap1_7592</a><a class='ref msdiv' id='msdiv244' href='#sc20'>SC 20</a><a class='pts' id='pts2.506'></a><a class='ref ms' id='ms20Ap1_7592'>Ms 20Ap1_7592</a><a class='ref msdiv' id='msdiv244'>Msdiv 244</a>‘Atītaṃ nānvāgameyya,<br>
nappaṭikaṅkhe anāgataṃ;<br>
Yadatītaṃ pahīnaṃ taṃ,<br>
appattañca anāgataṃ.</p>
<p><a class='ref sc' id='sc21'>SC 21</a><a class='ref ms' id='ms20Ap1_7593'>Ms 20Ap1_7593</a><a class='ref msdiv' id='msdiv245' href='#sc21'>SC 21</a><a class='ref ms' id='ms20Ap1_7593'>Ms 20Ap1_7593</a><a class='ref msdiv' id='msdiv245'>Msdiv 245</a>Paccuppannañca yo dhammaṃ,<br>
tattha tattha vipassati;<br>
Asaṃhīraṃ asaṃkuppaṃ,<br>
taṃ vidvā manubrūhaye.</p>
<p><a class='ref sc' id='sc22'>SC 22</a><a class='ref ms' id='ms20Ap1_7594'>Ms 20Ap1_7594</a><a class='ref msdiv' id='msdiv246' href='#sc22'>SC 22</a><a class='ref ms' id='ms20Ap1_7594'>Ms 20Ap1_7594</a><a class='ref msdiv' id='msdiv246'>Msdiv 246</a>Ajjeva kiccamātappaṃ,<br>
ko jaññā maraṇaṃ suve;<br>
<span class='var' id='note1818' title='na hi tosaṃ karontena (pts1) | na hi no saṅkaraṃ (mr)' href='#note1818' title='na hi tosaṃ karontena (pts1) | na hi no saṅkaraṃ (mr)'>Na hi no saṅgaraṃ</span> tena,<br>
mahāsenena maccunā.</p>
<p><a class='ref sc' id='sc23'>SC 23</a><a class='ref ms' id='ms20Ap1_7595'>Ms 20Ap1_7595</a><a class='ref msdiv' id='msdiv247' href='#sc23'>SC 23</a><a class='ref ms' id='ms20Ap1_7595'>Ms 20Ap1_7595</a><a class='ref msdiv' id='msdiv247'>Msdiv 247</a>Evaṃvihāriṃ ātāpiṃ,<br>
ahorattamatanditaṃ;<br>
Taṃ ve bhaddekarattoti,<br>
santo ācikkhate muni’.</p>
<p><a class='ref sc' id='sc24'>SC 24</a><a class='ref ms' id='ms20Ap1_7596'>Ms 20Ap1_7596</a><a class='ref msdiv' id='msdiv248' href='#sc24'>SC 24</a><a class='ref ms' id='ms20Ap1_7596'>Ms 20Ap1_7596</a><a class='ref msdiv' id='msdiv248'>Msdiv 248</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc25'>SC 25</a><a class='ref ms' id='ms20Ap1_7597'>Ms 20Ap1_7597</a><a class='ref msdiv' id='msdiv249' href='#sc25'>SC 25</a><a class='ref ms' id='ms20Ap1_7597'>Ms 20Ap1_7597</a><a class='ref msdiv' id='msdiv249'>Msdiv 249</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc26'>SC 26</a><a class='ref ms' id='ms20Ap1_7598'>Ms 20Ap1_7598</a><a class='ref msdiv' id='msdiv250' href='#sc26'>SC 26</a><a class='ref ms' id='ms20Ap1_7598'>Ms 20Ap1_7598</a><a class='ref msdiv' id='msdiv250'>Msdiv 250</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc27'>SC 27</a><a class='ref ms' id='ms20Ap1_7599'>Ms 20Ap1_7599</a>Itthaṃ sudaṃ āyasmā <span class='var' id='note1819' title='lomasatiyo (s2, s3) | lomasaṅkhiyo (mr)' href='#sc27'>SC 27</a><a class='ref ms' id='ms20Ap1_7599'>Ms 20Ap1_7599</a>Itthaṃ sudaṃ āyasmā <span class='var' id='note1819' title='lomasatiyo (s2, s3) | lomasaṅkhiyo (mr)'>lomasakaṅgiyo</span> thero imā gāthāyo abhāsitthāti.</p>
<p class='endsutta'><a class='ref sc' id='sc28'>SC 28</a><a class='ref ms' id='ms20Ap1_7600' href='#sc28'>SC 28</a><a class='ref ms' id='ms20Ap1_7600'>Ms 20Ap1_7600</a>Lomasakaṅgiyattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
