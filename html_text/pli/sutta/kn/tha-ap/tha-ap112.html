<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap112' lang='pli'>
<header>
<ul>
<li class='division'>Therāpadāna</li>
<li>Bhikkhadāyivagga</li>
</ul>
<h1>10. Reṇupūjakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts-vp-pli' id='pts-vp-pli1.146' href='#pts-vp-pli1.146'></a><a class='ref ms' id='ms20Ap1_1931' href='#ms20Ap1_1931'>Ms 20Ap1_1931</a><a class='ref msdiv' id='msdiv62' href='#msdiv62'>Msdiv 62</a>“Suvaṇṇavaṇṇaṃ sambuddhaṃ,<br>
Sataraṃsiṃva bhāṇumaṃ;<br>
Obhāsentaṃ disā sabbā,<br>
Uḷurājaṃva pūritaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_1932' href='#ms20Ap1_1932'>Ms 20Ap1_1932</a><a class='ref msdiv' id='msdiv63' href='#msdiv63'>Msdiv 63</a>Purakkhataṃ sāvakehi,<br>
sāgareheva medaniṃ;<br>
Nāgaṃ paggayha reṇūhi,<br>
vipassissābhiropayiṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_1933' href='#ms20Ap1_1933'>Ms 20Ap1_1933</a><a class='ref msdiv' id='msdiv64' href='#msdiv64'>Msdiv 64</a>Ekanavutito kappe,<br>
yaṃ reṇumabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_1934' href='#ms20Ap1_1934'>Ms 20Ap1_1934</a><a class='ref msdiv' id='msdiv65' href='#msdiv65'>Msdiv 65</a>Paṇṇatālīsito kappe,<br>
reṇu nāmāsi khattiyo;<br>
Sattaratanasampanno,<br>
cakkavattī mahabbalo.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_1935' href='#ms20Ap1_1935'>Ms 20Ap1_1935</a><a class='ref msdiv' id='msdiv66' href='#msdiv66'>Msdiv 66</a>Paṭisambhidā catasso,<br>
… pe …<br>
kataṃ buddhassa sāsanaṃ”. (1668)</p>
</blockquote>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_1936' href='#ms20Ap1_1936'>Ms 20Ap1_1936</a>Itthaṃ sudaṃ āyasmā reṇupūjako thero imā gāthāyo abhāsitthāti.</p>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms20Ap1_1937' href='#ms20Ap1_1937'>Ms 20Ap1_1937</a>Reṇupūjakattherassāpadānaṃ dasamaṃ.</p>
<p class='endsection'><a class='ref sc' id='sc8' href='#sc8'>SC 8</a><a class='ref ms' id='ms20Ap1_1938' href='#ms20Ap1_1938'>Ms 20Ap1_1938</a>Bhikkhadāyivaggo ekādasamo.</p>
<p class='uddana-intro'><a class='ref sc' id='sc9' href='#sc9'>SC 9</a><a class='ref ms' id='ms20Ap1_1939' href='#ms20Ap1_1939'>Ms 20Ap1_1939</a>Tassuddānaṃ</p>
<blockquote class='uddanagatha'>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_1940' href='#ms20Ap1_1940'>Ms 20Ap1_1940</a>Bhikkhadāyī ñāṇasaññī,<br>
hatthiyo padapūjako;<br>
Muṭṭhipupphī udakado,<br>
naḷamāli upaṭṭhako;<br>
Biḷālidāyī reṇu ca,<br>
gāthāyo cha ca saṭṭhi ca.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
