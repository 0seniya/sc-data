<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap424' lang='pli'>
<header>
<ul>
<li class='division'>Therāpadāna</li>
<li>Sakiṃsammajjakavagga</li>
</ul>
<h1>2. Ekadussadāyakattheraapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_5486' href='#ms20Ap1_5486'>Ms 20Ap1_5486</a><a class='ref msdiv' id='msdiv15' href='#msdiv15'>Msdiv 15</a>“Nagare haṃsavatiyā,<br>
ahosiṃ tiṇahārako;<br>
Tiṇahārena jīvāmi,<br>
tena posemi dārake.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_5487' href='#ms20Ap1_5487'>Ms 20Ap1_5487</a><a class='ref msdiv' id='msdiv16' href='#msdiv16'>Msdiv 16</a>Padumuttaro nāma jino,<br>
sabbadhammāna pāragū;<br>
Tamandhakāraṃ nāsetvā,<br>
uppajji lokanāyako.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_5488' href='#ms20Ap1_5488'>Ms 20Ap1_5488</a><a class='ref msdiv' id='msdiv17' href='#msdiv17'>Msdiv 17</a>Sake ghare nisīditvā,<br>
evaṃ cintesi tāvade;<br>
‘Buddho loke samuppanno,<br>
deyyadhammo na vijjati.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_5489' href='#ms20Ap1_5489'>Ms 20Ap1_5489</a><a class='ref msdiv' id='msdiv18' href='#msdiv18'>Msdiv 18</a>Idaṃ me sāṭakaṃ ekaṃ,<br>
natthi me koci dāyako;<br>
Dukkho nirayasamphasso,<br>
ropayissāmi dakkhiṇaṃ’.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_5490' href='#ms20Ap1_5490'>Ms 20Ap1_5490</a><a class='ref msdiv' id='msdiv19' href='#msdiv19'>Msdiv 19</a>Evāhaṃ cintayitvāna,<br>
sakaṃ cittaṃ pasādayiṃ;<br>
Ekaṃ dussaṃ gahetvāna,<br>
buddhaseṭṭhassadāsahaṃ.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli2.380' href='#pts-vp-pli2.380'>PTS vp Pali 2.380</a><a class='ref ms' id='ms20Ap1_5491' href='#ms20Ap1_5491'>Ms 20Ap1_5491</a><a class='ref msdiv' id='msdiv20' href='#msdiv20'>Msdiv 20</a>Ekaṃ dussaṃ daditvāna,<br>
ukkuṭṭhiṃ sampavattayiṃ;<br>
‘Yadi buddho tuvaṃ vīra,<br>
tārehi maṃ mahāmuni’.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_5492' href='#ms20Ap1_5492'>Ms 20Ap1_5492</a><a class='ref msdiv' id='msdiv21' href='#msdiv21'>Msdiv 21</a>Padumuttaro lokavidū,<br>
āhutīnaṃ paṭiggaho;<br>
Mama dānaṃ pakittento,<br>
akā me anumodanaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap1_5493' href='#ms20Ap1_5493'>Ms 20Ap1_5493</a><a class='ref msdiv' id='msdiv22' href='#msdiv22'>Msdiv 22</a>‘Iminā ekadussena,<br>
cetanāpaṇidhīhi ca;<br>
Kappasatasahassāni,<br>
vinipātaṃ na gacchasi.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap1_5494' href='#ms20Ap1_5494'>Ms 20Ap1_5494</a><a class='ref msdiv' id='msdiv23' href='#msdiv23'>Msdiv 23</a>Chattiṃsakkhattuṃ devindo,<br>
devarajjaṃ karissasi;<br>
Tettiṃsakkhattuṃ rājā ca,<br>
<span class='var' id='note1345' title='cakkavatti (s2, s3)'>cakkavattī</span> bhavissasi.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap1_5495' href='#ms20Ap1_5495'>Ms 20Ap1_5495</a><a class='ref msdiv' id='msdiv24' href='#msdiv24'>Msdiv 24</a>Padesarajjaṃ vipulaṃ,<br>
gaṇanāto <span class='var' id='note1346' title='asaṅkhayaṃ (s2, s3, mr)'>asaṅkhiyaṃ</span>;<br>
Devaloke manusse vā,<br>
saṃsaranto tuvaṃ bhave.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap1_5496' href='#ms20Ap1_5496'>Ms 20Ap1_5496</a><a class='ref msdiv' id='msdiv25' href='#msdiv25'>Msdiv 25</a>Rūpavā guṇasampanno,<br>
<span class='var' id='note1347' title='anuvattanta ... (s2, s3) | anupakkanta ... (pts1)'>anavakkantadehavā</span>;<br>
Akkhobhaṃ amitaṃ dussaṃ,<br>
labhissasi yadicchakaṃ’.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap1_5497' href='#ms20Ap1_5497'>Ms 20Ap1_5497</a><a class='ref msdiv' id='msdiv26' href='#msdiv26'>Msdiv 26</a>Idaṃ vatvāna sambuddho,<br>
jalajuttamanāmako;<br>
Nabhaṃ abbhuggamī <span class='var' id='note1348' title='dhīro (bj, s2, s3)'>vīro</span>,<br>
haṃsarājāva ambare.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap1_5498' href='#ms20Ap1_5498'>Ms 20Ap1_5498</a><a class='ref msdiv' id='msdiv27' href='#msdiv27'>Msdiv 27</a>Yaṃ yaṃ yonupapajjāmi,<br>
devattaṃ atha mānusaṃ;<br>
Bhoge me ūnatā natthi,<br>
ekadussassidaṃ phalaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap1_5499' href='#ms20Ap1_5499'>Ms 20Ap1_5499</a><a class='ref msdiv' id='msdiv28' href='#msdiv28'>Msdiv 28</a>Paduddhāre paduddhāre,<br>
dussaṃ nibbattate mamaṃ;<br>
Heṭṭhā dussamhi tiṭṭhāmi,<br>
uparicchadanaṃ mama.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap1_5500' href='#ms20Ap1_5500'>Ms 20Ap1_5500</a><a class='ref msdiv' id='msdiv29' href='#msdiv29'>Msdiv 29</a>Cakkavāḷaṃ upādāya,<br>
sakānanaṃ sapabbataṃ;<br>
Icchamāno cahaṃ ajja,<br>
dussehacchādayeyya taṃ.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap1_5501' href='#ms20Ap1_5501'>Ms 20Ap1_5501</a><a class='ref msdiv' id='msdiv30' href='#msdiv30'>Msdiv 30</a>Teneva ekadussena,<br>
saṃsaranto bhavābhave;<br>
Suvaṇṇavaṇṇo hutvāna,<br>
saṃsarāmi bhavābhave.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap1_5502' href='#ms20Ap1_5502'>Ms 20Ap1_5502</a><a class='ref msdiv' id='msdiv31' href='#msdiv31'>Msdiv 31</a>Vipākaṃ ekadussassa,<br>
nājjhagaṃ katthacikkhayaṃ;<br>
Ayaṃ me antimā jāti,<br>
vipaccati idhāpi me.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap1_5503' href='#ms20Ap1_5503'>Ms 20Ap1_5503</a><a class='ref msdiv' id='msdiv32' href='#msdiv32'>Msdiv 32</a>Satasahassito kappe,<br>
yaṃ dussamadadiṃ tadā;<br>
Duggatiṃ nābhijānāmi,<br>
ekadussassidaṃ phalaṃ.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap1_5504' href='#ms20Ap1_5504'>Ms 20Ap1_5504</a><a class='ref msdiv' id='msdiv33' href='#msdiv33'>Msdiv 33</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap1_5505' href='#ms20Ap1_5505'>Ms 20Ap1_5505</a><a class='ref msdiv' id='msdiv34' href='#msdiv34'>Msdiv 34</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap1_5506' href='#ms20Ap1_5506'>Ms 20Ap1_5506</a><a class='ref msdiv' id='msdiv35' href='#msdiv35'>Msdiv 35</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap1_5507' href='#ms20Ap1_5507'>Ms 20Ap1_5507</a>Itthaṃ sudaṃ āyasmā ekadussadāyako thero imā gāthāyo abhāsitthāti.</p>
<p class='endsutta'><a class='ref sc' id='sc23' href='#sc23'>SC 23</a><a class='ref ms' id='ms20Ap1_5508' href='#ms20Ap1_5508'>Ms 20Ap1_5508</a>Ekadussadāyakattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
