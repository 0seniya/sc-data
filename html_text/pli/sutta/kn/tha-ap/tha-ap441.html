<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap441' lang='pli'>
<header>
<ul>
<li class='division'>Therāpadāna</li>
<li>Ekavihārivagga</li>
</ul>
<h1>9. Ambapiṇḍiyattheraapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap1_5751'>Ms 20Ap1_5751</a><a class='ref msdiv' id='msdiv72'>Msdiv 72</a>“Hatthirājā tadā āsiṃ,<br>
īsādanto uruḷhavā;<br>
Vicaranto brahāraññe,<br>
addasaṃ lokanāyakaṃ.</p>
<p><a class='ref sc' id='sc2'>SC 2</a><a class='ref ms' id='ms20Ap1_5752'>Ms 20Ap1_5752</a><a class='ref msdiv' id='msdiv73'>Msdiv 73</a>Ambapiṇḍaṃ gahetvāna,<br>
adāsiṃ satthuno ahaṃ;<br>
Paṭiggaṇhi mahāvīro,<br>
siddhattho lokanāyako.</p>
<p><a class='ref sc' id='sc3'>SC 3</a><a class='ref ms' id='ms20Ap1_5753'>Ms 20Ap1_5753</a><a class='ref msdiv' id='msdiv74'>Msdiv 74</a>Mama nijjhāyamānassa,<br>
paribhuñji tadā jino;<br>
Tattha cittaṃ pasādetvā,<br>
tusitaṃ upapajjahaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap1_5754'>Ms 20Ap1_5754</a><a class='ref msdiv' id='msdiv75'>Msdiv 75</a>Tato ahaṃ cavitvāna,<br>
cakkavattī ahosahaṃ;<br>
Eteneva upāyena,<br>
anubhutvāna sampadā.</p>
<p><a class='ref sc' id='sc5'>SC 5</a><a class='ref ms' id='ms20Ap1_5755'>Ms 20Ap1_5755</a><a class='ref msdiv' id='msdiv76'>Msdiv 76</a>Padhānapahitattohaṃ,<br>
upasanto nirūpadhi;<br>
Sabbāsave pariññāya,<br>
viharāmi anāsavo.</p>
<p><a class='ref sc' id='sc6'>SC 6</a><a class='ref ms' id='ms20Ap1_5756'>Ms 20Ap1_5756</a><a class='ref msdiv' id='msdiv77'>Msdiv 77</a>Catunnavutito kappe,<br>
yaṃ phalamadadiṃ tadā;<br>
Duggatiṃ nābhijānāmi,<br>
phaladānassidaṃ phalaṃ.</p>
<p><a class='ref sc' id='sc7'>SC 7</a><a class='ref ms' id='ms20Ap1_5757'>Ms 20Ap1_5757</a><a class='ref msdiv' id='msdiv78'>Msdiv 78</a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='ref sc' id='sc8'>SC 8</a><a class='ref ms' id='ms20Ap1_5758'>Ms 20Ap1_5758</a><a class='ref msdiv' id='msdiv79'>Msdiv 79</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc9'>SC 9</a><a class='ref ms' id='ms20Ap1_5759'>Ms 20Ap1_5759</a><a class='ref msdiv' id='msdiv80'>Msdiv 80</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc10'>SC 10</a><a class='ref ms' id='ms20Ap1_5760'>Ms 20Ap1_5760</a>Itthaṃ sudaṃ āyasmā ambapiṇḍiyo thero imā gāthāyo abhāsitthāti.</p>
<p class='endsutta'><a class='ref sc' id='sc11'>SC 11</a><a class='ref ms' id='ms20Ap1_5761'>Ms 20Ap1_5761</a>Ambapiṇḍiyattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
