<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap141' lang='pli'>
<header>
<ul>
<li class='division'>Therāpadāna</li>
<li>Sobhitavagga</li>
</ul>
<h1><span class='var' id='note601' title='sāladāyakattherāpadānaṃ (s2, s3)'>9 Sālapupphadāyakattheraapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap1_2257' href='#ms20Ap1_2257'>Ms 20Ap1_2257</a><a class='ref msdiv' id='msdiv60' href='#msdiv60'>Msdiv 60</a>“Migarājā tadā āsiṃ,<br>
abhijāto sukesarī;<br>
Giriduggaṃ gavesanto,<br>
addasaṃ lokanāyakaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap1_2258' href='#ms20Ap1_2258'>Ms 20Ap1_2258</a><a class='ref msdiv' id='msdiv61' href='#msdiv61'>Msdiv 61</a>Ayaṃ nu kho mahāvīro,<br>
nibbāpeti mahājanaṃ;<br>
Yannūnāhaṃ upāseyyaṃ,<br>
devadevaṃ narāsabhaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap1_2259' href='#ms20Ap1_2259'>Ms 20Ap1_2259</a><a class='ref msdiv' id='msdiv62' href='#msdiv62'>Msdiv 62</a>Sākhaṃ sālassa bhañjitvā,<br>
sakosaṃ pupphamāhariṃ;<br>
Upagantvāna sambuddhaṃ,<br>
adāsiṃ pupphamuttamaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap1_2260' href='#ms20Ap1_2260'>Ms 20Ap1_2260</a><a class='ref msdiv' id='msdiv63' href='#msdiv63'>Msdiv 63</a>Ekanavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
pupphadānassidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap1_2261' href='#ms20Ap1_2261'>Ms 20Ap1_2261</a><a class='ref msdiv' id='msdiv64' href='#msdiv64'>Msdiv 64</a>Ito ca navame kappe,<br>
virocanasanāmakā;<br>
Tayo āsiṃsu rājāno,<br>
cakkavattī mahabbalā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap1_2262' href='#ms20Ap1_2262'>Ms 20Ap1_2262</a><a class='ref msdiv' id='msdiv65' href='#msdiv65'>Msdiv 65</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap1_2263' href='#ms20Ap1_2263'>Ms 20Ap1_2263</a>Itthaṃ sudaṃ āyasmā <span class='var' id='note602' title='sāladāyako (s2, s3)'>sālapupphadāyako</span> thero imā gāthāyo abhāsitthāti.</p>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms20Ap1_2264' href='#ms20Ap1_2264'>Ms 20Ap1_2264</a>Sālapupphadāyakattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
