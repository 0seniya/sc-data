<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='dhp146-156' lang='pli'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>Jarāvagga</h1>
</header>
<h3><span class='add'>Visākhāyasahāyikānaṃvatthu</span></h3>
<blockquote class='gatha'>
<p><a class='ref sc' id='sc146' href='#sc146' data-uid='dhp146'>SC 146</a><a class='ref vatthu_gatha' id='vatthu_gatha146.1' href='#vatthu_gatha146.1'>Vatthugāthā 146.1</a><a class='ref pts1ed' id='pts1ed22' href='#pts1ed22'>PTS 1st ed. 22</a> <a class='ref pts2ed' id='pts2ed42' href='#pts2ed42'>PTS 2nd ed. 42</a> <a class='ref ms' id='ms18Dh_157' href='#ms18Dh_157'>Ms 18Dh_157</a><a class='ref msdiv' id='msdiv146' href='#msdiv146'>Msdiv 146</a><span class='var' id='note104' title=' kinnu hāso (ka-ma)' href='#note104' title=' kinnu hāso (ka-ma)'>Ko nu hāso</span> kimānando,<br>
niccaṃ pajjalite sati;<br>
Andhakārena onaddhā,<br>
padīpaṃ na gavesatha.</p>
</blockquote>
<h3><span class='add'>Sirimāvatthu</span></h3>
<blockquote class='gatha'>
<p><a class='ref sc' id='sc147' href='#sc147' data-uid='dhp147'>SC 147</a><a class='ref vatthu_gatha' id='vatthu_gatha147.1' href='#vatthu_gatha147.1'>Vatthugāthā 147.1</a><a class='ref ms' id='ms18Dh_158' href='#ms18Dh_158'>Ms 18Dh_158</a><a class='ref msdiv' id='msdiv147' href='#msdiv147'>Msdiv 147</a>Passa cittakataṃ bimbaṃ,<br>
arukāyaṃ samussitaṃ;<br>
Āturaṃ bahusaṅkappaṃ,<br>
yassa natthi dhuvaṃ ṭhiti.</p>
</blockquote>
<h3><span class='add'>Uttarātherīvatthu</span></h3>
<blockquote class='gatha'>
<p><a class='ref sc' id='sc148' href='#sc148' data-uid='dhp148'>SC 148</a><a class='ref vatthu_gatha' id='vatthu_gatha148.1' href='#vatthu_gatha148.1'>Vatthugāthā 148.1</a><a class='ref ms' id='ms18Dh_159' href='#ms18Dh_159'>Ms 18Dh_159</a><a class='ref msdiv' id='msdiv148' href='#msdiv148'>Msdiv 148</a>Parijiṇṇamidaṃ rūpaṃ,<br>
<span class='var' id='note106' title='roganiḍḍhaṃ (bj, pts1) | roganiddhaṃ (s1-3) | roganiḍḍaṃ (pts2)' href='#note106' title='roganiḍḍhaṃ (bj, pts1) | roganiddhaṃ (s1-3) | roganiḍḍaṃ (pts2)'>roganīḷaṃ</span> pabhaṅguraṃ;<br>
Bhijjati pūtisandeho,<br>
maraṇantañhi jīvitaṃ.</p>
</blockquote>
<h3><span class='add'>Sambahulaadhimānikabhikkhuvatthu</span></h3>
<blockquote class='gatha'>
<p><a class='ref sc' id='sc149' href='#sc149' data-uid='dhp149'>SC 149</a><a class='ref vatthu_gatha' id='vatthu_gatha149.1' href='#vatthu_gatha149.1'>Vatthugāthā 149.1</a><a class='ref ms' id='ms18Dh_160' href='#ms18Dh_160'>Ms 18Dh_160</a><a class='ref msdiv' id='msdiv149' href='#msdiv149'>Msdiv 149</a>Yānimāni <span class='var' id='note107' title='yānimāni apattāni (mr) | yānimāni’paviddhāni (?)' href='#note107' title='yānimāni apattāni (mr) | yānimāni’paviddhāni (?)'>apatthāni</span>,<br>
<span class='var' id='note108' title='alāpūneva (bj, s1-3, pts1-2)' href='#note108' title='alāpūneva (bj, s1-3, pts1-2)'>alābūneva</span> sārade;<br>
Kāpotakāni aṭṭhīni,<br>
tāni disvāna kā rati.</p>
</blockquote>
<h3><span class='add'>Janapadakalyāṇīrūpanandātherīvatthu</span></h3>
<blockquote class='gatha'>
<p><a class='ref sc' id='sc150' href='#sc150' data-uid='dhp150'>SC 150</a><a class='ref vatthu_gatha' id='vatthu_gatha150.1' href='#vatthu_gatha150.1'>Vatthugāthā 150.1</a><a class='ref pts2ed' id='pts2ed43' href='#pts2ed43'>PTS 2nd ed. 43</a> <a class='ref ms' id='ms18Dh_161' href='#ms18Dh_161'>Ms 18Dh_161</a><a class='ref msdiv' id='msdiv150' href='#msdiv150'>Msdiv 150</a>Aṭṭhīnaṃ nagaraṃ kataṃ,<br>
maṃsalohitalepanaṃ;<br>
Yattha jarā ca maccu ca,<br>
māno makkho ca ohito.</p>
</blockquote>
<h3><span class='add'>Mallikādevīvatthu</span></h3>
<blockquote class='gatha'>
<p><a class='ref sc' id='sc151' href='#sc151' data-uid='dhp151'>SC 151</a><a class='ref vatthu_gatha' id='vatthu_gatha151.1' href='#vatthu_gatha151.1'>Vatthugāthā 151.1</a><a class='ref ms' id='ms18Dh_162' href='#ms18Dh_162'>Ms 18Dh_162</a><a class='ref msdiv' id='msdiv151' href='#msdiv151'>Msdiv 151</a>Jīranti ve rājarathā sucittā,<br>
Atho sarīrampi jaraṃ upeti;<br>
Satañca dhammo na jaraṃ upeti,<br>
Santo have sabbhi pavedayanti.</p>
</blockquote>
<h3><span class='add'>Lāḷudāyītheravatthu</span></h3>
<blockquote class='gatha'>
<p><a class='ref sc' id='sc152' href='#sc152' data-uid='dhp152'>SC 152</a><a class='ref vatthu_gatha' id='vatthu_gatha152.1' href='#vatthu_gatha152.1'>Vatthugāthā 152.1</a><a class='ref ms' id='ms18Dh_163' href='#ms18Dh_163'>Ms 18Dh_163</a><a class='ref msdiv' id='msdiv152' href='#msdiv152'>Msdiv 152</a>Appassutāyaṃ puriso,<br>
<span class='var' id='note109' title='balivaddova (bj, s1-3, pts1-2) | balibaddhova (mr)' href='#note109' title='balivaddova (bj, s1-3, pts1-2) | balibaddhova (mr)'>balībaddhova</span> jīrati;<br>
Maṃsāni tassa vaḍḍhanti,<br>
paññā tassa na vaḍḍhati.</p>
</blockquote>
<h3><span class='add'>Udānavatthu</span></h3>
<blockquote class='gatha'>
<p><a class='ref sc' id='sc153' href='#sc153' data-uid='dhp153'>SC 153</a><a class='ref vatthu_gatha' id='vatthu_gatha153.1' href='#vatthu_gatha153.1'>Vatthugāthā 153.1</a><a class='ref pts1ed' id='pts1ed23' href='#pts1ed23'>PTS 1st ed. 23</a> <a class='ref ms' id='ms18Dh_164' href='#ms18Dh_164'>Ms 18Dh_164</a><a class='ref msdiv' id='msdiv153' href='#msdiv153'>Msdiv 153</a>Anekajātisaṃsāraṃ,<br>
sandhāvissaṃ anibbisaṃ;<br>
<span class='var' id='note110' title='gahakārakaṃ (bj, s1-3, pts1-2)' href='#note110' title='gahakārakaṃ (bj, s1-3, pts1-2)'>Gahakāraṃ</span> gavesanto,<br>
dukkhā jāti punappunaṃ.</p>
<p><a class='ref sc' id='sc154' href='#sc154' data-uid='dhp154'>SC 154</a><a class='ref vatthu_gatha' id='vatthu_gatha153.2' href='#vatthu_gatha153.2'>Vatthugāthā 153.2</a><a class='ref pts2ed' id='pts2ed44' href='#pts2ed44'>PTS 2nd ed. 44</a> <a class='ref ms' id='ms18Dh_165' href='#ms18Dh_165'>Ms 18Dh_165</a><a class='ref msdiv' id='msdiv154' href='#msdiv154'>Msdiv 154</a>Gahakāraka diṭṭhosi,<br>
puna gehaṃ na kāhasi;<br>
Sabbā te phāsukā bhaggā,<br>
gahakūṭaṃ visaṅkhataṃ;<br>
Visaṅkhāragataṃ cittaṃ,<br>
taṇhānaṃ khayamajjhagā.</p>
</blockquote>
<h3><span class='add'>Mahādhanaseṭṭhiputtavatthu</span></h3>
<blockquote class='gatha'>
<p><a class='ref sc' id='sc155' href='#sc155' data-uid='dhp155'>SC 155</a><a class='ref vatthu_gatha' id='vatthu_gatha154.1' href='#vatthu_gatha154.1'>Vatthugāthā 154.1</a><a class='ref ms' id='ms18Dh_166' href='#ms18Dh_166'>Ms 18Dh_166</a><a class='ref msdiv' id='msdiv155' href='#msdiv155'>Msdiv 155</a>Acaritvā brahmacariyaṃ,<br>
aladdhā yobbane dhanaṃ;<br>
Jiṇṇakoñcāva jhāyanti,<br>
khīṇamaccheva pallale.</p>
<p><a class='ref sc' id='sc156' href='#sc156' data-uid='dhp156'>SC 156</a><a class='ref vatthu_gatha' id='vatthu_gatha154.2' href='#vatthu_gatha154.2'>Vatthugāthā 154.2</a><a class='ref ms' id='ms18Dh_167' href='#ms18Dh_167'>Ms 18Dh_167</a><a class='ref msdiv' id='msdiv156' href='#msdiv156'>Msdiv 156</a>Acaritvā brahmacariyaṃ,<br>
aladdhā yobbane dhanaṃ;<br>
Senti cāpātikhīṇāva,<br>
purāṇāni anutthunaṃ.</p>
</blockquote>
<p class='endsection'>Jarāvaggo ekādasamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
