<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='dhp76-89' lang='pli'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>Paṇḍitavagga</h1>
</header>
<h3><span class='add'>Rādhattheravatthu</span></h3>
<blockquote class='gatha'>
<p><a class='ref sc' id='sc76' href='#sc76' data-uid='dhp76'>SC 76</a><a class='ref vatthu_gatha' id='vatthu_gatha76.1' href='#vatthu_gatha76.1'>Vatthugāthā 76.1</a><a class='ref pts2ed' id='pts2ed22' href='#pts2ed22'>PTS 2nd ed. 22</a> <a class='ref ms' id='ms18Dh_82' href='#ms18Dh_82'>Ms 18Dh_82</a><a class='ref msdiv' id='msdiv76' href='#msdiv76'>Msdiv 76</a>Nidhīnaṃva pavattāraṃ,<br>
yaṃ passe vajjadassinaṃ;<br>
Niggayhavādiṃ medhāviṃ,<br>
tādisaṃ paṇḍitaṃ bhaje;<br>
Tādisaṃ bhajamānassa,<br>
seyyo hoti na pāpiyo.</p>
</blockquote>
<h3><span class='add'>Assajipunabbasukavatthu</span></h3>
<blockquote class='gatha'>
<p><a class='ref sc' id='sc77' href='#sc77' data-uid='dhp77'>SC 77</a><a class='ref vatthu_gatha' id='vatthu_gatha77.1' href='#vatthu_gatha77.1'>Vatthugāthā 77.1</a><a class='ref ms' id='ms18Dh_83' href='#ms18Dh_83'>Ms 18Dh_83</a><a class='ref msdiv' id='msdiv77' href='#msdiv77'>Msdiv 77</a>Ovadeyyānusāseyya,<br>
asabbhā ca nivāraye;<br>
Satañhi so piyo hoti,<br>
asataṃ hoti appiyo.</p>
</blockquote>
<h3><span class='add'>Channattheravatthu</span></h3>
<blockquote class='gatha'>
<p><a class='ref sc' id='sc78' href='#sc78' data-uid='dhp78'>SC 78</a><a class='ref vatthu_gatha' id='vatthu_gatha78.1' href='#vatthu_gatha78.1'>Vatthugāthā 78.1</a><a class='ref ms' id='ms18Dh_84' href='#ms18Dh_84'>Ms 18Dh_84</a><a class='ref msdiv' id='msdiv78' href='#msdiv78'>Msdiv 78</a>Na bhaje pāpake mitte,<br>
na bhaje purisādhame;<br>
Bhajetha mitte kalyāṇe,<br>
bhajetha purisuttame.</p>
</blockquote>
<h3><span class='add'>Mahākappinattheravatthu</span></h3>
<blockquote class='gatha'>
<p><a class='ref sc' id='sc79' href='#sc79' data-uid='dhp79'>SC 79</a><a class='ref vatthu_gatha' id='vatthu_gatha79.1' href='#vatthu_gatha79.1'>Vatthugāthā 79.1</a><a class='ref pts1ed' id='pts1ed12' href='#pts1ed12'>PTS 1st ed. 12</a> <a class='ref ms' id='ms18Dh_85' href='#ms18Dh_85'>Ms 18Dh_85</a><a class='ref msdiv' id='msdiv79' href='#msdiv79'>Msdiv 79</a>Dhammapīti sukhaṃ seti,<br>
vippasannena cetasā;<br>
Ariyappavedite dhamme,<br>
sadā ramati paṇḍito.</p>
</blockquote>
<h3><span class='add'>Paṇḍitasāmaṇeravatthu</span></h3>
<blockquote class='gatha'>
<p><a class='ref sc' id='sc80' href='#sc80' data-uid='dhp80'>SC 80</a><a class='ref vatthu_gatha' id='vatthu_gatha80.1' href='#vatthu_gatha80.1'>Vatthugāthā 80.1</a><a class='ref pts2ed' id='pts2ed23' href='#pts2ed23'>PTS 2nd ed. 23</a> <a class='ref ms' id='ms18Dh_86' href='#ms18Dh_86'>Ms 18Dh_86</a><a class='ref msdiv' id='msdiv80' href='#msdiv80'>Msdiv 80</a>Udakañhi nayanti nettikā,<br>
Usukārā <span class='var' id='note55' title='damayanti (mr)'>namayanti</span> tejanaṃ;<br>
Dāruṃ namayanti tacchakā,<br>
Attānaṃ damayanti paṇḍitā.</p>
</blockquote>
<h3><span class='add'>Lakuṇḍakabhaddiyattheravatthu</span></h3>
<blockquote class='gatha'>
<p><a class='ref sc' id='sc81' href='#sc81' data-uid='dhp81'>SC 81</a><a class='ref vatthu_gatha' id='vatthu_gatha81.1' href='#vatthu_gatha81.1'>Vatthugāthā 81.1</a><a class='ref ms' id='ms18Dh_87' href='#ms18Dh_87'>Ms 18Dh_87</a><a class='ref msdiv' id='msdiv81' href='#msdiv81'>Msdiv 81</a>Selo yathā <span class='var' id='note57' title='ekagghano (mr)'>ekaghano</span>,<br>
vātena na samīrati;<br>
Evaṃ nindāpasaṃsāsu,<br>
na samiñjanti paṇḍitā.</p>
</blockquote>
<h3><span class='add'>Kāṇamātāvatthu</span></h3>
<blockquote class='gatha'>
<p><a class='ref sc' id='sc82' href='#sc82' data-uid='dhp82'>SC 82</a><a class='ref vatthu_gatha' id='vatthu_gatha82.1' href='#vatthu_gatha82.1'>Vatthugāthā 82.1</a><a class='ref ms' id='ms18Dh_88' href='#ms18Dh_88'>Ms 18Dh_88</a><a class='ref msdiv' id='msdiv82' href='#msdiv82'>Msdiv 82</a>Yathāpi rahado gambhīro,<br>
vippasanno anāvilo;<br>
Evaṃ dhammāni sutvāna,<br>
vippasīdanti paṇḍitā.</p>
</blockquote>
<h3><span class='add'>Pañcasatabhikkhuvatthu</span></h3>
<blockquote class='gatha'>
<p><a class='ref sc' id='sc83' href='#sc83' data-uid='dhp83'>SC 83</a><a class='ref vatthu_gatha' id='vatthu_gatha83.1' href='#vatthu_gatha83.1'>Vatthugāthā 83.1</a><a class='ref ms' id='ms18Dh_89' href='#ms18Dh_89'>Ms 18Dh_89</a><a class='ref msdiv' id='msdiv83' href='#msdiv83'>Msdiv 83</a>Sabbattha ve sappurisā cajanti,<br>
Na kāmakāmā lapayanti santo;<br>
Sukhena phuṭṭhā atha vā dukhena,<br>
Na <span class='var' id='note58' title='noccāvacaṃ (bj)'>uccāvacaṃ</span> paṇḍitā dassayanti.</p>
</blockquote>
<h3><span class='add'>Dhammikattheravatthu</span></h3>
<blockquote class='gatha'>
<p><a class='ref sc' id='sc84' href='#sc84' data-uid='dhp84'>SC 84</a><a class='ref vatthu_gatha' id='vatthu_gatha84.1' href='#vatthu_gatha84.1'>Vatthugāthā 84.1</a><a class='ref pts2ed' id='pts2ed24' href='#pts2ed24'>PTS 2nd ed. 24</a> <a class='ref ms' id='ms18Dh_90' href='#ms18Dh_90'>Ms 18Dh_90</a><a class='ref msdiv' id='msdiv84' href='#msdiv84'>Msdiv 84</a>Na attahetu na parassa hetu,<br>
Na puttamicche na dhanaṃ na raṭṭhaṃ;<br>
Na <span class='var' id='note59' title='nicche (?)'>iccheyya</span> adhammena samiddhimattano,<br>
Sa sīlavā paññavā dhammiko siyā.</p>
</blockquote>
<h3><span class='add'>Dhammassavanattheravatthu</span></h3>
<blockquote class='gatha'>
<p><a class='ref sc' id='sc85' href='#sc85' data-uid='dhp85'>SC 85</a><a class='ref vatthu_gatha' id='vatthu_gatha85.1' href='#vatthu_gatha85.1'>Vatthugāthā 85.1</a><a class='ref ms' id='ms18Dh_91' href='#ms18Dh_91'>Ms 18Dh_91</a><a class='ref msdiv' id='msdiv85' href='#msdiv85'>Msdiv 85</a>Appakā te manussesu,<br>
ye janā pāragāmino;<br>
Athāyaṃ itarā pajā,<br>
tīramevānudhāvati.</p>
<p><a class='ref sc' id='sc86' href='#sc86' data-uid='dhp86'>SC 86</a><a class='ref vatthu_gatha' id='vatthu_gatha85.2' href='#vatthu_gatha85.2'>Vatthugāthā 85.2</a><a class='ref pts1ed' id='pts1ed13' href='#pts1ed13'>PTS 1st ed. 13</a> <a class='ref ms' id='ms18Dh_92' href='#ms18Dh_92'>Ms 18Dh_92</a><a class='ref msdiv' id='msdiv86' href='#msdiv86'>Msdiv 86</a>Ye ca kho sammadakkhāte,<br>
dhamme dhammānuvattino;<br>
Te janā pāramessanti,<br>
maccudheyyaṃ suduttaraṃ.</p>
</blockquote>
<h3><span class='add'>Pañcasataāgantukabhikkhuvatthu</span></h3>
<blockquote class='gatha'>
<p><a class='ref sc' id='sc87' href='#sc87' data-uid='dhp87'>SC 87</a><a class='ref vatthu_gatha' id='vatthu_gatha86.1' href='#vatthu_gatha86.1'>Vatthugāthā 86.1</a><a class='ref ms' id='ms18Dh_93' href='#ms18Dh_93'>Ms 18Dh_93</a><a class='ref msdiv' id='msdiv87' href='#msdiv87'>Msdiv 87</a>Kaṇhaṃ dhammaṃ vippahāya,<br>
Sukkaṃ bhāvetha paṇḍito;<br>
Okā anokamāgamma,<br>
Viveke yattha dūramaṃ.</p>
<p><a class='ref sc' id='sc88' href='#sc88' data-uid='dhp88'>SC 88</a><a class='ref vatthu_gatha' id='vatthu_gatha86.2' href='#vatthu_gatha86.2'>Vatthugāthā 86.2</a><a class='ref pts2ed' id='pts2ed25' href='#pts2ed25'>PTS 2nd ed. 25</a> <a class='ref ms' id='ms18Dh_94' href='#ms18Dh_94'>Ms 18Dh_94</a><a class='ref msdiv' id='msdiv88' href='#msdiv88'>Msdiv 88</a>Tatrābhiratimiccheyya,<br>
hitvā kāme akiñcano;<br>
<span class='var' id='note61' title='pariyodāpeyya (?)'>Pariyodapeyya</span> attānaṃ,<br>
cittaklesehi paṇḍito.</p>
<p><a class='ref sc' id='sc89' href='#sc89' data-uid='dhp89'>SC 89</a><a class='ref vatthu_gatha' id='vatthu_gatha86.3' href='#vatthu_gatha86.3'>Vatthugāthā 86.3</a><a class='ref ms' id='ms18Dh_95' href='#ms18Dh_95'>Ms 18Dh_95</a><a class='ref msdiv' id='msdiv89' href='#msdiv89'>Msdiv 89</a>Yesaṃ sambodhiyaṅgesu,<br>
sammā cittaṃ subhāvitaṃ;<br>
Ādānapaṭinissagge,<br>
anupādāya ye ratā;<br>
Khīṇāsavā jutimanto,<br>
te loke parinibbutā.</p>
</blockquote>
<p class='endsection'>Paṇḍitavaggo chaṭṭho.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
