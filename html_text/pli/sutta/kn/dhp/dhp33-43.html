<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='dhp33-43' lang='pli'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>Cittavagga</h1>
</header>
<h3><span class='add'>Meghiyattheravatthu</span></h3>
<blockquote class='gatha'>
<p><a class='ref sc' id='sc33' data-uid='dhp33'>SC 33</a><a class='ref vatthu_gatha' id='vatthu_gatha33.1'>Vatthugāthā 33.1</a><a class='ref pts2ed' id='pts2ed10'>PTS 2nd ed. 10</a> <a class='ref ms' id='ms18Dh_36'>Ms 18Dh_36</a><a class='ref msdiv' id='msdiv33'>Msdiv 33</a>Phandanaṃ capalaṃ cittaṃ,<br>
<span class='var' id='note23' title='durakkhaṃ (bj, s1-3)'>dūrakkhaṃ</span> dunnivārayaṃ;<br>
Ujuṃ karoti medhāvī,<br>
usukārova tejanaṃ.</p>
<p><a class='ref sc' id='sc34' data-uid='dhp34'>SC 34</a><a class='ref vatthu_gatha' id='vatthu_gatha33.2'>Vatthugāthā 33.2</a><a class='ref ms' id='ms18Dh_37'>Ms 18Dh_37</a><a class='ref msdiv' id='msdiv34'>Msdiv 34</a>Vārijova thale khitto,<br>
okamokataubbhato;<br>
Pariphandatidaṃ cittaṃ,<br>
māradheyyaṃ pahātave.</p>
</blockquote>
<h3><span class='add'>Aññatarabhikkhuvatthu</span></h3>
<blockquote class='gatha'>
<p><a class='ref sc' id='sc35' data-uid='dhp35'>SC 35</a><a class='ref vatthu_gatha' id='vatthu_gatha34.1'>Vatthugāthā 34.1</a><a class='ref ms' id='ms18Dh_38'>Ms 18Dh_38</a><a class='ref msdiv' id='msdiv35'>Msdiv 35</a>Dunniggahassa lahuno,<br>
yatthakāmanipātino;<br>
Cittassa damatho sādhu,<br>
cittaṃ dantaṃ sukhāvahaṃ.</p>
</blockquote>
<h3><span class='add'>Aññataraukkaṇṭhitabhikkhuvatthu</span></h3>
<blockquote class='gatha'>
<p><a class='ref sc' id='sc36' data-uid='dhp36'>SC 36</a><a class='ref vatthu_gatha' id='vatthu_gatha35.1'>Vatthugāthā 35.1</a><a class='ref pts1ed' id='pts1ed6'>PTS 1st ed. 6</a> <a class='ref ms' id='ms18Dh_39'>Ms 18Dh_39</a><a class='ref msdiv' id='msdiv36'>Msdiv 36</a>Sududdasaṃ sunipuṇaṃ,<br>
yatthakāmanipātinaṃ;<br>
Cittaṃ rakkhetha medhāvī,<br>
cittaṃ guttaṃ sukhāvahaṃ.</p>
</blockquote>
<h3><span class='add'>Saṅgharakkhitabhāgineyyattheravatthu</span></h3>
<blockquote class='gatha'>
<p><a class='ref sc' id='sc37' data-uid='dhp37'>SC 37</a><a class='ref vatthu_gatha' id='vatthu_gatha36.1'>Vatthugāthā 36.1</a><a class='ref pts2ed' id='pts2ed11'>PTS 2nd ed. 11</a> <a class='ref ms' id='ms18Dh_40'>Ms 18Dh_40</a><a class='ref msdiv' id='msdiv37'>Msdiv 37</a>Dūraṅgamaṃ <span class='var' id='note24' title='ekacāraṃ (mr)'>ekacaraṃ</span>,<br>
asarīraṃ guhāsayaṃ;<br>
Ye cittaṃ saṃyamissanti,<br>
mokkhanti mārabandhanā.</p>
</blockquote>
<h3><span class='add'>Cittahatthattheravatthu</span></h3>
<blockquote class='gatha'>
<p><a class='ref sc' id='sc38' data-uid='dhp38'>SC 38</a><a class='ref vatthu_gatha' id='vatthu_gatha37.1'>Vatthugāthā 37.1</a><a class='ref ms' id='ms18Dh_41'>Ms 18Dh_41</a><a class='ref msdiv' id='msdiv38'>Msdiv 38</a>Anavaṭṭhitacittassa,<br>
saddhammaṃ avijānato;<br>
Pariplavapasādassa,<br>
paññā na paripūrati.</p>
<p><a class='ref sc' id='sc39' data-uid='dhp39'>SC 39</a><a class='ref vatthu_gatha' id='vatthu_gatha37.2'>Vatthugāthā 37.2</a><a class='ref ms' id='ms18Dh_42'>Ms 18Dh_42</a><a class='ref msdiv' id='msdiv39'>Msdiv 39</a>Anavassutacittassa,<br>
ananvāhatacetaso;<br>
Puññapāpapahīnassa,<br>
natthi jāgarato bhayaṃ.</p>
</blockquote>
<h3><span class='add'>Pañcasatabhikkhuvatthu</span></h3>
<blockquote class='gatha'>
<p><a class='ref sc' id='sc40' data-uid='dhp40'>SC 40</a><a class='ref vatthu_gatha' id='vatthu_gatha38.1'>Vatthugāthā 38.1</a><a class='ref ms' id='ms18Dh_43'>Ms 18Dh_43</a><a class='ref msdiv' id='msdiv40'>Msdiv 40</a>Kumbhūpamaṃ kāyamimaṃ viditvā,<br>
Nagarūpamaṃ cittamidaṃ ṭhapetvā;<br>
Yodhetha māraṃ paññāvudhena,<br>
Jitañca rakkhe anivesano siyā.</p>
</blockquote>
<h3><span class='add'>Pūtigattatissattheravatthu</span></h3>
<blockquote class='gatha'>
<p><a class='ref sc' id='sc41' data-uid='dhp41'>SC 41</a><a class='ref vatthu_gatha' id='vatthu_gatha39.1'>Vatthugāthā 39.1</a><a class='ref pts2ed' id='pts2ed12'>PTS 2nd ed. 12</a> <a class='ref ms' id='ms18Dh_44'>Ms 18Dh_44</a><a class='ref msdiv' id='msdiv41'>Msdiv 41</a>Aciraṃ vatayaṃ kāyo,<br>
pathaviṃ adhisessati;<br>
Chuddho apetaviññāṇo,<br>
niratthaṃva kaliṅgaraṃ.</p>
</blockquote>
<h3><span class='add'>Nandagopālakavatthu</span></h3>
<blockquote class='gatha'>
<p><a class='ref sc' id='sc42' data-uid='dhp42'>SC 42</a><a class='ref vatthu_gatha' id='vatthu_gatha40.1'>Vatthugāthā 40.1</a><a class='ref ms' id='ms18Dh_45'>Ms 18Dh_45</a><a class='ref msdiv' id='msdiv42'>Msdiv 42</a>Diso disaṃ yaṃ taṃ kayirā,<br>
verī vā pana verinaṃ;<br>
Micchāpaṇihitaṃ cittaṃ,<br>
<span class='var' id='note26' title='pāpiyaṃ (?)'>pāpiyo</span> naṃ tato kare.</p>
</blockquote>
<h3><span class='add'>Soreyyavatthu</span></h3>
<blockquote class='gatha'>
<p><a class='ref sc' id='sc43' data-uid='dhp43'>SC 43</a><a class='ref vatthu_gatha' id='vatthu_gatha41.1'>Vatthugāthā 41.1</a><a class='ref ms' id='ms18Dh_46'>Ms 18Dh_46</a><a class='ref msdiv' id='msdiv43'>Msdiv 43</a>Na taṃ mātā pitā kayirā,<br>
aññe vāpi ca ñātakā;<br>
Sammāpaṇihitaṃ cittaṃ,<br>
seyyaso naṃ tato kare.</p>
</blockquote>
<p class='endsection'>Cittavaggo tatiyo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
