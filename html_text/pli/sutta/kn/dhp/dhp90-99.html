<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='dhp90-99' lang='pli'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>Arahantavagga</h1>
</header>
<h3><span class='add'>Jīvakapañhavatthu</span></h3>
<blockquote class='gatha'>
<p><a class='ref sc' id='sc90' href='#sc90' data-uid='dhp90'>SC 90</a><a class='ref vatthu_gatha' id='vatthu_gatha90.1' href='#vatthu_gatha90.1'>Vatthugāthā 90.1</a><a class='ref pts2ed' id='pts2ed26' href='#pts2ed26'>PTS 2nd ed. 26</a> <a class='ref ms' id='ms18Dh_97' href='#ms18Dh_97'>Ms 18Dh_97</a><a class='ref msdiv' id='msdiv90' href='#msdiv90'>Msdiv 90</a>Gataddhino visokassa,<br>
vippamuttassa sabbadhi;<br>
Sabbaganthappahīnassa,<br>
pariḷāho na vijjati.</p>
</blockquote>
<h3><span class='add'>Mahākassapattheravatthu</span></h3>
<blockquote class='gatha'>
<p><a class='ref sc' id='sc91' href='#sc91' data-uid='dhp91'>SC 91</a><a class='ref vatthu_gatha' id='vatthu_gatha91.1' href='#vatthu_gatha91.1'>Vatthugāthā 91.1</a><a class='ref ms' id='ms18Dh_98' href='#ms18Dh_98'>Ms 18Dh_98</a><a class='ref msdiv' id='msdiv91' href='#msdiv91'>Msdiv 91</a>Uyyuñjanti satīmanto,<br>
na nikete ramanti te;<br>
Haṃsāva pallalaṃ hitvā,<br>
okamokaṃ jahanti te.</p>
</blockquote>
<h3><span class='add'>Belaṭṭhasīsattheravatthu</span></h3>
<blockquote class='gatha'>
<p><a class='ref sc' id='sc92' href='#sc92' data-uid='dhp92'>SC 92</a><a class='ref vatthu_gatha' id='vatthu_gatha92.1' href='#vatthu_gatha92.1'>Vatthugāthā 92.1</a><a class='ref pts1ed' id='pts1ed14' href='#pts1ed14'>PTS 1st ed. 14</a> <a class='ref ms' id='ms18Dh_99' href='#ms18Dh_99'>Ms 18Dh_99</a><a class='ref msdiv' id='msdiv92' href='#msdiv92'>Msdiv 92</a>Yesaṃ sannicayo natthi,<br>
ye pariññātabhojanā;<br>
Suññato animitto ca,<br>
vimokkho yesaṃ gocaro;<br>
Ākāseva <span class='var' id='note62' title='sakuṇānaṃ (mr)' href='#note62' title='sakuṇānaṃ (mr)'>sakuntānaṃ</span>,<br>
gati tesaṃ durannayā.</p>
</blockquote>
<h3><span class='add'>Anuruddhattheravatthu</span></h3>
<blockquote class='gatha'>
<p><a class='ref sc' id='sc93' href='#sc93' data-uid='dhp93'>SC 93</a><a class='ref vatthu_gatha' id='vatthu_gatha93.1' href='#vatthu_gatha93.1'>Vatthugāthā 93.1</a><a class='ref ms' id='ms18Dh_100' href='#ms18Dh_100'>Ms 18Dh_100</a><a class='ref msdiv' id='msdiv93' href='#msdiv93'>Msdiv 93</a>Yassāsavā parikkhīṇā,<br>
āhāre ca anissito;<br>
Suññato animitto ca,<br>
vimokkho yassa gocaro;<br>
Ākāseva sakuntānaṃ,<br>
padaṃ tassa durannayaṃ.</p>
</blockquote>
<h3><span class='add'>Mahākaccāyanattheravatthu</span></h3>
<blockquote class='gatha'>
<p><a class='ref sc' id='sc94' href='#sc94' data-uid='dhp94'>SC 94</a><a class='ref vatthu_gatha' id='vatthu_gatha94.1' href='#vatthu_gatha94.1'>Vatthugāthā 94.1</a><a class='ref pts2ed' id='pts2ed27' href='#pts2ed27'>PTS 2nd ed. 27</a> <a class='ref ms' id='ms18Dh_101' href='#ms18Dh_101'>Ms 18Dh_101</a><a class='ref msdiv' id='msdiv94' href='#msdiv94'>Msdiv 94</a><span class='var' id='note64' title='kassindriyāni (^thag2.43#1 [Brahmālittheragāthā])'>Yassindriyāni</span> <span class='var' id='note65' title='samathaṃ gatāni (bj, pts1-2)' href='#note64' title='kassindriyāni (^thag2.43#1 [Brahmālittheragāthā])'>Yassindriyāni</span> <span class='var' id='note65' title='samathaṃ gatāni (bj, pts1-2)'>samathaṅgatāni</span>,<br>
Assā yathā sārathinā sudantā;<br>
Pahīnamānassa anāsavassa,<br>
Devāpi tassa pihayanti tādino.</p>
</blockquote>
<h3><span class='add'>Sāriputtattheravatthu</span></h3>
<blockquote class='gatha'>
<p><a class='ref sc' id='sc95' href='#sc95' data-uid='dhp95'>SC 95</a><a class='ref vatthu_gatha' id='vatthu_gatha95.1' href='#vatthu_gatha95.1'>Vatthugāthā 95.1</a><a class='ref ms' id='ms18Dh_102' href='#ms18Dh_102'>Ms 18Dh_102</a><a class='ref msdiv' id='msdiv95' href='#msdiv95'>Msdiv 95</a>Pathavisamo no virujjhati,<br>
<span class='var' id='note66' title='indakhīlūpamo (bj, s1-3, pts1-2)' href='#note66' title='indakhīlūpamo (bj, s1-3, pts1-2)'>Indakhilupamo</span> tādi subbato;<br>
Rahadova apetakaddamo,<br>
Saṃsārā na bhavanti tādino.</p>
</blockquote>
<h3><span class='add'>Kosambivāsitissattherasāmaṇeravatthu</span></h3>
<blockquote class='gatha'>
<p><a class='ref sc' id='sc96' href='#sc96' data-uid='dhp96'>SC 96</a><a class='ref vatthu_gatha' id='vatthu_gatha96.1' href='#vatthu_gatha96.1'>Vatthugāthā 96.1</a><a class='ref ms' id='ms18Dh_103' href='#ms18Dh_103'>Ms 18Dh_103</a><a class='ref msdiv' id='msdiv96' href='#msdiv96'>Msdiv 96</a>Santaṃ tassa manaṃ hoti,<br>
santā vācā ca kamma ca;<br>
Sammadaññāvimuttassa,<br>
upasantassa tādino.</p>
</blockquote>
<h3><span class='add'>Sāriputtattheravatthu</span></h3>
<blockquote class='gatha'>
<p><a class='ref sc' id='sc97' href='#sc97' data-uid='dhp97'>SC 97</a><a class='ref vatthu_gatha' id='vatthu_gatha97.1' href='#vatthu_gatha97.1'>Vatthugāthā 97.1</a><a class='ref ms' id='ms18Dh_104' href='#ms18Dh_104'>Ms 18Dh_104</a><a class='ref msdiv' id='msdiv97' href='#msdiv97'>Msdiv 97</a>Assaddho akataññū ca,<br>
sandhicchedo ca yo naro;<br>
Hatāvakāso vantāso,<br>
sa ve uttamaporiso.</p>
</blockquote>
<h3><span class='add'>Khadiravaniyarevatattheravatthu</span></h3>
<blockquote class='gatha'>
<p><a class='ref sc' id='sc98' href='#sc98' data-uid='dhp98'>SC 98</a><a class='ref vatthu_gatha' id='vatthu_gatha98.1' href='#vatthu_gatha98.1'>Vatthugāthā 98.1</a><a class='ref pts2ed' id='pts2ed28' href='#pts2ed28'>PTS 2nd ed. 28</a> <a class='ref ms' id='ms18Dh_105' href='#ms18Dh_105'>Ms 18Dh_105</a><a class='ref msdiv' id='msdiv98' href='#msdiv98'>Msdiv 98</a>Gāme vā yadi vāraññe,<br>
Ninne vā yadi vā thale;<br>
Yattha arahanto viharanti,<br>
Taṃ bhūmirāmaṇeyyakaṃ.</p>
</blockquote>
<h3><span class='add'>Aññataraitthivatthu</span></h3>
<blockquote class='gatha'>
<p><a class='ref sc' id='sc99' href='#sc99' data-uid='dhp99'>SC 99</a><a class='ref vatthu_gatha' id='vatthu_gatha99.1' href='#vatthu_gatha99.1'>Vatthugāthā 99.1</a><a class='ref pts1ed' id='pts1ed15' href='#pts1ed15'>PTS 1st ed. 15</a> <a class='ref ms' id='ms18Dh_106' href='#ms18Dh_106'>Ms 18Dh_106</a><a class='ref msdiv' id='msdiv99' href='#msdiv99'>Msdiv 99</a>Ramaṇīyāni araññāni,<br>
yattha na ramatī jano;<br>
Vītarāgā ramissanti,<br>
na te kāmagavesino.</p>
</blockquote>
<p class='endsection'>Arahantavaggo sattamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
