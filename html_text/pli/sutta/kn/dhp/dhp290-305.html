<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='dhp290-305' lang='pli'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>Pakiṇṇakavagga</h1>
</header>
<h3><span class='add'>Attanopubbakammavatthu</span></h3>
<blockquote class='gatha'>
<p><a class='ref sc' id='sc290' data-uid='dhp290'>SC 290</a><a class='ref vatthu_gatha' id='vatthu_gatha290.1'>Vatthugāthā 290.1</a><a class='ref pts2ed' id='pts2ed82'>PTS 2nd ed. 82</a> <a class='ref ms' id='ms18Dh_313'>Ms 18Dh_313</a><a class='ref msdiv' id='msdiv290'>Msdiv 290</a>Mattāsukhapariccāgā,<br>
passe ce vipulaṃ sukhaṃ;<br>
Caje mattāsukhaṃ dhīro,<br>
sampassaṃ vipulaṃ sukhaṃ.</p>
</blockquote>
<h3><span class='add'>Kukkuṭaṇḍakhādikāvatthu</span></h3>
<blockquote class='gatha'>
<p><a class='ref sc' id='sc291' data-uid='dhp291'>SC 291</a><a class='ref vatthu_gatha' id='vatthu_gatha291.1'>Vatthugāthā 291.1</a><a class='ref ms' id='ms18Dh_314'>Ms 18Dh_314</a><a class='ref msdiv' id='msdiv291'>Msdiv 291</a>Paradukkhūpadhānena,<br>
<span class='var' id='note185' title='yo attano (s1-3, pts1-2, mr)'>attano</span> sukhamicchati;<br>
Verasaṃsaggasaṃsaṭṭho,<br>
verā so na parimuccati.</p>
</blockquote>
<h3><span class='add'>Bhaddiyānaṃbhikkhūnaṃvatthu</span></h3>
<blockquote class='gatha'>
<p><a class='ref sc' id='sc292' data-uid='dhp292'>SC 292</a><a class='ref vatthu_gatha' id='vatthu_gatha292.1'>Vatthugāthā 292.1</a><a class='ref ms' id='ms18Dh_315'>Ms 18Dh_315</a><a class='ref msdiv' id='msdiv292'>Msdiv 292</a>Yañhi kiccaṃ <span class='var' id='note186' title='tadapaviddhaṃ (bj, s1-3)'>apaviddhaṃ</span>,<br>
akiccaṃ pana karīyati;<br>
Unnaḷānaṃ pamattānaṃ,<br>
tesaṃ vaḍḍhanti āsavā.</p>
<p><a class='ref sc' id='sc293' data-uid='dhp293'>SC 293</a><a class='ref vatthu_gatha' id='vatthu_gatha292.2'>Vatthugāthā 292.2</a><a class='ref ms' id='ms18Dh_316'>Ms 18Dh_316</a><a class='ref msdiv' id='msdiv293'>Msdiv 293</a>Yesañca susamāraddhā,<br>
niccaṃ kāyagatā sati;<br>
Akiccaṃ te na sevanti,<br>
kicce sātaccakārino;<br>
Satānaṃ sampajānānaṃ,<br>
atthaṃ gacchanti āsavā.</p>
</blockquote>
<h3><span class='add'>Lakuṇḍakabhaddiyavatthu</span></h3>
<blockquote class='gatha'>
<p><a class='ref sc' id='sc294' data-uid='dhp294'>SC 294</a><a class='ref vatthu_gatha' id='vatthu_gatha293.1'>Vatthugāthā 293.1</a><a class='ref pts1ed' id='pts1ed43'>PTS 1st ed. 43</a> <a class='ref pts2ed' id='pts2ed83'>PTS 2nd ed. 83</a> <a class='ref ms' id='ms18Dh_317'>Ms 18Dh_317</a><a class='ref msdiv' id='msdiv294'>Msdiv 294</a>Mātaraṃ pitaraṃ hantvā,<br>
rājāno dve ca khattiye;<br>
Raṭṭhaṃ sānucaraṃ hantvā,<br>
anīgho yāti brāhmaṇo.</p>
<p><a class='ref sc' id='sc295' data-uid='dhp295'>SC 295</a><a class='ref vatthu_gatha' id='vatthu_gatha293.2'>Vatthugāthā 293.2</a><a class='ref ms' id='ms18Dh_318'>Ms 18Dh_318</a><a class='ref msdiv' id='msdiv295'>Msdiv 295</a>Mātaraṃ pitaraṃ hantvā,<br>
rājāno dve ca sotthiye;<br>
Veyagghapañcamaṃ hantvā,<br>
anīgho yāti brāhmaṇo.</p>
</blockquote>
<h3><span class='add'>Dārusākaṭikaputtavatthu</span></h3>
<blockquote class='gatha'>
<p><a class='ref sc' id='sc296' data-uid='dhp296'>SC 296</a><a class='ref vatthu_gatha' id='vatthu_gatha294.1'>Vatthugāthā 294.1</a><a class='ref ms' id='ms18Dh_319'>Ms 18Dh_319</a><a class='ref msdiv' id='msdiv296'>Msdiv 296</a>Suppabuddhaṃ pabujjhanti,<br>
sadā gotamasāvakā;<br>
Yesaṃ divā ca ratto ca,<br>
niccaṃ buddhagatā sati.</p>
<p><a class='ref sc' id='sc297' data-uid='dhp297'>SC 297</a><a class='ref vatthu_gatha' id='vatthu_gatha294.2'>Vatthugāthā 294.2</a><a class='ref ms' id='ms18Dh_320'>Ms 18Dh_320</a><a class='ref msdiv' id='msdiv297'>Msdiv 297</a>Suppabuddhaṃ pabujjhanti,<br>
sadā gotamasāvakā;<br>
Yesaṃ divā ca ratto ca,<br>
niccaṃ dhammagatā sati.</p>
<p><a class='ref sc' id='sc298' data-uid='dhp298'>SC 298</a><a class='ref vatthu_gatha' id='vatthu_gatha294.3'>Vatthugāthā 294.3</a><a class='ref ms' id='ms18Dh_321'>Ms 18Dh_321</a><a class='ref msdiv' id='msdiv298'>Msdiv 298</a>Suppabuddhaṃ pabujjhanti,<br>
sadā gotamasāvakā;<br>
Yesaṃ divā ca ratto ca,<br>
niccaṃ saṅghagatā sati.</p>
<p><a class='ref sc' id='sc299' data-uid='dhp299'>SC 299</a><a class='ref vatthu_gatha' id='vatthu_gatha294.4'>Vatthugāthā 294.4</a><a class='ref pts2ed' id='pts2ed84'>PTS 2nd ed. 84</a> <a class='ref ms' id='ms18Dh_322'>Ms 18Dh_322</a><a class='ref msdiv' id='msdiv299'>Msdiv 299</a>Suppabuddhaṃ pabujjhanti,<br>
sadā gotamasāvakā;<br>
Yesaṃ divā ca ratto ca,<br>
niccaṃ kāyagatā sati.</p>
<p><a class='ref sc' id='sc300' data-uid='dhp300'>SC 300</a><a class='ref vatthu_gatha' id='vatthu_gatha294.5'>Vatthugāthā 294.5</a><a class='ref ms' id='ms18Dh_323'>Ms 18Dh_323</a><a class='ref msdiv' id='msdiv300'>Msdiv 300</a>Suppabuddhaṃ pabujjhanti,<br>
sadā gotamasāvakā;<br>
Yesaṃ divā ca ratto ca,<br>
ahiṃsāya rato mano.</p>
<p><a class='ref sc' id='sc301' data-uid='dhp301'>SC 301</a><a class='ref vatthu_gatha' id='vatthu_gatha294.6'>Vatthugāthā 294.6</a><a class='ref ms' id='ms18Dh_324'>Ms 18Dh_324</a><a class='ref msdiv' id='msdiv301'>Msdiv 301</a>Suppabuddhaṃ pabujjhanti,<br>
sadā gotamasāvakā;<br>
Yesaṃ divā ca ratto ca,<br>
bhāvanāya rato mano.</p>
</blockquote>
<h3><span class='add'>Vajjiputtakabhikkhuvatthu</span></h3>
<blockquote class='gatha'>
<p><a class='ref sc' id='sc302' data-uid='dhp302'>SC 302</a><a class='ref vatthu_gatha' id='vatthu_gatha295.1'>Vatthugāthā 295.1</a><a class='ref ms' id='ms18Dh_325'>Ms 18Dh_325</a><a class='ref msdiv' id='msdiv302'>Msdiv 302</a>Duppabbajjaṃ durabhiramaṃ,<br>
Durāvāsā gharā dukhā;<br>
Dukkhosamānasaṃvāso,<br>
Dukkhānupatitaddhagū;<br>
<span class='var' id='note189' title=' tasmā na caddhagū siyā (sī1), tasmā na caddhagū na ca (ka-ma)'>Tasmā na caddhagū siyā,<br>
Na ca</span> <span class='var' id='note191' title='dukkhānupātito (?)'>dukkhānupatito</span> siyā.</p>
</blockquote>
<h3><span class='add'>Cittagahapativatthu</span></h3>
<blockquote class='gatha'>
<p><a class='ref sc' id='sc303' data-uid='dhp303'>SC 303</a><a class='ref vatthu_gatha' id='vatthu_gatha296.1'>Vatthugāthā 296.1</a><a class='ref ms' id='ms18Dh_326'>Ms 18Dh_326</a><a class='ref msdiv' id='msdiv303'>Msdiv 303</a>Saddho sīlena sampanno,<br>
yasobhogasamappito;<br>
Yaṃ yaṃ padesaṃ bhajati,<br>
tattha tattheva pūjito.</p>
</blockquote>
<h3><span class='add'>Cūḷasubhaddāvatthu</span></h3>
<blockquote class='gatha'>
<p><a class='ref sc' id='sc304' data-uid='dhp304'>SC 304</a><a class='ref vatthu_gatha' id='vatthu_gatha297.1'>Vatthugāthā 297.1</a><a class='ref pts2ed' id='pts2ed85'>PTS 2nd ed. 85</a> <a class='ref ms' id='ms18Dh_327'>Ms 18Dh_327</a><a class='ref msdiv' id='msdiv304'>Msdiv 304</a>Dūre santo pakāsenti,<br>
himavantova pabbato;<br>
Asantettha na dissanti,<br>
rattiṃ khittā yathā sarā.</p>
</blockquote>
<h3><span class='add'>Ekavihārittheravatthu</span></h3>
<blockquote class='gatha'>
<p><a class='ref sc' id='sc305' data-uid='dhp305'>SC 305</a><a class='ref vatthu_gatha' id='vatthu_gatha298.1'>Vatthugāthā 298.1</a><a class='ref pts1ed' id='pts1ed44'>PTS 1st ed. 44</a> <a class='ref ms' id='ms18Dh_328'>Ms 18Dh_328</a><a class='ref msdiv' id='msdiv305'>Msdiv 305</a>Ekāsanaṃ ekaseyyaṃ,<br>
eko caramatandito;<br>
Eko damayamattānaṃ,<br>
vanante ramito siyā.</p>
</blockquote>
<p class='endsection'>Pakiṇṇakavaggo ekavīsatimo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
