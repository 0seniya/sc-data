<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='dhp273-289' lang='pli'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>Maggavagga</h1>
</header>
<h3><span class='add'>Pañcasatabhikkhuvatthu</span></h3>
<blockquote class='gatha'>
<p><a class='ref sc' id='sc273' href='#sc273' data-uid='dhp273'>SC 273</a><a class='ref vatthu_gatha' id='vatthu_gatha273.1' href='#vatthu_gatha273.1'>Vatthugāthā 273.1</a><a class='ref pts1ed' id='pts1ed40' href='#pts1ed40'>PTS 1st ed. 40</a> <a class='ref pts2ed' id='pts2ed77' href='#pts2ed77'>PTS 2nd ed. 77</a> <a class='ref ms' id='ms18Dh_295' href='#ms18Dh_295'>Ms 18Dh_295</a><a class='ref msdiv' id='msdiv273' href='#msdiv273'>Msdiv 273</a>Maggānaṭṭhaṅgiko seṭṭho,<br>
saccānaṃ caturo padā;<br>
Virāgo seṭṭho dhammānaṃ,<br>
dvipadānañca cakkhumā.</p>
<p><a class='ref sc' id='sc274' href='#sc274' data-uid='dhp274'>SC 274</a><a class='ref vatthu_gatha' id='vatthu_gatha273.2' href='#vatthu_gatha273.2'>Vatthugāthā 273.2</a><a class='ref ms' id='ms18Dh_296' href='#ms18Dh_296'>Ms 18Dh_296</a><a class='ref msdiv' id='msdiv274' href='#msdiv274'>Msdiv 274</a><span class='var' id='note172' title='esova (bj)'>Eseva</span> maggo natthañño,<br>
Dassanassa visuddhiyā;<br>
Etañhi tumhe paṭipajjatha,<br>
Mārassetaṃ pamohanaṃ.</p>
<p><a class='ref sc' id='sc275' href='#sc275' data-uid='dhp275'>SC 275</a><a class='ref vatthu_gatha' id='vatthu_gatha273.3' href='#vatthu_gatha273.3'>Vatthugāthā 273.3</a><a class='ref ms' id='ms18Dh_297' href='#ms18Dh_297'>Ms 18Dh_297</a><a class='ref msdiv' id='msdiv275' href='#msdiv275'>Msdiv 275</a>Etañhi tumhe paṭipannā,<br>
dukkhassantaṃ karissatha;<br>
<span class='var' id='note173' title='akkhāto ve (bj, pts1-2)'>Akkhāto vo</span> mayā maggo,<br>
aññāya <span class='var' id='note174' title='sallasanthanaṃ (bj, pts1-2) | sallasatthanaṃ (s1-3)'>sallakantanaṃ</span>.</p>
<p><a class='ref sc' id='sc276' href='#sc276' data-uid='dhp276'>SC 276</a><a class='ref vatthu_gatha' id='vatthu_gatha273.4' href='#vatthu_gatha273.4'>Vatthugāthā 273.4</a><a class='ref ms' id='ms18Dh_298' href='#ms18Dh_298'>Ms 18Dh_298</a><a class='ref msdiv' id='msdiv276' href='#msdiv276'>Msdiv 276</a>Tumhehi kiccamātappaṃ,<br>
akkhātāro tathāgatā;<br>
Paṭipannā pamokkhanti,<br>
jhāyino mārabandhanā.</p>
</blockquote>
<h3><span class='add'>Aniccalakkhaṇavatthu</span></h3>
<blockquote class='gatha'>
<p><a class='ref sc' id='sc277' href='#sc277' data-uid='dhp277'>SC 277</a><a class='ref vatthu_gatha' id='vatthu_gatha274.1' href='#vatthu_gatha274.1'>Vatthugāthā 274.1</a><a class='ref pts2ed' id='pts2ed78' href='#pts2ed78'>PTS 2nd ed. 78</a> <a class='ref ms' id='ms18Dh_299' href='#ms18Dh_299'>Ms 18Dh_299</a><a class='ref msdiv' id='msdiv277' href='#msdiv277'>Msdiv 277</a>“Sabbe saṅkhārā aniccā”ti,<br>
yadā paññāya passati;<br>
Atha nibbindati dukkhe,<br>
esa maggo visuddhiyā.</p>
</blockquote>
<h3><span class='add'>Dukkhalakkhaṇavatthu</span></h3>
<blockquote class='gatha'>
<p><a class='ref sc' id='sc278' href='#sc278' data-uid='dhp278'>SC 278</a><a class='ref vatthu_gatha' id='vatthu_gatha275.1' href='#vatthu_gatha275.1'>Vatthugāthā 275.1</a><a class='ref ms' id='ms18Dh_300' href='#ms18Dh_300'>Ms 18Dh_300</a><a class='ref msdiv' id='msdiv278' href='#msdiv278'>Msdiv 278</a>“Sabbe saṅkhārā dukkhā”ti,<br>
yadā paññāya passati;<br>
Atha nibbindati dukkhe,<br>
esa maggo visuddhiyā.</p>
</blockquote>
<h3><span class='add'>Anattalakkhaṇavatthu</span></h3>
<blockquote class='gatha'>
<p><a class='ref sc' id='sc279' href='#sc279' data-uid='dhp279'>SC 279</a><a class='ref vatthu_gatha' id='vatthu_gatha276.1' href='#vatthu_gatha276.1'>Vatthugāthā 276.1</a><a class='ref ms' id='ms18Dh_301' href='#ms18Dh_301'>Ms 18Dh_301</a><a class='ref msdiv' id='msdiv279' href='#msdiv279'>Msdiv 279</a>“Sabbe dhammā anattā”ti,<br>
yadā paññāya passati;<br>
Atha nibbindati dukkhe,<br>
esa maggo visuddhiyā.</p>
</blockquote>
<h3><span class='add'>Padhānakammikatissattheravatthu</span></h3>
<blockquote class='gatha'>
<p><a class='ref sc' id='sc280' href='#sc280' data-uid='dhp280'>SC 280</a><a class='ref vatthu_gatha' id='vatthu_gatha277.1' href='#vatthu_gatha277.1'>Vatthugāthā 277.1</a><a class='ref ms' id='ms18Dh_302' href='#ms18Dh_302'>Ms 18Dh_302</a><a class='ref msdiv' id='msdiv280' href='#msdiv280'>Msdiv 280</a>Uṭṭhānakālamhi anuṭṭhahāno,<br>
Yuvā balī ālasiyaṃ upeto;<br>
<span class='var' id='note177' title='asampannasaṅkappamano (mr)'>Saṃsannasaṅkappamano</span> kusīto,<br>
Paññāya maggaṃ alaso na vindati.</p>
</blockquote>
<h3><span class='add'>Sūkarapetavatthu</span></h3>
<blockquote class='gatha'>
<p><a class='ref sc' id='sc281' href='#sc281' data-uid='dhp281'>SC 281</a><a class='ref vatthu_gatha' id='vatthu_gatha278.1' href='#vatthu_gatha278.1'>Vatthugāthā 278.1</a><a class='ref pts1ed' id='pts1ed41' href='#pts1ed41'>PTS 1st ed. 41</a> <a class='ref pts2ed' id='pts2ed79' href='#pts2ed79'>PTS 2nd ed. 79</a> <a class='ref ms' id='ms18Dh_303' href='#ms18Dh_303'>Ms 18Dh_303</a><a class='ref msdiv' id='msdiv281' href='#msdiv281'>Msdiv 281</a>Vācānurakkhī manasā susaṃvuto,<br>
Kāyena ca <span class='var' id='note179' title='akusalaṃ na kayirā (bj, s1-3, km, pts1-2)'>nākusalaṃ kayirā</span>;<br>
Ete tayo kammapathe visodhaye,<br>
Ārādhaye maggamisippaveditaṃ.</p>
</blockquote>
<h3><span class='add'>Poṭṭhilattheravatthu</span></h3>
<blockquote class='gatha'>
<p><a class='ref sc' id='sc282' href='#sc282' data-uid='dhp282'>SC 282</a><a class='ref vatthu_gatha' id='vatthu_gatha279.1' href='#vatthu_gatha279.1'>Vatthugāthā 279.1</a><a class='ref ms' id='ms18Dh_304' href='#ms18Dh_304'>Ms 18Dh_304</a><a class='ref msdiv' id='msdiv282' href='#msdiv282'>Msdiv 282</a>Yogā ve <span class='var' id='note180' title='jāyati (pts1) | jāyate (katthaci)'>jāyatī</span> bhūri,<br>
ayogā bhūrisaṅkhayo;<br>
Etaṃ dvedhāpathaṃ ñatvā,<br>
bhavāya vibhavāya ca;<br>
Tathāttānaṃ niveseyya,<br>
yathā bhūri pavaḍḍhati.</p>
</blockquote>
<h3><span class='add'>Pañcamahallakabhikkhuvatthu</span></h3>
<blockquote class='gatha'>
<p><a class='ref sc' id='sc283' href='#sc283' data-uid='dhp283'>SC 283</a><a class='ref vatthu_gatha' id='vatthu_gatha280.1' href='#vatthu_gatha280.1'>Vatthugāthā 280.1</a><a class='ref ms' id='ms18Dh_305' href='#ms18Dh_305'>Ms 18Dh_305</a><a class='ref msdiv' id='msdiv283' href='#msdiv283'>Msdiv 283</a>Vanaṃ chindatha mā rukkhaṃ,<br>
vanato jāyate bhayaṃ;<br>
Chetvā vanañca vanathañca,<br>
nibbanā hotha bhikkhavo.</p>
<p><a class='ref sc' id='sc284' href='#sc284' data-uid='dhp284'>SC 284</a><a class='ref vatthu_gatha' id='vatthu_gatha280.2' href='#vatthu_gatha280.2'>Vatthugāthā 280.2</a><a class='ref pts2ed' id='pts2ed80' href='#pts2ed80'>PTS 2nd ed. 80</a> <a class='ref ms' id='ms18Dh_306' href='#ms18Dh_306'>Ms 18Dh_306</a><a class='ref msdiv' id='msdiv284' href='#msdiv284'>Msdiv 284</a>Yāva hi vanatho na chijjati,<br>
Aṇumattopi narassa nārisu;<br>
<span class='var' id='note181' title='paṭibandhamanova (mr)'>Paṭibaddhamanova</span> tāva so,<br>
Vaccho <span class='var' id='note182' title='khīrapānova (si)'>khīrapakova</span> mātari.</p>
</blockquote>
<h3><span class='add'>Suvaṇṇakārattheravatthu</span></h3>
<blockquote class='gatha'>
<p><a class='ref sc' id='sc285' href='#sc285' data-uid='dhp285'>SC 285</a><a class='ref vatthu_gatha' id='vatthu_gatha281.1' href='#vatthu_gatha281.1'>Vatthugāthā 281.1</a><a class='ref ms' id='ms18Dh_307' href='#ms18Dh_307'>Ms 18Dh_307</a><a class='ref msdiv' id='msdiv285' href='#msdiv285'>Msdiv 285</a>Ucchinda sinehamattano,<br>
Kumudaṃ sāradikaṃva pāṇinā;<br>
Santimaggameva brūhaya,<br>
Nibbānaṃ sugatena desitaṃ.</p>
</blockquote>
<h3><span class='add'>Mahādhanavāṇijavatthu</span></h3>
<blockquote class='gatha'>
<p><a class='ref sc' id='sc286' href='#sc286' data-uid='dhp286'>SC 286</a><a class='ref vatthu_gatha' id='vatthu_gatha282.1' href='#vatthu_gatha282.1'>Vatthugāthā 282.1</a><a class='ref ms' id='ms18Dh_308' href='#ms18Dh_308'>Ms 18Dh_308</a><a class='ref msdiv' id='msdiv286' href='#msdiv286'>Msdiv 286</a>Idha vassaṃ vasissāmi,<br>
idha hemantagimhisu;<br>
Iti bālo vicinteti,<br>
antarāyaṃ na bujjhati.</p>
</blockquote>
<h3><span class='add'>Kisāgotamīvatthu</span></h3>
<blockquote class='gatha'>
<p><a class='ref sc' id='sc287' href='#sc287' data-uid='dhp287'>SC 287</a><a class='ref vatthu_gatha' id='vatthu_gatha283.1' href='#vatthu_gatha283.1'>Vatthugāthā 283.1</a><a class='ref pts2ed' id='pts2ed81' href='#pts2ed81'>PTS 2nd ed. 81</a> <a class='ref ms' id='ms18Dh_309' href='#ms18Dh_309'>Ms 18Dh_309</a><a class='ref msdiv' id='msdiv287' href='#msdiv287'>Msdiv 287</a>Taṃ puttapasusammattaṃ,<br>
byāsattamanasaṃ naraṃ;<br>
Suttaṃ gāmaṃ mahoghova,<br>
maccu ādāya gacchati.</p>
</blockquote>
<h3><span class='add'>Paṭācārāvatthu</span></h3>
<blockquote class='gatha'>
<p><a class='ref sc' id='sc288' href='#sc288' data-uid='dhp288'>SC 288</a><a class='ref vatthu_gatha' id='vatthu_gatha284.1' href='#vatthu_gatha284.1'>Vatthugāthā 284.1</a><a class='ref pts1ed' id='pts1ed42' href='#pts1ed42'>PTS 1st ed. 42</a> <a class='ref ms' id='ms18Dh_310' href='#ms18Dh_310'>Ms 18Dh_310</a><a class='ref msdiv' id='msdiv288' href='#msdiv288'>Msdiv 288</a>Na santi puttā tāṇāya,<br>
na pitā nāpi bandhavā;<br>
Antakenādhipannassa,<br>
natthi ñātīsu tāṇatā.</p>
<p><a class='ref sc' id='sc289' href='#sc289' data-uid='dhp289'>SC 289</a><a class='ref vatthu_gatha' id='vatthu_gatha284.2' href='#vatthu_gatha284.2'>Vatthugāthā 284.2</a><a class='ref ms' id='ms18Dh_311' href='#ms18Dh_311'>Ms 18Dh_311</a><a class='ref msdiv' id='msdiv289' href='#msdiv289'>Msdiv 289</a>Etamatthavasaṃ ñatvā,<br>
paṇḍito sīlasaṃvuto;<br>
Nibbānagamanaṃ maggaṃ,<br>
khippameva visodhaye.</p>
</blockquote>
<p class='endsection'>Maggavaggo vīsatimo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
