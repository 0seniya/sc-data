<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='dhp235-255' lang='pli'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>Malavagga</h1>
</header>
<h3><span class='add'>Goghātakaputtavatthu</span></h3>
<blockquote class='gatha'>
<p><a class='ref sc' id='sc235' data-uid='dhp235'>SC 235</a><a class='ref vatthu_gatha' id='vatthu_gatha235.1'>Vatthugāthā 235.1</a><a class='ref pts1ed' id='pts1ed35'>PTS 1st ed. 35</a> <a class='ref pts2ed' id='pts2ed67'>PTS 2nd ed. 67</a> <a class='ref ms' id='ms18Dh_255'>Ms 18Dh_255</a><a class='ref msdiv' id='msdiv235'>Msdiv 235</a>Paṇḍupalāsova dānisi,<br>
Yamapurisāpi ca <span class='var' id='note152' title='taṃ (bj, s1-3, km, pts1-2)'>te</span> upaṭṭhitā;<br>
Uyyogamukhe ca tiṭṭhasi,<br>
Pātheyyampi ca te na vijjati.</p>
<p><a class='ref sc' id='sc236' data-uid='dhp236'>SC 236</a><a class='ref vatthu_gatha' id='vatthu_gatha235.2'>Vatthugāthā 235.2</a><a class='ref ms' id='ms18Dh_256'>Ms 18Dh_256</a><a class='ref msdiv' id='msdiv236'>Msdiv 236</a>So karohi dīpamattano,<br>
Khippaṃ vāyama paṇḍito bhava;<br>
Niddhantamalo anaṅgaṇo,<br>
<span class='var' id='note153' title='dibbaṃ ariyabhūmimehisi (bj, s1-3, pts1-2) | dibbamariyabhūmiṃ upehisi (?)'>Dibbaṃ ariyabhūmiṃ upehisi</span>.</p>
<p><a class='ref sc' id='sc237' data-uid='dhp237'>SC 237</a><a class='ref vatthu_gatha' id='vatthu_gatha235.3'>Vatthugāthā 235.3</a><a class='ref ms' id='ms18Dh_257'>Ms 18Dh_257</a><a class='ref msdiv' id='msdiv237'>Msdiv 237</a>Upanītavayo ca dānisi,<br>
Sampayātosi yamassa santikaṃ;<br>
<span class='var' id='note154' title='vāsopi ca (bahūsu)'>Vāso</span> te natthi antarā,<br>
Pātheyyampi ca te na vijjati.</p>
<p><a class='ref sc' id='sc238' data-uid='dhp238'>SC 238</a><a class='ref vatthu_gatha' id='vatthu_gatha235.4'>Vatthugāthā 235.4</a><a class='ref pts2ed' id='pts2ed68'>PTS 2nd ed. 68</a> <a class='ref ms' id='ms18Dh_258'>Ms 18Dh_258</a><a class='ref msdiv' id='msdiv238'>Msdiv 238</a>So karohi dīpamattano,<br>
Khippaṃ vāyama paṇḍito bhava;<br>
Niddhantamalo anaṅgaṇo,<br>
<span class='var' id='note155' title='na puna jātijaraṃ (bj, s1-3) | na puna jātijjaraṃ (mr)'>Na punaṃ jātijaraṃ</span> upehisi.</p>
</blockquote>
<h3><span class='add'>Aññatarabrāhmaṇavatthu</span></h3>
<blockquote class='gatha'>
<p><a class='ref sc' id='sc239' data-uid='dhp239'>SC 239</a><a class='ref vatthu_gatha' id='vatthu_gatha236.1'>Vatthugāthā 236.1</a><a class='ref ms' id='ms18Dh_259'>Ms 18Dh_259</a><a class='ref msdiv' id='msdiv239'>Msdiv 239</a>Anupubbena medhāvī,<br>
thokaṃ thokaṃ khaṇe khaṇe;<br>
Kammāro rajatasseva,<br>
niddhame malamattano.</p>
</blockquote>
<h3><span class='add'>Tissattheravatthu</span></h3>
<blockquote class='gatha'>
<p><a class='ref sc' id='sc240' data-uid='dhp240'>SC 240</a><a class='ref vatthu_gatha' id='vatthu_gatha237.1'>Vatthugāthā 237.1</a><a class='ref ms' id='ms18Dh_260'>Ms 18Dh_260</a><a class='ref msdiv' id='msdiv240'>Msdiv 240</a>Ayasāva malaṃ <span class='var' id='note157' title='samuṭṭhāya (mr)'>samuṭṭhitaṃ</span>,<br>
<span class='var' id='note158' title='taduṭṭhāya (bj, s1-3, pts1-2)'>Tatuṭṭhāya</span> tameva khādati;<br>
Evaṃ atidhonacārinaṃ,<br>
Sāni <span class='var' id='note159' title='sakakammāni (bj, pts2)'>kammāni</span> nayanti duggatiṃ.</p>
</blockquote>
<h3><span class='add'>Lāḷudāyīvatthu</span></h3>
<blockquote class='gatha'>
<p><a class='ref sc' id='sc241' data-uid='dhp241'>SC 241</a><a class='ref vatthu_gatha' id='vatthu_gatha238.1'>Vatthugāthā 238.1</a><a class='ref pts1ed' id='pts1ed36'>PTS 1st ed. 36</a> <a class='ref ms' id='ms18Dh_261'>Ms 18Dh_261</a><a class='ref msdiv' id='msdiv241'>Msdiv 241</a>Asajjhāyamalā mantā,<br>
anuṭṭhānamalā gharā;<br>
Malaṃ vaṇṇassa kosajjaṃ,<br>
pamādo rakkhato malaṃ.</p>
</blockquote>
<h3><span class='add'>Aññatarakulaputtavatthu</span></h3>
<blockquote class='gatha'>
<p><a class='ref sc' id='sc242' data-uid='dhp242'>SC 242</a><a class='ref vatthu_gatha' id='vatthu_gatha239.1'>Vatthugāthā 239.1</a><a class='ref pts2ed' id='pts2ed69'>PTS 2nd ed. 69</a> <a class='ref ms' id='ms18Dh_262'>Ms 18Dh_262</a><a class='ref msdiv' id='msdiv242'>Msdiv 242</a>Malitthiyā duccaritaṃ,<br>
maccheraṃ dadato malaṃ;<br>
Malā ve pāpakā dhammā,<br>
asmiṃ loke paramhi ca.</p>
<p><a class='ref sc' id='sc243' data-uid='dhp243'>SC 243</a><a class='ref vatthu_gatha' id='vatthu_gatha239.2'>Vatthugāthā 239.2</a><a class='ref ms' id='ms18Dh_263'>Ms 18Dh_263</a><a class='ref msdiv' id='msdiv243'>Msdiv 243</a>Tato malā malataraṃ,<br>
avijjā paramaṃ malaṃ;<br>
Etaṃ malaṃ pahantvāna,<br>
nimmalā hotha bhikkhavo.</p>
</blockquote>
<h3><span class='add'>Cūḷasāribhikkhuvatthu</span></h3>
<blockquote class='gatha'>
<p><a class='ref sc' id='sc244' data-uid='dhp244'>SC 244</a><a class='ref vatthu_gatha' id='vatthu_gatha240.1'>Vatthugāthā 240.1</a><a class='ref ms' id='ms18Dh_264'>Ms 18Dh_264</a><a class='ref msdiv' id='msdiv244'>Msdiv 244</a>Sujīvaṃ ahirikena,<br>
kākasūrena dhaṃsinā;<br>
Pakkhandinā pagabbhena,<br>
saṅkiliṭṭhena jīvitaṃ.</p>
<p><a class='ref sc' id='sc245' data-uid='dhp245'>SC 245</a><a class='ref vatthu_gatha' id='vatthu_gatha240.2'>Vatthugāthā 240.2</a><a class='ref ms' id='ms18Dh_265'>Ms 18Dh_265</a><a class='ref msdiv' id='msdiv245'>Msdiv 245</a>Hirīmatā ca dujjīvaṃ,<br>
niccaṃ sucigavesinā;<br>
Alīnenāppagabbhena,<br>
suddhājīvena passatā.</p>
</blockquote>
<h3><span class='add'>Pañcaupāsakavatthu</span></h3>
<blockquote class='gatha'>
<p><a class='ref sc' id='sc246' data-uid='dhp246'>SC 246</a><a class='ref vatthu_gatha' id='vatthu_gatha241.1'>Vatthugāthā 241.1</a><a class='ref ms' id='ms18Dh_266'>Ms 18Dh_266</a><a class='ref msdiv' id='msdiv246'>Msdiv 246</a>Yo pāṇamatipāteti,<br>
musāvādañca bhāsati;<br>
Loke adinnamādiyati,<br>
paradārañca gacchati.</p>
<p><a class='ref sc' id='sc247' data-uid='dhp247'>SC 247</a><a class='ref vatthu_gatha' id='vatthu_gatha241.2'>Vatthugāthā 241.2</a><a class='ref pts2ed' id='pts2ed70'>PTS 2nd ed. 70</a> <a class='ref ms' id='ms18Dh_267'>Ms 18Dh_267</a><a class='ref msdiv' id='msdiv247'>Msdiv 247</a>Surāmerayapānañca,<br>
yo naro anuyuñjati;<br>
Idheva meso lokasmiṃ,<br>
mūlaṃ khaṇati attano.</p>
<p><a class='ref sc' id='sc248' data-uid='dhp248'>SC 248</a><a class='ref vatthu_gatha' id='vatthu_gatha241.3'>Vatthugāthā 241.3</a><a class='ref ms' id='ms18Dh_268'>Ms 18Dh_268</a><a class='ref msdiv' id='msdiv248'>Msdiv 248</a>Evaṃ bho purisa jānāhi,<br>
pāpadhammā asaññatā;<br>
Mā taṃ lobho adhammo ca,<br>
ciraṃ dukkhāya randhayuṃ.</p>
</blockquote>
<h3><span class='add'>Tissadaharavatthu</span></h3>
<blockquote class='gatha'>
<p><a class='ref sc' id='sc249' data-uid='dhp249'>SC 249</a><a class='ref vatthu_gatha' id='vatthu_gatha242.1'>Vatthugāthā 242.1</a><a class='ref ms' id='ms18Dh_269'>Ms 18Dh_269</a><a class='ref msdiv' id='msdiv249'>Msdiv 249</a>Dadāti ve yathāsaddhaṃ,<br>
<span class='var' id='note161' title='yattha pasādanaṃ (katthaci)'>yathāpasādanaṃ</span> jano;<br>
<span class='var' id='note162' title='tattha ce maṃku yo hoti (bj) | tattha yo maṅkuto hoti (s1-3) | tattha yo maṅku hoti (pts1) | tattha yo maṅku bhavati (pts2)'>Tattha yo ca maṅku bhavati</span>,<br>
paresaṃ pānabhojane;<br>
Na so divā vā rattiṃ vā,<br>
samādhimadhigacchati.</p>
<p><a class='ref sc' id='sc250' data-uid='dhp250'>SC 250</a><a class='ref vatthu_gatha' id='vatthu_gatha242.2'>Vatthugāthā 242.2</a><a class='ref pts1ed' id='pts1ed37'>PTS 1st ed. 37</a> <a class='ref ms' id='ms18Dh_270'>Ms 18Dh_270</a><a class='ref msdiv' id='msdiv250'>Msdiv 250</a>Yassa cetaṃ samucchinnaṃ,<br>
<span class='var' id='note163' title='mulaghaccaṃ (s1-3) | mūlaghacchaṃ (mr)'>mūlaghaccaṃ</span> samūhataṃ;<br>
Sa ve divā vā rattiṃ vā,<br>
samādhimadhigacchati.</p>
</blockquote>
<h3><span class='add'>Pañcaupāsakavatthu</span></h3>
<blockquote class='gatha'>
<p><a class='ref sc' id='sc251' data-uid='dhp251'>SC 251</a><a class='ref vatthu_gatha' id='vatthu_gatha243.1'>Vatthugāthā 243.1</a><a class='ref pts2ed' id='pts2ed71'>PTS 2nd ed. 71</a> <a class='ref ms' id='ms18Dh_271'>Ms 18Dh_271</a><a class='ref msdiv' id='msdiv251'>Msdiv 251</a>Natthi rāgasamo aggi,<br>
natthi dosasamo gaho;<br>
Natthi mohasamaṃ jālaṃ,<br>
natthi taṇhāsamā nadī.</p>
</blockquote>
<h3><span class='add'>Meṇḍakaseṭṭhivatthu</span></h3>
<blockquote class='gatha'>
<p><a class='ref sc' id='sc252' data-uid='dhp252'>SC 252</a><a class='ref vatthu_gatha' id='vatthu_gatha244.1'>Vatthugāthā 244.1</a><a class='ref ms' id='ms18Dh_272'>Ms 18Dh_272</a><a class='ref msdiv' id='msdiv252'>Msdiv 252</a>Sudassaṃ vajjamaññesaṃ,<br>
attano pana duddasaṃ;<br>
Paresaṃ hi so vajjāni,<br>
<span class='var' id='note164' title='opuṇāti (bj, pts1) | ophunāti (mr)'>opunāti</span> yathā bhusaṃ;<br>
Attano pana chādeti,<br>
kaliṃva kitavā saṭho.</p>
</blockquote>
<h3><span class='add'>Ujjhānasaññittheravatthu</span></h3>
<blockquote class='gatha'>
<p><a class='ref sc' id='sc253' data-uid='dhp253'>SC 253</a><a class='ref vatthu_gatha' id='vatthu_gatha245.1'>Vatthugāthā 245.1</a><a class='ref ms' id='ms18Dh_273'>Ms 18Dh_273</a><a class='ref msdiv' id='msdiv253'>Msdiv 253</a>Paravajjānupassissa,<br>
niccaṃ ujjhānasaññino;<br>
Āsavā tassa vaḍḍhanti,<br>
ārā so āsavakkhayā.</p>
</blockquote>
<h3><span class='add'>Subhaddaparibbājakavatthu</span></h3>
<blockquote class='gatha'>
<p><a class='ref sc' id='sc254' data-uid='dhp254'>SC 254</a><a class='ref vatthu_gatha' id='vatthu_gatha246.1'>Vatthugāthā 246.1</a><a class='ref ms' id='ms18Dh_274'>Ms 18Dh_274</a><a class='ref msdiv' id='msdiv254'>Msdiv 254</a>Ākāseva padaṃ natthi,<br>
samaṇo natthi bāhire;<br>
Papañcābhiratā pajā,<br>
nippapañcā tathāgatā.</p>
<p><a class='ref sc' id='sc255' data-uid='dhp255'>SC 255</a><a class='ref vatthu_gatha' id='vatthu_gatha246.2'>Vatthugāthā 246.2</a><a class='ref pts2ed' id='pts2ed72'>PTS 2nd ed. 72</a> <a class='ref ms' id='ms18Dh_275'>Ms 18Dh_275</a><a class='ref msdiv' id='msdiv255'>Msdiv 255</a>Ākāseva padaṃ natthi,<br>
samaṇo natthi bāhire;<br>
Saṅkhārā sassatā natthi,<br>
natthi buddhānamiñjitaṃ.</p>
</blockquote>
<p class='endsection'>Malavaggo aṭṭhārasamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
