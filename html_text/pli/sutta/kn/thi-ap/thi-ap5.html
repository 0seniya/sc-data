<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='thi-ap5' lang='pli'>
<header>
<ul>
<li class='division'>Therīapadāna</li>
<li>Sumedhāvagga</li>
</ul>
<h1>5. Naḷamālikātherīapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap2_47' href='#ms20Ap2_47'>Ms 20Ap2_47</a><a class='ref msdiv' id='msdiv37' href='#msdiv37'>Msdiv 37</a>“Candabhāgānadītīre,<br>
ahosiṃ kinnarī tadā;<br>
Addasaṃ virajaṃ buddhaṃ,<br>
sayambhuṃ aparājitaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap2_48' href='#ms20Ap2_48'>Ms 20Ap2_48</a><a class='ref msdiv' id='msdiv38' href='#msdiv38'>Msdiv 38</a>Pasannacittā sumanā,<br>
vedajātā katañjalī;<br>
Naḷamālaṃ gahetvāna,<br>
sayambhuṃ abhipūjayiṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap2_49' href='#ms20Ap2_49'>Ms 20Ap2_49</a><a class='ref msdiv' id='msdiv39' href='#msdiv39'>Msdiv 39</a>Tena kammena sukatena,<br>
cetanāpaṇidhīhi ca;<br>
Jahitvā kinnarīdehaṃ,<br>
agacchiṃ tidasaṅgatiṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap2_50' href='#ms20Ap2_50'>Ms 20Ap2_50</a><a class='ref msdiv' id='msdiv40' href='#msdiv40'>Msdiv 40</a>Chattiṃsadevarājūnaṃ,<br>
mahesittamakārayiṃ;<br>
Dasannaṃ cakkavattīnaṃ,<br>
mahesittamakārayiṃ;<br>
<span class='var' id='note27' title='vedayitvāna kusalaṃ (s2, s3) | saṃvedayitvā kusalaṃ (pts1)'>Saṃvejetvāna me cittaṃ</span>,<br>
pabbajiṃ anagāriyaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap2_51' href='#ms20Ap2_51'>Ms 20Ap2_51</a><a class='ref msdiv' id='msdiv41' href='#msdiv41'>Msdiv 41</a>Kilesā jhāpitā mayhaṃ,<br>
<span class='var' id='note28' title='bhavā saṅghāṭitā mamaṃ (pts1) | bhavā saṃghātitā mama (mr)'>bhavā sabbe samūhatā</span>;<br>
<span class='var' id='note29' title='sabbāsavaparikkhīṇā (c1)'>Sabbāsavā parikkhīṇā</span>,<br>
natthi dāni punabbhavo.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap2_52' href='#ms20Ap2_52'>Ms 20Ap2_52</a><a class='ref msdiv' id='msdiv42' href='#msdiv42'>Msdiv 42</a>Catunnavutito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
pupphapūjāyidaṃ phalaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap2_53' href='#ms20Ap2_53'>Ms 20Ap2_53</a><a class='ref msdiv' id='msdiv43' href='#msdiv43'>Msdiv 43</a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap2_54' href='#ms20Ap2_54'>Ms 20Ap2_54</a><a class='ref msdiv' id='msdiv44' href='#msdiv44'>Msdiv 44</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap2_55' href='#ms20Ap2_55'>Ms 20Ap2_55</a><a class='ref msdiv' id='msdiv45' href='#msdiv45'>Msdiv 45</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap2_56' href='#ms20Ap2_56'>Ms 20Ap2_56</a>Itthaṃ sudaṃ naḷamālikā therī imā gāthāyo abhāsitthāti.</p>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms20Ap2_57' href='#ms20Ap2_57'>Ms 20Ap2_57</a>Naḷamālikātheriyāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
