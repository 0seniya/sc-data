<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='thi-ap38' lang='pli'>
<header>
<ul>
<li class='division'>Therīapadāna</li>
<li>Khattiyāvagga</li>
</ul>
<h1><span class='var' id='note383' title='puṇṇāpadānaṃ (bj)' href='#note383' title='puṇṇāpadānaṃ (bj)'>8 Puṇṇikātherīapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap2_1402' href='#ms20Ap2_1402'>Ms 20Ap2_1402</a><a class='ref msdiv' id='msdiv184' href='#msdiv184'>Msdiv 184</a> “Vipassino bhagavato,<br>
sikhino vessabhussa ca;<br>
Kakusandhassa munino,<br>
koṇāgamanatādino.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap2_1403' href='#ms20Ap2_1403'>Ms 20Ap2_1403</a><a class='ref msdiv' id='msdiv185' href='#msdiv185'>Msdiv 185</a>Kassapassa ca buddhassa,<br>
pabbajitvāna sāsane;<br>
Bhikkhunī sīlasampannā,<br>
nipakā saṃvutindriyā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap2_1404' href='#ms20Ap2_1404'>Ms 20Ap2_1404</a><a class='ref msdiv' id='msdiv186' href='#msdiv186'>Msdiv 186</a>Bahussutā dhammadharā,<br>
dhammatthapaṭipucchikā;<br>
Uggahetā ca dhammānaṃ,<br>
sotā payirupāsitā.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap2_1405' href='#ms20Ap2_1405'>Ms 20Ap2_1405</a><a class='ref msdiv' id='msdiv187' href='#msdiv187'>Msdiv 187</a>Desentī janamajjhehaṃ,<br>
ahosiṃ jinasāsane;<br>
Bāhusaccena tenāhaṃ,<br>
pesalā atimaññisaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap2_1406' href='#ms20Ap2_1406'>Ms 20Ap2_1406</a><a class='ref msdiv' id='msdiv188' href='#msdiv188'>Msdiv 188</a>Pacchime ca bhave dāni,<br>
sāvatthiyaṃ puruttame;<br>
Anāthapiṇḍino gehe,<br>
jātāhaṃ kumbhadāsiyā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap2_1407' href='#ms20Ap2_1407'>Ms 20Ap2_1407</a><a class='ref msdiv' id='msdiv189' href='#msdiv189'>Msdiv 189</a>Gatā udakahāriyaṃ,<br>
sotthiyaṃ dijamaddasaṃ;<br>
Sītaṭṭaṃ toyamajjhamhi,<br>
taṃ disvā idamabraviṃ.</p>
<p><a class='ref sc' id='sc7' href='#sc7'>SC 7</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.612</a><a class='ref ms' id='ms20Ap2_1408' href='#ms20Ap2_1408'>Ms 20Ap2_1408</a><a class='ref msdiv' id='msdiv190' href='#msdiv190'>Msdiv 190</a>‘Udahārī ahaṃ sīte,<br>
sadā udakamotariṃ;<br>
Ayyānaṃ daṇḍabhayabhītā,<br>
<span class='var' id='note385' title='vācārosabhayaṭṭitā (s2, s3)' href='#note385' title='vācārosabhayaṭṭitā (s2, s3)'>vācādosabhayaṭṭitā</span>.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap2_1409' href='#ms20Ap2_1409'>Ms 20Ap2_1409</a><a class='ref msdiv' id='msdiv191' href='#msdiv191'>Msdiv 191</a>Kassa brāhmaṇa tvaṃ bhīto,<br>
sadā udakamotari;<br>
Vedhamānehi gattehi,<br>
sītaṃ vedayase bhusaṃ’.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap2_1410' href='#ms20Ap2_1410'>Ms 20Ap2_1410</a><a class='ref msdiv' id='msdiv192' href='#msdiv192'>Msdiv 192</a>‘Jānantī vata maṃ bhoti,<br>
puṇṇike paripucchasi;<br>
Karontaṃ kusalaṃ kammaṃ,<br>
<span class='var' id='note386' title='nudantaṃ (s2, s3) | niddhantaṃ (pts1)'>rundhantaṃ</span> <span class='var' id='note387' title='kammapāpakaṃ (s2, s3)' href='#note386' title='nudantaṃ (s2, s3) | niddhantaṃ (pts1)'>rundhantaṃ</span> <span class='var' id='note387' title='kammapāpakaṃ (s2, s3)'>katapāpakaṃ</span>.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap2_1411' href='#ms20Ap2_1411'>Ms 20Ap2_1411</a><a class='ref msdiv' id='msdiv193' href='#msdiv193'>Msdiv 193</a>Yo ce <span class='var' id='note388' title='yo vuḍḍho daharo vāpi (bj) | yo vuḍḍho daharo cāpi (s2, s3) | yo ca vuddho daharo vā (pts1)' href='#note388' title='yo vuḍḍho daharo vāpi (bj) | yo vuḍḍho daharo cāpi (s2, s3) | yo ca vuddho daharo vā (pts1)'>vuḍḍho daharo vā</span>,<br>
pāpakammaṃ pakubbati;<br>
<span class='var' id='note389' title='dakābhisocanā ()'>Dakābhisiñcanā</span> <span class='var' id='note390' title='bhoti (bj, mr)' href='#note389' title='dakābhisocanā ()'>Dakābhisiñcanā</span> <span class='var' id='note390' title='bhoti (bj, mr)'>sopi</span>,<br>
pāpakammā pamuccati’.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap2_1412' href='#ms20Ap2_1412'>Ms 20Ap2_1412</a><a class='ref msdiv' id='msdiv194' href='#msdiv194'>Msdiv 194</a>Uttarantassa akkhāsiṃ,<br>
dhammatthasaṃhitaṃ padaṃ;<br>
Tañca <span class='var' id='note391' title='ñatvā (bj)'>sutvā</span> <span class='var' id='note392' title='susaṃviggo (s2, s3) | sasaṃviggo (pts1)' href='#note391' title='ñatvā (bj)'>sutvā</span> <span class='var' id='note392' title='susaṃviggo (s2, s3) | sasaṃviggo (pts1)'>sa saṃviggo</span>,<br>
pabbajitvārahā ahu.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap2_1413' href='#ms20Ap2_1413'>Ms 20Ap2_1413</a><a class='ref msdiv' id='msdiv195' href='#msdiv195'>Msdiv 195</a>Pūrentī ūnakasataṃ,<br>
jātā dāsikule yato;<br>
Tato puṇṇāti nāmaṃ me,<br>
bhujissaṃ maṃ akaṃsu te.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap2_1414' href='#ms20Ap2_1414'>Ms 20Ap2_1414</a><a class='ref msdiv' id='msdiv196' href='#msdiv196'>Msdiv 196</a>Seṭṭhiṃ <span class='var' id='note393' title='tato anumodetvā (bj) | tatonumodetvā (s2, s3) | tato ’numānetvā (pts1)' href='#note393' title='tato anumodetvā (bj) | tatonumodetvā (s2, s3) | tato ’numānetvā (pts1)'>tatonujānetvā</span>,<br>
pabbajiṃ anagāriyaṃ;<br>
Na cireneva kālena,<br>
arahattamapāpuṇiṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap2_1415' href='#ms20Ap2_1415'>Ms 20Ap2_1415</a><a class='ref msdiv' id='msdiv197' href='#msdiv197'>Msdiv 197</a>Iddhīsu ca vasī homi,<br>
dibbāya sotadhātuyā;<br>
Cetopariyañāṇassa,<br>
vasī homi mahāmune.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap2_1416' href='#ms20Ap2_1416'>Ms 20Ap2_1416</a><a class='ref msdiv' id='msdiv198' href='#msdiv198'>Msdiv 198</a>Pubbenivāsaṃ jānāmi,<br>
dibbacakkhu visodhitaṃ;<br>
Sabbāsavā parikkhīṇā,<br>
natthi dāni punabbhavo.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap2_1417' href='#ms20Ap2_1417'>Ms 20Ap2_1417</a><a class='ref msdiv' id='msdiv199' href='#msdiv199'>Msdiv 199</a>Atthadhammaniruttīsu,<br>
paṭibhāne tatheva ca;<br>
Ñāṇaṃ me vimalaṃ suddhaṃ,<br>
buddhaseṭṭhassa vāhasā.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap2_1418' href='#ms20Ap2_1418'>Ms 20Ap2_1418</a><a class='ref msdiv' id='msdiv200' href='#msdiv200'>Msdiv 200</a>Bhāvanāya mahāpaññā,<br>
suteneva sutāvinī;<br>
Mānena nīcakulajā,<br>
na hi kammaṃ <span class='var' id='note394' title='panassati (s2, s3, pts1)' href='#note394' title='panassati (s2, s3, pts1)'>vinassati</span>.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap2_1419' href='#ms20Ap2_1419'>Ms 20Ap2_1419</a><a class='ref msdiv' id='msdiv201' href='#msdiv201'>Msdiv 201</a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap2_1420' href='#ms20Ap2_1420'>Ms 20Ap2_1420</a><a class='ref msdiv' id='msdiv202' href='#msdiv202'>Msdiv 202</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap2_1421' href='#ms20Ap2_1421'>Ms 20Ap2_1421</a><a class='ref msdiv' id='msdiv203' href='#msdiv203'>Msdiv 203</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap2_1422' href='#ms20Ap2_1422'>Ms 20Ap2_1422</a>Itthaṃ sudaṃ <span class='var' id='note395' title='puṇṇā (bj)' href='#note395' title='puṇṇā (bj)'>puṇṇikā</span> bhikkhunī imā gāthāyo abhāsitthāti.</p>
<p class='endsutta'><a class='ref sc' id='sc22' href='#sc22'>SC 22</a><a class='ref ms' id='ms20Ap2_1423' href='#ms20Ap2_1423'>Ms 20Ap2_1423</a>Puṇṇikātheriyāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
