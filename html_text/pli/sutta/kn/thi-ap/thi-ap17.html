<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='thi-ap17' lang='pli'>
<header>
<ul>
<li class='division'>Therīapadāna</li>
<li>Ekūposathikavagga</li>
</ul>
<h1>7. Mahāpajāpatigotamītherīapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap2_265' href='#ms20Ap2_265'>Ms 20Ap2_265</a><a class='ref msdiv' id='msdiv97' href='#msdiv97'>Msdiv 97</a>Ekadā lokapajjoto,<br>
vesāliyaṃ mahāvane;<br>
Kūṭāgāre susālāyaṃ,<br>
vasate narasārathi.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap2_266' href='#ms20Ap2_266'>Ms 20Ap2_266</a><a class='ref msdiv' id='msdiv98' href='#msdiv98'>Msdiv 98</a>Tadā jinassa mātucchā,<br>
mahāgotami bhikkhunī;<br>
<span class='var' id='note97' title='tahiṃyeva (s2, s3) | tahiṃ setapure (pts1)'>Tahiṃ kate</span> pure ramme,<br>
vasī bhikkhunupassaye.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap2_267' href='#ms20Ap2_267'>Ms 20Ap2_267</a><a class='ref msdiv' id='msdiv99' href='#msdiv99'>Msdiv 99</a>Bhikkhunīhi vimuttāhi,<br>
satehi saha pañcahi;<br>
Rahogatāya tassevaṃ,<br>
<span class='var' id='note98' title='cittassāpi (s2, s3) | cittassāsi (pts1)'>citassāsi</span> vitakkitaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap2_268' href='#ms20Ap2_268'>Ms 20Ap2_268</a><a class='ref msdiv' id='msdiv100' href='#msdiv100'>Msdiv 100</a>“Buddhassa parinibbānaṃ,<br>
sāvakaggayugassa vā;<br>
Rāhulānandanandānaṃ,<br>
nāhaṃ lacchāmi passituṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap2_269' href='#ms20Ap2_269'>Ms 20Ap2_269</a><a class='ref msdiv' id='msdiv101' href='#msdiv101'>Msdiv 101</a>Buddhassa parinibbānā,<br>
sāvakaggayugassa vā;<br>
Mahākassapanandānaṃ,<br>
ānandarāhulāna ca.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli2.530' href='#pts-vp-pli2.530'>PTS vp Pali 2.530</a><a class='ref ms' id='ms20Ap2_270' href='#ms20Ap2_270'>Ms 20Ap2_270</a><a class='ref msdiv' id='msdiv102' href='#msdiv102'>Msdiv 102</a><span class='var' id='note99' title='paṭigaccāyusaṅkhāre (bj) | paṭihaccāyusaṅkhāre (pts1)'>Paṭikaccāyusaṅkhāraṃ</span>,<br>
osajjitvāna nibbutiṃ;<br>
Gaccheyyaṃ lokanāthena,<br>
anuññātā mahesinā”.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap2_271' href='#ms20Ap2_271'>Ms 20Ap2_271</a><a class='ref msdiv' id='msdiv103' href='#msdiv103'>Msdiv 103</a>Tathā pañcasatānampi,<br>
bhikkhunīnaṃ vitakkitaṃ;<br>
Āsi khemādikānampi,<br>
etadeva vitakkitaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap2_272' href='#ms20Ap2_272'>Ms 20Ap2_272</a><a class='ref msdiv' id='msdiv104' href='#msdiv104'>Msdiv 104</a>Bhūmicālo tadā āsi,<br>
nāditā devadundubhī;<br>
Upassayādhivatthāyo,<br>
devatā sokapīḷitā.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap2_273' href='#ms20Ap2_273'>Ms 20Ap2_273</a><a class='ref msdiv' id='msdiv105' href='#msdiv105'>Msdiv 105</a>Vilapantā <span class='var' id='note100' title='sakaruṇaṃ (bj, s2, s3, pts1)'>sukaruṇaṃ</span>,<br>
tatthassūni pavattayuṃ;<br>
<span class='var' id='note101' title='sabbā (s2, s3, pts1)'>Mittā</span> bhikkhuniyo tāhi,<br>
upagantvāna gotamiṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap2_274' href='#ms20Ap2_274'>Ms 20Ap2_274</a><a class='ref msdiv' id='msdiv106' href='#msdiv106'>Msdiv 106</a>Nipacca sirasā pāde,<br>
idaṃ vacanamabravuṃ;<br>
Tattha toyalavāsittā,<br>
mayamayye rahogatā.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap2_275' href='#ms20Ap2_275'>Ms 20Ap2_275</a><a class='ref msdiv' id='msdiv107' href='#msdiv107'>Msdiv 107</a>Sā calā calitā bhūmi,<br>
nāditā devadundubhī;<br>
Paridevā ca suyyante,<br>
kimatthaṃ nūna gotamī.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap2_276' href='#ms20Ap2_276'>Ms 20Ap2_276</a><a class='ref msdiv' id='msdiv108' href='#msdiv108'>Msdiv 108</a>Tadā avoca sā sabbaṃ,<br>
yathāparivitakkitaṃ;<br>
Tāyopi sabbā āhaṃsu,<br>
yathāparivitakkitaṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap2_277' href='#ms20Ap2_277'>Ms 20Ap2_277</a><a class='ref msdiv' id='msdiv109' href='#msdiv109'>Msdiv 109</a>“Yadi te rucitaṃ ayye,<br>
nibbānaṃ paramaṃ sivaṃ;<br>
Nibbāyissāma sabbāpi,<br>
buddhānuññāya subbate.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap2_278' href='#ms20Ap2_278'>Ms 20Ap2_278</a><a class='ref msdiv' id='msdiv110' href='#msdiv110'>Msdiv 110</a>Mayaṃ sahāva nikkhantā,<br>
gharāpi ca bhavāpi ca;<br>
Sahāyeva gamissāma,<br>
nibbānaṃ padamuttamaṃ”.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap2_279' href='#ms20Ap2_279'>Ms 20Ap2_279</a><a class='ref msdiv' id='msdiv111' href='#msdiv111'>Msdiv 111</a>“Nibbānāya vajantīnaṃ,<br>
kiṃ vakkhāmī”ti sā vadaṃ;<br>
Saha sabbāhi niggañchi,<br>
bhikkhunīnilayā tadā.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap2_280' href='#ms20Ap2_280'>Ms 20Ap2_280</a><a class='ref msdiv' id='msdiv112' href='#msdiv112'>Msdiv 112</a>“Upassaye yādhivatthā,<br>
devatā tā khamantu me;<br>
Bhikkhunīnilayassedaṃ,<br>
pacchimaṃ dassanaṃ mama.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap2_281' href='#ms20Ap2_281'>Ms 20Ap2_281</a><a class='ref msdiv' id='msdiv113' href='#msdiv113'>Msdiv 113</a>Na jarā maccu vā yattha,<br>
appiyehi samāgamo;<br>
<span class='var' id='note102' title='piyehi vippayogo’tthi (bj)'>Piyehi na viyogotthi</span>,<br>
<span class='var' id='note103' title='taṃ vajjiyaṃ (s2, s3)'>taṃ vajissaṃ</span> asaṅkhataṃ”.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap2_282' href='#ms20Ap2_282'>Ms 20Ap2_282</a><a class='ref msdiv' id='msdiv114' href='#msdiv114'>Msdiv 114</a>Avītarāgā taṃ sutvā,<br>
vacanaṃ sugatorasā;<br>
Sokaṭṭā parideviṃsu,<br>
“aho no appapuññatā.</p>
<p><a class='ref sc' id='sc19' href='#sc19'>SC 19</a><a class='ref pts-vp-pli' id='pts-vp-pli2.531' href='#pts-vp-pli2.531'>PTS vp Pali 2.531</a><a class='ref ms' id='ms20Ap2_283' href='#ms20Ap2_283'>Ms 20Ap2_283</a><a class='ref msdiv' id='msdiv115' href='#msdiv115'>Msdiv 115</a>Bhikkhunīnilayo suñño,<br>
bhūto tāhi vinā ayaṃ;<br>
Pabhāte viya tārāyo,<br>
na dissanti jinorasā.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap2_284' href='#ms20Ap2_284'>Ms 20Ap2_284</a><a class='ref msdiv' id='msdiv116' href='#msdiv116'>Msdiv 116</a>Nibbānaṃ gotamī yāti,<br>
satehi saha pañcahi;<br>
Nadīsatehiva saha,<br>
gaṅgā pañcahi sāgaraṃ”.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap2_285' href='#ms20Ap2_285'>Ms 20Ap2_285</a><a class='ref msdiv' id='msdiv117' href='#msdiv117'>Msdiv 117</a>Rathiyāya <span class='var' id='note104' title='vajantiṃ taṃ (bj) | vajantī taṃ (s2, s3) | vajantīnaṃ (pts1)'>vajantiyo</span>,<br>
disvā saddhā upāsikā;<br>
Gharā nikkhamma pādesu,<br>
nipacca idamabravuṃ.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap2_286' href='#ms20Ap2_286'>Ms 20Ap2_286</a><a class='ref msdiv' id='msdiv118' href='#msdiv118'>Msdiv 118</a>“Pasīdassu mahābhoge,<br>
anāthāyo vihāya no;<br>
Tayā na <span class='var' id='note105' title='yuttaṃ (bj, s2, s3, pts1)'>yuttā</span> nibbātuṃ,<br>
icchaṭṭā vilapiṃsu tā”.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap2_287' href='#ms20Ap2_287'>Ms 20Ap2_287</a><a class='ref msdiv' id='msdiv119' href='#msdiv119'>Msdiv 119</a>Tāsaṃ sokapahānatthaṃ,<br>
avoca madhuraṃ giraṃ;<br>
“Ruditena alaṃ puttā,<br>
hāsakāloyamajja vo.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap2_288' href='#ms20Ap2_288'>Ms 20Ap2_288</a><a class='ref msdiv' id='msdiv120' href='#msdiv120'>Msdiv 120</a>Pariññātaṃ mayā dukkhaṃ,<br>
dukkhahetu vivajjito;<br>
Nirodho me sacchikato,<br>
maggo cāpi subhāvito.</p>
</blockquote>
<p class='endsutta'><a class='ref sc' id='sc25' href='#sc25'>SC 25</a><a class='ref ms' id='ms20Ap2_289' href='#ms20Ap2_289'>Ms 20Ap2_289</a>Paṭhamaṃ bhāṇavāraṃ.</p>
<blockquote class='gatha'>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap2_290' href='#ms20Ap2_290'>Ms 20Ap2_290</a><a class='ref msdiv' id='msdiv121' href='#msdiv121'>Msdiv 121</a>Pariciṇṇo mayā satthā,<br>
kataṃ buddhassa sāsanaṃ;<br>
Ohito garuko bhāro,<br>
bhavanetti samūhatā.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap2_291' href='#ms20Ap2_291'>Ms 20Ap2_291</a><a class='ref msdiv' id='msdiv122' href='#msdiv122'>Msdiv 122</a>Yassatthāya pabbajitā,<br>
agārasmānagāriyaṃ;<br>
So me attho anuppatto,<br>
sabbasaṃyojanakkhayo.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap2_292' href='#ms20Ap2_292'>Ms 20Ap2_292</a><a class='ref msdiv' id='msdiv123' href='#msdiv123'>Msdiv 123</a>Buddho tassa ca saddhammo,<br>
anūno yāva tiṭṭhati;<br>
Nibbātuṃ tāva kālo me,<br>
mā maṃ socatha puttikā.</p>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap2_293' href='#ms20Ap2_293'>Ms 20Ap2_293</a><a class='ref msdiv' id='msdiv124' href='#msdiv124'>Msdiv 124</a>Koṇḍaññānandanandādī,<br>
tiṭṭhanti rāhulo jino;<br>
Sukhito sahito saṃgho,<br>
hatadabbā ca titthiyā.</p>
<p><a class='ref sc' id='sc30' href='#sc30'>SC 30</a><a class='ref ms' id='ms20Ap2_294' href='#ms20Ap2_294'>Ms 20Ap2_294</a><a class='ref msdiv' id='msdiv125' href='#msdiv125'>Msdiv 125</a>Okkākavaṃsassa yaso,<br>
ussito māramaddano;<br>
Nanu sampati kālo me,<br>
nibbānatthāya puttikā.</p>
<p><a class='ref sc' id='sc31' href='#sc31'>SC 31</a><a class='ref ms' id='ms20Ap2_295' href='#ms20Ap2_295'>Ms 20Ap2_295</a><a class='ref msdiv' id='msdiv126' href='#msdiv126'>Msdiv 126</a>Cirappabhuti yaṃ mayhaṃ,<br>
patthitaṃ ajja sijjhate;<br>
Ānandabherikāloyaṃ,<br>
kiṃ vo assūhi puttikā.</p>
<p><a class='ref sc' id='sc32' href='#sc32'>SC 32</a><a class='ref ms' id='ms20Ap2_296' href='#ms20Ap2_296'>Ms 20Ap2_296</a><a class='ref msdiv' id='msdiv127' href='#msdiv127'>Msdiv 127</a>Sace mayi dayā atthi,<br>
yadi catthi kataññutā;<br>
Saddhammaṭṭhitiyā sabbā,<br>
karotha vīriyaṃ daḷhaṃ.</p>
<p><a class='ref sc' id='sc33' href='#sc33'>SC 33</a><a class='ref ms' id='ms20Ap2_297' href='#ms20Ap2_297'>Ms 20Ap2_297</a><a class='ref msdiv' id='msdiv128' href='#msdiv128'>Msdiv 128</a>Thīnaṃ adāsi pabbajjaṃ,<br>
sambuddho yācito mayā;<br>
Tasmā yathāhaṃ nandissaṃ,<br>
tathā tamanutiṭṭhatha”.</p>
<p><a class='ref sc' id='sc34' href='#sc34'>SC 34</a><a class='ref ms' id='ms20Ap2_298' href='#ms20Ap2_298'>Ms 20Ap2_298</a><a class='ref msdiv' id='msdiv129' href='#msdiv129'>Msdiv 129</a>Tā evamanusāsitvā,<br>
bhikkhunīhi purakkhatā;<br>
Upecca buddhaṃ vanditvā,<br>
idaṃ vacanamabravi.</p>
<p><a class='ref sc' id='sc35' href='#sc35'>SC 35</a><a class='ref pts-vp-pli' id='pts-vp-pli2.532' href='#pts-vp-pli2.532'>PTS vp Pali 2.532</a><a class='ref ms' id='ms20Ap2_299' href='#ms20Ap2_299'>Ms 20Ap2_299</a><a class='ref msdiv' id='msdiv130' href='#msdiv130'>Msdiv 130</a>“Ahaṃ sugata te mātā,<br>
tvañca vīra pitā mama;<br>
<span class='var' id='note106' title='saddhammasukhado (bj, s2, s3, pts1)'>Saddhammasukhada</span> nātha,<br>
tayā jātāmhi gotama.</p>
<p><a class='ref sc' id='sc36' href='#sc36'>SC 36</a><a class='ref ms' id='ms20Ap2_300' href='#ms20Ap2_300'>Ms 20Ap2_300</a><a class='ref msdiv' id='msdiv131' href='#msdiv131'>Msdiv 131</a>Saṃvaddhitoyaṃ sugata,<br>
rūpakāyo mayā tava;<br>
<span class='var' id='note107' title='anindiyo (bj, pts1) | ānandiyo (s2, s3)'>Anindito</span> <span class='var' id='note108' title='dhammatanu (si, pts1, mr)'>Anindito</span> <span class='var' id='note108' title='dhammatanu (si, pts1, mr)'>dhammakāyo</span>,<br>
mama saṃvaddhito tayā.</p>
<p><a class='ref sc' id='sc37' href='#sc37'>SC 37</a><a class='ref ms' id='ms20Ap2_301' href='#ms20Ap2_301'>Ms 20Ap2_301</a><a class='ref msdiv' id='msdiv132' href='#msdiv132'>Msdiv 132</a>Muhuttaṃ taṇhāsamaṇaṃ,<br>
khīraṃ tvaṃ pāyito mayā;<br>
Tayāhaṃ santamaccantaṃ,<br>
<span class='var' id='note109' title='dhammakhīrampi (s2, s3, mr) | dhammakhīramhi (pts1)'>dhammakhīrañhi</span> pāyitā.</p>
<p><a class='ref sc' id='sc38' href='#sc38'>SC 38</a><a class='ref ms' id='ms20Ap2_302' href='#ms20Ap2_302'>Ms 20Ap2_302</a><a class='ref msdiv' id='msdiv133' href='#msdiv133'>Msdiv 133</a>Bandhanārakkhane mayhaṃ,<br>
<span class='var' id='note110' title='aṇaṇo (mr) 162 (150 piṭṭhe)'>anaṇo</span> tvaṃ mahāmune;<br>
Puttakāmā thiyo yācaṃ,<br>
labhanti tādisaṃ sutaṃ.</p>
<p><a class='ref sc' id='sc39' href='#sc39'>SC 39</a><a class='ref ms' id='ms20Ap2_303' href='#ms20Ap2_303'>Ms 20Ap2_303</a><a class='ref msdiv' id='msdiv134' href='#msdiv134'>Msdiv 134</a>Mandhātādinarindānaṃ,<br>
yā mātā sā bhavaṇṇave;<br>
Nimuggāhaṃ tayā putta,<br>
tāritā bhavasāgarā.</p>
<p><a class='ref sc' id='sc40' href='#sc40'>SC 40</a><a class='ref ms' id='ms20Ap2_304' href='#ms20Ap2_304'>Ms 20Ap2_304</a><a class='ref msdiv' id='msdiv135' href='#msdiv135'>Msdiv 135</a>Rañño mātā mahesīti,<br>
sulabhaṃ nāmamitthinaṃ;<br>
Buddhamātāti yaṃ nāmaṃ,<br>
etaṃ paramadullabhaṃ.</p>
<p><a class='ref sc' id='sc41' href='#sc41'>SC 41</a><a class='ref ms' id='ms20Ap2_305' href='#ms20Ap2_305'>Ms 20Ap2_305</a><a class='ref msdiv' id='msdiv136' href='#msdiv136'>Msdiv 136</a>Tañca laddhaṃ mahāvīra,<br>
paṇidhānaṃ mamaṃ tayā;<br>
Aṇukaṃ vā mahantaṃ vā,<br>
taṃ sabbaṃ pūritaṃ mayā.</p>
<p><a class='ref sc' id='sc42' href='#sc42'>SC 42</a><a class='ref ms' id='ms20Ap2_306' href='#ms20Ap2_306'>Ms 20Ap2_306</a><a class='ref msdiv' id='msdiv137' href='#msdiv137'>Msdiv 137</a>Parinibbātumicchāmi,<br>
vihāyemaṃ kaḷevaraṃ;<br>
Anujānāhi me vīra,<br>
dukkhantakara nāyaka.</p>
<p><a class='ref sc' id='sc43' href='#sc43'>SC 43</a><a class='ref ms' id='ms20Ap2_307' href='#ms20Ap2_307'>Ms 20Ap2_307</a><a class='ref msdiv' id='msdiv138' href='#msdiv138'>Msdiv 138</a>Cakkaṅkusadhajākiṇṇe,<br>
pāde kamalakomale;<br>
Pasārehi paṇāmaṃ te,<br>
karissaṃ <span class='var' id='note111' title='puttapemasā (bj, pts1) | puttapemahaṃ (s2, s3)'>puttauttame</span>.</p>
<p><a class='ref sc' id='sc44' href='#sc44'>SC 44</a><a class='ref ms' id='ms20Ap2_308' href='#ms20Ap2_308'>Ms 20Ap2_308</a><a class='ref msdiv' id='msdiv139' href='#msdiv139'>Msdiv 139</a>Suvaṇṇarāsisaṅkāsaṃ,<br>
sarīraṃ kuru pākaṭaṃ;<br>
Katvā dehaṃ sudiṭṭhaṃ te,<br>
santiṃ gacchāmi nāyaka”.</p>
<p><a class='ref sc' id='sc45' href='#sc45'>SC 45</a><a class='ref ms' id='ms20Ap2_309' href='#ms20Ap2_309'>Ms 20Ap2_309</a><a class='ref msdiv' id='msdiv140' href='#msdiv140'>Msdiv 140</a>Dvattiṃsalakkhaṇūpetaṃ,<br>
suppabhālaṅkataṃ tanuṃ;<br>
Sañjhāghanāva bālakkaṃ,<br>
mātucchaṃ dassayī jino.</p>
<p><a class='ref sc' id='sc46' href='#sc46'>SC 46</a><a class='ref ms' id='ms20Ap2_310' href='#ms20Ap2_310'>Ms 20Ap2_310</a><a class='ref msdiv' id='msdiv141' href='#msdiv141'>Msdiv 141</a>Phullāravindasaṅkāse,<br>
taruṇādiccasappabhe;<br>
Cakkaṅkite pādatale,<br>
tato sā sirasā pati.</p>
<p><a class='ref sc' id='sc47' href='#sc47'>SC 47</a><a class='ref ms' id='ms20Ap2_311' href='#ms20Ap2_311'>Ms 20Ap2_311</a><a class='ref msdiv' id='msdiv142' href='#msdiv142'>Msdiv 142</a>“Paṇamāmi narādicca,<br>
ādiccakulaketukaṃ;<br>
Pacchime <span class='var' id='note112' title='saraṇaṃ (s2, s3)'>maraṇe</span> mayhaṃ,<br>
na taṃ ikkhāmahaṃ puno.</p>
<p><a class='ref sc' id='sc48' href='#sc48'>SC 48</a><a class='ref pts-vp-pli' id='pts-vp-pli2.533' href='#pts-vp-pli2.533'>PTS vp Pali 2.533</a><a class='ref ms' id='ms20Ap2_312' href='#ms20Ap2_312'>Ms 20Ap2_312</a><a class='ref msdiv' id='msdiv143' href='#msdiv143'>Msdiv 143</a>Itthiyo nāma lokagga,<br>
sabbadosākarā matā;<br>
Yadi ko catthi doso me,<br>
khamassu karuṇākara.</p>
<p><a class='ref sc' id='sc49' href='#sc49'>SC 49</a><a class='ref ms' id='ms20Ap2_313' href='#ms20Ap2_313'>Ms 20Ap2_313</a><a class='ref msdiv' id='msdiv144' href='#msdiv144'>Msdiv 144</a>Itthikānañca pabbajjaṃ,<br>
haṃ taṃ yāciṃ punappunaṃ;<br>
Tattha ce atthi doso me,<br>
taṃ khamassu narāsabha.</p>
<p><a class='ref sc' id='sc50' href='#sc50'>SC 50</a><a class='ref ms' id='ms20Ap2_314' href='#ms20Ap2_314'>Ms 20Ap2_314</a><a class='ref msdiv' id='msdiv145' href='#msdiv145'>Msdiv 145</a>Mayā bhikkhuniyo vīra,<br>
tavānuññāya sāsitā;<br>
Tatra ce atthi dunnītaṃ,<br>
taṃ khamassu <span class='var' id='note113' title='khamādhiti (s2, s3) | khamāpito (mr)'>khamādhipa</span>”.</p>
<p><a class='ref sc' id='sc51' href='#sc51'>SC 51</a><a class='ref ms' id='ms20Ap2_315' href='#ms20Ap2_315'>Ms 20Ap2_315</a><a class='ref msdiv' id='msdiv146' href='#msdiv146'>Msdiv 146</a>“Akkhante nāma khantabbaṃ,<br>
kiṃ bhave guṇabhūsane;<br>
Kimuttaraṃ te vakkhāmi,<br>
nibbānāya vajantiyā.</p>
<p><a class='ref sc' id='sc52' href='#sc52'>SC 52</a><a class='ref ms' id='ms20Ap2_316' href='#ms20Ap2_316'>Ms 20Ap2_316</a><a class='ref msdiv' id='msdiv147' href='#msdiv147'>Msdiv 147</a>Suddhe anūne mama bhikkhusaṃghe,<br>
Lokā ito nissarituṃ khamante;<br>
Pabhātakāle byasanaṅgatānaṃ,<br>
Disvāna niyyātiva candalekhā”.</p>
<p><a class='ref sc' id='sc53' href='#sc53'>SC 53</a><a class='ref ms' id='ms20Ap2_317' href='#ms20Ap2_317'>Ms 20Ap2_317</a><a class='ref msdiv' id='msdiv148' href='#msdiv148'>Msdiv 148</a>Tadetarā bhikkhuniyo jinaggaṃ,<br>
Tārāva candānugatā sumeruṃ;<br>
Padakkhiṇaṃ kacca nipacca pāde,<br>
Ṭhitā mukhantaṃ samudikkhamānā.</p>
<p><a class='ref sc' id='sc54' href='#sc54'>SC 54</a><a class='ref ms' id='ms20Ap2_318' href='#ms20Ap2_318'>Ms 20Ap2_318</a><a class='ref msdiv' id='msdiv149' href='#msdiv149'>Msdiv 149</a>“Na tittipubbaṃ tava dassanena,<br>
Cakkhuṃ na sotaṃ tava bhāsitena;<br>
Cittaṃ mamaṃ kevalamekameva,<br>
Pappuyya taṃ dhammarasena titti.</p>
<p><a class='ref sc' id='sc55' href='#sc55'>SC 55</a><a class='ref ms' id='ms20Ap2_319' href='#ms20Ap2_319'>Ms 20Ap2_319</a><a class='ref msdiv' id='msdiv150' href='#msdiv150'>Msdiv 150</a>Nadato parisāyaṃ te,<br>
vāditabbapahārino;<br>
Ye te dakkhanti vadanaṃ,<br>
dhaññā te narapuṅgava.</p>
<p><a class='ref sc' id='sc56' href='#sc56'>SC 56</a><a class='ref ms' id='ms20Ap2_320' href='#ms20Ap2_320'>Ms 20Ap2_320</a><a class='ref msdiv' id='msdiv151' href='#msdiv151'>Msdiv 151</a>Dīghaṅgulī tambanakhe,<br>
subhe āyatapaṇhike;<br>
Ye pāde <span class='var' id='note114' title='paṇamāyanti (s2, s3)'>paṇamissanti</span>,<br>
tepi dhaññā guṇandhara.</p>
<p><a class='ref sc' id='sc57' href='#sc57'>SC 57</a><a class='ref pts-vp-pli' id='pts-vp-pli2.534' href='#pts-vp-pli2.534'>PTS vp Pali 2.534</a><a class='ref ms' id='ms20Ap2_321' href='#ms20Ap2_321'>Ms 20Ap2_321</a><a class='ref msdiv' id='msdiv152' href='#msdiv152'>Msdiv 152</a>Madhurāni pahaṭṭhāni,<br>
dosagghāni hitāni ca;<br>
Ye te vākyāni suyyanti,<br>
tepi dhaññā naruttama.</p>
<p><a class='ref sc' id='sc58' href='#sc58'>SC 58</a><a class='ref ms' id='ms20Ap2_322' href='#ms20Ap2_322'>Ms 20Ap2_322</a><a class='ref msdiv' id='msdiv153' href='#msdiv153'>Msdiv 153</a>Dhaññāhaṃ te mahāvīra,<br>
<span class='var' id='note115' title='pādapūjanatappavā (s2, s3) | mānapūjanatapparā (mr)'>pādapūjanatapparā</span>;<br>
Tiṇṇasaṃsārakantārā,<br>
suvākyena sirīmato”.</p>
<p><a class='ref sc' id='sc59' href='#sc59'>SC 59</a><a class='ref ms' id='ms20Ap2_323' href='#ms20Ap2_323'>Ms 20Ap2_323</a><a class='ref msdiv' id='msdiv154' href='#msdiv154'>Msdiv 154</a>Tato sā <span class='var' id='note116' title='anumānetvā (mr)'>anusāvetvā</span>,<br>
bhikkhusaṃghampi subbatā;<br>
Rāhulānandanande ca,<br>
vanditvā idamabravi.</p>
<p><a class='ref sc' id='sc60' href='#sc60'>SC 60</a><a class='ref ms' id='ms20Ap2_324' href='#ms20Ap2_324'>Ms 20Ap2_324</a><a class='ref msdiv' id='msdiv155' href='#msdiv155'>Msdiv 155</a>“Āsīvisālayasame,<br>
rogāvāse kaḷevare;<br>
Nibbindā dukkhasaṅghāṭe,<br>
jarāmaraṇagocare.</p>
<p><a class='ref sc' id='sc61' href='#sc61'>SC 61</a><a class='ref ms' id='ms20Ap2_325' href='#ms20Ap2_325'>Ms 20Ap2_325</a><a class='ref msdiv' id='msdiv156' href='#msdiv156'>Msdiv 156</a><span class='var' id='note117' title='nānākuṇapamalākiṇṇe (s2, s3) | nānākalalamākiṇṇe (pts1) | nānākāḷamalākiṇṇe (mr)'>Nānākalimalākiṇṇe</span>,<br>
parāyatte nirīhake;<br>
Tena nibbātumicchāmi,<br>
anumaññatha puttakā”.</p>
<p><a class='ref sc' id='sc62' href='#sc62'>SC 62</a><a class='ref ms' id='ms20Ap2_326' href='#ms20Ap2_326'>Ms 20Ap2_326</a><a class='ref msdiv' id='msdiv157' href='#msdiv157'>Msdiv 157</a>Nando rāhulabhaddo ca,<br>
vītasokā nirāsavā;<br>
Ṭhitācalaṭṭhiti thirā,<br>
dhammatamanucintayuṃ.</p>
<p><a class='ref sc' id='sc63' href='#sc63'>SC 63</a><a class='ref ms' id='ms20Ap2_327' href='#ms20Ap2_327'>Ms 20Ap2_327</a><a class='ref msdiv' id='msdiv158' href='#msdiv158'>Msdiv 158</a>“Dhiratthu saṅkhataṃ lolaṃ,<br>
asāraṃ kadalūpamaṃ;<br>
Māyāmarīcisadisaṃ,<br>
ittaraṃ anavaṭṭhitaṃ.</p>
<p><a class='ref sc' id='sc64' href='#sc64'>SC 64</a><a class='ref ms' id='ms20Ap2_328' href='#ms20Ap2_328'>Ms 20Ap2_328</a><a class='ref msdiv' id='msdiv159' href='#msdiv159'>Msdiv 159</a>Yattha nāma jinassāyaṃ,<br>
mātucchā buddhaposikā;<br>
Gotamī nidhanaṃ yāti,<br>
aniccaṃ sabbasaṅkhataṃ”.</p>
<p><a class='ref sc' id='sc65' href='#sc65'>SC 65</a><a class='ref ms' id='ms20Ap2_329' href='#ms20Ap2_329'>Ms 20Ap2_329</a><a class='ref msdiv' id='msdiv160' href='#msdiv160'>Msdiv 160</a>Ānando ca tadā sekho,<br>
<span class='var' id='note118' title='kaniṭṭho (s2, s3)'>sokaṭṭo</span> jinavacchalo;<br>
Tatthassūni karonto so,<br>
karuṇaṃ paridevati.</p>
<p><a class='ref sc' id='sc66' href='#sc66'>SC 66</a><a class='ref ms' id='ms20Ap2_330' href='#ms20Ap2_330'>Ms 20Ap2_330</a><a class='ref msdiv' id='msdiv161' href='#msdiv161'>Msdiv 161</a>“Hā <span class='var' id='note119' title='bhāsantī (s2, s3) | hāsantī (pts1)'>santiṃ</span> gotamī yāti,<br>
nūna buddhopi nibbutiṃ;<br>
Gacchati na cireneva,<br>
aggiriva nirindhano”.</p>
<p><a class='ref sc' id='sc67' href='#sc67'>SC 67</a><a class='ref ms' id='ms20Ap2_331' href='#ms20Ap2_331'>Ms 20Ap2_331</a><a class='ref msdiv' id='msdiv162' href='#msdiv162'>Msdiv 162</a>Evaṃ vilāpamānaṃ taṃ,<br>
ānandaṃ āha gotamī;<br>
Sutasāgaragambhīra-<br>
buddhopaṭṭhānatappara.</p>
<p><a class='ref sc' id='sc68' href='#sc68'>SC 68</a><a class='ref ms' id='ms20Ap2_332' href='#ms20Ap2_332'>Ms 20Ap2_332</a><a class='ref msdiv' id='msdiv163' href='#msdiv163'>Msdiv 163</a>“Na yuttaṃ socituṃ putta,<br>
hāsakāle upaṭṭhite;<br>
Tayā me saraṇaṃ putta,<br>
nibbānaṃ tamupāgataṃ.</p>
<p><a class='ref sc' id='sc69' href='#sc69'>SC 69</a><a class='ref ms' id='ms20Ap2_333' href='#ms20Ap2_333'>Ms 20Ap2_333</a><a class='ref msdiv' id='msdiv164' href='#msdiv164'>Msdiv 164</a>Tayā tāta samajjhiṭṭho,<br>
pabbajjaṃ anujāni no;<br>
Mā putta vimano hohi,<br>
saphalo te parissamo.</p>
<p><a class='ref sc' id='sc70' href='#sc70'>SC 70</a><a class='ref pts-vp-pli' id='pts-vp-pli2.535' href='#pts-vp-pli2.535'>PTS vp Pali 2.535</a><a class='ref ms' id='ms20Ap2_334' href='#ms20Ap2_334'>Ms 20Ap2_334</a><a class='ref msdiv' id='msdiv165' href='#msdiv165'>Msdiv 165</a>Yaṃ na diṭṭhaṃ purāṇehi,<br>
titthikācariyehipi;<br>
Taṃ padaṃ sukumārīhi,<br>
sattavassāhi veditaṃ.</p>
<p><a class='ref sc' id='sc71' href='#sc71'>SC 71</a><a class='ref ms' id='ms20Ap2_335' href='#ms20Ap2_335'>Ms 20Ap2_335</a><a class='ref msdiv' id='msdiv166' href='#msdiv166'>Msdiv 166</a>Buddhasāsanapāleta,<br>
pacchimaṃ dassanaṃ tava;<br>
Tattha gacchāmahaṃ putta,<br>
gato yattha na dissate.</p>
<p><a class='ref sc' id='sc72' href='#sc72'>SC 72</a><a class='ref ms' id='ms20Ap2_336' href='#ms20Ap2_336'>Ms 20Ap2_336</a><a class='ref msdiv' id='msdiv167' href='#msdiv167'>Msdiv 167</a>Kadāci dhammaṃ desento,<br>
khipī lokagganāyako;<br>
Tadāhaṃ āsīsavācaṃ,<br>
avocaṃ anukampikā.</p>
<p><a class='ref sc' id='sc73' href='#sc73'>SC 73</a><a class='ref ms' id='ms20Ap2_337' href='#ms20Ap2_337'>Ms 20Ap2_337</a><a class='ref msdiv' id='msdiv168' href='#msdiv168'>Msdiv 168</a>‘Ciraṃ jīva mahāvīra,<br>
kappaṃ tiṭṭha mahāmune;<br>
Sabbalokassa atthāya,<br>
bhavassu ajarāmaro’.</p>
<p><a class='ref sc' id='sc74' href='#sc74'>SC 74</a><a class='ref ms' id='ms20Ap2_338' href='#ms20Ap2_338'>Ms 20Ap2_338</a><a class='ref msdiv' id='msdiv169' href='#msdiv169'>Msdiv 169</a>Taṃ tathāvādiniṃ buddho,<br>
mamaṃ so etadabravi;<br>
‘Na hevaṃ vandiyā buddhā,<br>
yathā vandasi gotamī’.</p>
<p><a class='ref sc' id='sc75' href='#sc75'>SC 75</a><a class='ref ms' id='ms20Ap2_339' href='#ms20Ap2_339'>Ms 20Ap2_339</a><a class='ref msdiv' id='msdiv170' href='#msdiv170'>Msdiv 170</a>‘Kathaṃ carahi sabbaññū,<br>
vanditabbā tathāgatā;<br>
Kathaṃ avandiyā buddhā,<br>
taṃ me akkhāhi pucchito’.</p>
<p><a class='ref sc' id='sc76' href='#sc76'>SC 76</a><a class='ref ms' id='ms20Ap2_340' href='#ms20Ap2_340'>Ms 20Ap2_340</a><a class='ref msdiv' id='msdiv171' href='#msdiv171'>Msdiv 171</a>‘Āraddhavīriye pahitatte,<br>
Niccaṃ daḷhaparakkame;<br>
Samagge sāvake passa,<br>
Etaṃ buddhānavandanaṃ’.</p>
<p><a class='ref sc' id='sc77' href='#sc77'>SC 77</a><a class='ref ms' id='ms20Ap2_341' href='#ms20Ap2_341'>Ms 20Ap2_341</a><a class='ref msdiv' id='msdiv172' href='#msdiv172'>Msdiv 172</a>Tato upassayaṃ gantvā,<br>
ekikāhaṃ vicintayiṃ;<br>
‘Samaggaparisaṃ nātho,<br>
rodhesi tibhavantago.</p>
<p><a class='ref sc' id='sc78' href='#sc78'>SC 78</a><a class='ref ms' id='ms20Ap2_342' href='#ms20Ap2_342'>Ms 20Ap2_342</a><a class='ref msdiv' id='msdiv173' href='#msdiv173'>Msdiv 173</a>Handāhaṃ parinibbissaṃ,<br>
mā vipattitamaddasaṃ’;<br>
Evāhaṃ cintayitvāna,<br>
disvāna isisattamaṃ.</p>
<p><a class='ref sc' id='sc79' href='#sc79'>SC 79</a><a class='ref ms' id='ms20Ap2_343' href='#ms20Ap2_343'>Ms 20Ap2_343</a><a class='ref msdiv' id='msdiv174' href='#msdiv174'>Msdiv 174</a>Parinibbānakālaṃ me,<br>
<span class='var' id='note121' title='ārocemi (s2, s3)'>ārocesiṃ</span> vināyakaṃ;<br>
Tato so samanuññāsi,<br>
‘kālaṃ jānāhi gotamī’.</p>
<p><a class='ref sc' id='sc80' href='#sc80'>SC 80</a><a class='ref ms' id='ms20Ap2_344' href='#ms20Ap2_344'>Ms 20Ap2_344</a><a class='ref msdiv' id='msdiv175' href='#msdiv175'>Msdiv 175</a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class='ref sc' id='sc81' href='#sc81'>SC 81</a><a class='ref ms' id='ms20Ap2_345' href='#ms20Ap2_345'>Ms 20Ap2_345</a><a class='ref msdiv' id='msdiv176' href='#msdiv176'>Msdiv 176</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc82' href='#sc82'>SC 82</a><a class='ref ms' id='ms20Ap2_346' href='#ms20Ap2_346'>Ms 20Ap2_346</a><a class='ref msdiv' id='msdiv177' href='#msdiv177'>Msdiv 177</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
<p><a class='ref sc' id='sc83' href='#sc83'>SC 83</a><a class='ref ms' id='ms20Ap2_347' href='#ms20Ap2_347'>Ms 20Ap2_347</a><a class='ref msdiv' id='msdiv178' href='#msdiv178'>Msdiv 178</a>“Thīnaṃ dhammābhisamaye,<br>
ye bālā vimatiṃ gatā;<br>
Tesaṃ diṭṭhippahānatthaṃ,<br>
iddhiṃ dassehi gotamī”.</p>
<p><a class='ref sc' id='sc84' href='#sc84'>SC 84</a><a class='ref ms' id='ms20Ap2_348' href='#ms20Ap2_348'>Ms 20Ap2_348</a><a class='ref msdiv' id='msdiv179' href='#msdiv179'>Msdiv 179</a>Tadā nipacca sambuddhaṃ,<br>
uppatitvāna ambaraṃ;<br>
Iddhī anekā dassesi,<br>
buddhānuññāya gotamī.</p>
<p><a class='ref sc' id='sc85' href='#sc85'>SC 85</a><a class='ref ms' id='ms20Ap2_349' href='#ms20Ap2_349'>Ms 20Ap2_349</a><a class='ref msdiv' id='msdiv180' href='#msdiv180'>Msdiv 180</a>Ekikā bahudhā āsi,<br>
bahukā cekikā tathā;<br>
Āvibhāvaṃ tirobhāvaṃ,<br>
<span class='var' id='note122' title='tirokuḍḍaṃ (bj, s2, s3, pts1)'>tirokuṭṭaṃ</span> tironagaṃ.</p>
<p><a class='ref sc' id='sc86' href='#sc86'>SC 86</a><a class='ref pts-vp-pli' id='pts-vp-pli2.536' href='#pts-vp-pli2.536'>PTS vp Pali 2.536</a><a class='ref ms' id='ms20Ap2_350' href='#ms20Ap2_350'>Ms 20Ap2_350</a><a class='ref msdiv' id='msdiv181' href='#msdiv181'>Msdiv 181</a>Asajjamānā agamā,<br>
bhūmiyampi nimujjatha;<br>
Abhijjamāne udake,<br>
agañchi mahiyā yathā.</p>
<p><a class='ref sc' id='sc87' href='#sc87'>SC 87</a><a class='ref ms' id='ms20Ap2_351' href='#ms20Ap2_351'>Ms 20Ap2_351</a><a class='ref msdiv' id='msdiv182' href='#msdiv182'>Msdiv 182</a>Sakuṇīva tathākāse,<br>
pallaṅkena kamī tadā;<br>
Vasaṃ vattesi kāyena,<br>
yāva brahmanivesanaṃ.</p>
<p><a class='ref sc' id='sc88' href='#sc88'>SC 88</a><a class='ref ms' id='ms20Ap2_352' href='#ms20Ap2_352'>Ms 20Ap2_352</a><a class='ref msdiv' id='msdiv183' href='#msdiv183'>Msdiv 183</a>Sineruṃ daṇḍaṃ katvāna,<br>
chattaṃ katvā mahāmahiṃ;<br>
Samūlaṃ parivattetvā,<br>
dhārayaṃ caṅkamī nabhe.</p>
<p><a class='ref sc' id='sc89' href='#sc89'>SC 89</a><a class='ref ms' id='ms20Ap2_353' href='#ms20Ap2_353'>Ms 20Ap2_353</a><a class='ref msdiv' id='msdiv184' href='#msdiv184'>Msdiv 184</a>Chassūrodayakāleva,<br>
lokañcākāsi dhūmikaṃ;<br>
Yugante viya lokaṃ sā,<br>
jālāmālākulaṃ akā.</p>
<p><a class='ref sc' id='sc90' href='#sc90'>SC 90</a><a class='ref ms' id='ms20Ap2_354' href='#ms20Ap2_354'>Ms 20Ap2_354</a><a class='ref msdiv' id='msdiv185' href='#msdiv185'>Msdiv 185</a>Mucalindaṃ mahāselaṃ,<br>
<span class='var' id='note123' title='merumandāradaddare (bj, pts1) | meruṃ mandāradaddare (s2, s3)'>merumūlanadantare</span>;<br>
Sāsapāriva sabbāni,<br>
ekenaggahi muṭṭhinā.</p>
<p><a class='ref sc' id='sc91' href='#sc91'>SC 91</a><a class='ref ms' id='ms20Ap2_355' href='#ms20Ap2_355'>Ms 20Ap2_355</a><a class='ref msdiv' id='msdiv186' href='#msdiv186'>Msdiv 186</a>Aṅgulaggena chādesi,<br>
bhākaraṃ sanisākaraṃ;<br>
Candasūrasahassāni,<br>
āveḷamiva dhārayi.</p>
<p><a class='ref sc' id='sc92' href='#sc92'>SC 92</a><a class='ref ms' id='ms20Ap2_356' href='#ms20Ap2_356'>Ms 20Ap2_356</a><a class='ref msdiv' id='msdiv187' href='#msdiv187'>Msdiv 187</a>Catusāgaratoyāni,<br>
dhārayī ekapāṇinā;<br>
Yugantajaladākāraṃ,<br>
mahāvassaṃ pavassatha.</p>
<p><a class='ref sc' id='sc93' href='#sc93'>SC 93</a><a class='ref ms' id='ms20Ap2_357' href='#ms20Ap2_357'>Ms 20Ap2_357</a><a class='ref msdiv' id='msdiv188' href='#msdiv188'>Msdiv 188</a>Cakkavattiṃ saparisaṃ,<br>
māpayī sā nabhattale;<br>
Garuḷaṃ dviradaṃ sīhaṃ,<br>
vinadantaṃ padassayi.</p>
<p><a class='ref sc' id='sc94' href='#sc94'>SC 94</a><a class='ref ms' id='ms20Ap2_358' href='#ms20Ap2_358'>Ms 20Ap2_358</a><a class='ref msdiv' id='msdiv189' href='#msdiv189'>Msdiv 189</a>Ekikā abhinimmitvā,<br>
Appameyyaṃ bhikkhunīgaṇaṃ;<br>
Puna antaradhāpetvā,<br>
Ekikā munimabravi.</p>
<p><a class='ref sc' id='sc95' href='#sc95'>SC 95</a><a class='ref ms' id='ms20Ap2_359' href='#ms20Ap2_359'>Ms 20Ap2_359</a><a class='ref msdiv' id='msdiv190' href='#msdiv190'>Msdiv 190</a>“Mātucchā te mahāvīra,<br>
tava sāsanakārikā;<br>
Anuppattā sakaṃ atthaṃ,<br>
pāde vandāmi cakkhuma”.</p>
<p><a class='ref sc' id='sc96' href='#sc96'>SC 96</a><a class='ref ms' id='ms20Ap2_360' href='#ms20Ap2_360'>Ms 20Ap2_360</a><a class='ref msdiv' id='msdiv191' href='#msdiv191'>Msdiv 191</a>Dassetvā vividhā iddhī,<br>
orohitvā nabhattalā;<br>
Vanditvā lokapajjotaṃ,<br>
ekamantaṃ nisīdi sā.</p>
<p><a class='ref sc' id='sc97' href='#sc97'>SC 97</a><a class='ref ms' id='ms20Ap2_361' href='#ms20Ap2_361'>Ms 20Ap2_361</a><a class='ref msdiv' id='msdiv192' href='#msdiv192'>Msdiv 192</a>“Sā vīsavassasatikā,<br>
jātiyāhaṃ mahāmune;<br>
Alamettāvatā vīra,<br>
nibbāyissāmi nāyaka”.</p>
<p><a class='ref sc' id='sc98' href='#sc98'>SC 98</a><a class='ref ms' id='ms20Ap2_362' href='#ms20Ap2_362'>Ms 20Ap2_362</a><a class='ref msdiv' id='msdiv193' href='#msdiv193'>Msdiv 193</a>Tadātivimhitā sabbā,<br>
parisā sā katañjalī;<br>
“Avocayye kathaṃ āsi,<br>
atuliddhiparakkamā”.</p>
<p><a class='ref sc' id='sc99' href='#sc99'>SC 99</a><a class='ref pts-vp-pli' id='pts-vp-pli2.537' href='#pts-vp-pli2.537'>PTS vp Pali 2.537</a><a class='ref ms' id='ms20Ap2_363' href='#ms20Ap2_363'>Ms 20Ap2_363</a><a class='ref msdiv' id='msdiv194' href='#msdiv194'>Msdiv 194</a>“Padumuttaro nāma jino,<br>
sabbadhammesu cakkhumā;<br>
Ito satasahassamhi,<br>
kappe uppajji nāyako.</p>
<p><a class='ref sc' id='sc100' href='#sc100'>SC 100</a><a class='ref ms' id='ms20Ap2_364' href='#ms20Ap2_364'>Ms 20Ap2_364</a><a class='ref msdiv' id='msdiv195' href='#msdiv195'>Msdiv 195</a>Tadāhaṃ haṃsavatiyaṃ,<br>
jātāmaccakule ahuṃ;<br>
Sabbopakārasampanne,<br>
iddhe phīte mahaddhane.</p>
<p><a class='ref sc' id='sc101' href='#sc101'>SC 101</a><a class='ref ms' id='ms20Ap2_365' href='#ms20Ap2_365'>Ms 20Ap2_365</a><a class='ref msdiv' id='msdiv196' href='#msdiv196'>Msdiv 196</a>Kadāci pitunā saddhiṃ,<br>
dāsīgaṇapurakkhatā;<br>
Mahatā parivārena,<br>
taṃ upecca narāsabhaṃ.</p>
<p><a class='ref sc' id='sc102' href='#sc102'>SC 102</a><a class='ref ms' id='ms20Ap2_366' href='#ms20Ap2_366'>Ms 20Ap2_366</a><a class='ref msdiv' id='msdiv197' href='#msdiv197'>Msdiv 197</a>Vāsavaṃ viya vassantaṃ,<br>
<span class='var' id='note124' title='dhammameghamanāsavaṃ (s2, s3) | dhammameghaṃ pavassayaṃ (mr)'>dhammameghaṃ anāsavaṃ</span>;<br>
Saradādiccasadisaṃ,<br>
<span class='var' id='note125' title='raṃsimālākulaṃ jinaṃ (bj, s2, s3) | raṃsijālākulaṃ jinaṃ (pts1)'>raṃsijālasamujjalaṃ</span>.</p>
<p><a class='ref sc' id='sc103' href='#sc103'>SC 103</a><a class='ref ms' id='ms20Ap2_367' href='#ms20Ap2_367'>Ms 20Ap2_367</a><a class='ref msdiv' id='msdiv198' href='#msdiv198'>Msdiv 198</a>Disvā cittaṃ pasādetvā,<br>
sutvā cassa subhāsitaṃ;<br>
Mātucchaṃ bhikkhuniṃ agge,<br>
ṭhapentaṃ naranāyakaṃ.</p>
<p><a class='ref sc' id='sc104' href='#sc104'>SC 104</a><a class='ref ms' id='ms20Ap2_368' href='#ms20Ap2_368'>Ms 20Ap2_368</a><a class='ref msdiv' id='msdiv199' href='#msdiv199'>Msdiv 199</a>Sutvā datvā mahādānaṃ,<br>
sattāhaṃ tassa tādino;<br>
Sasaṃghassa naraggassa,<br>
paccayāni bahūni ca.</p>
<p><a class='ref sc' id='sc105' href='#sc105'>SC 105</a><a class='ref ms' id='ms20Ap2_369' href='#ms20Ap2_369'>Ms 20Ap2_369</a><a class='ref msdiv' id='msdiv200' href='#msdiv200'>Msdiv 200</a>Nipacca pādamūlamhi,<br>
taṃ ṭhānamabhipatthayiṃ;<br>
Tato mahāparisatiṃ,<br>
avoca isisattamo.</p>
<p><a class='ref sc' id='sc106' href='#sc106'>SC 106</a><a class='ref ms' id='ms20Ap2_370' href='#ms20Ap2_370'>Ms 20Ap2_370</a><a class='ref msdiv' id='msdiv201' href='#msdiv201'>Msdiv 201</a>‘Yā sasaṃghaṃ abhojesi,<br>
sattāhaṃ lokanāyakaṃ;<br>
Tamahaṃ kittayissāmi,<br>
suṇātha mama bhāsato.</p>
<p><a class='ref sc' id='sc107' href='#sc107'>SC 107</a><a class='ref ms' id='ms20Ap2_371' href='#ms20Ap2_371'>Ms 20Ap2_371</a><a class='ref msdiv' id='msdiv202' href='#msdiv202'>Msdiv 202</a>Satasahassito kappe,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc108' href='#sc108'>SC 108</a><a class='ref ms' id='ms20Ap2_372' href='#ms20Ap2_372'>Ms 20Ap2_372</a><a class='ref msdiv' id='msdiv203' href='#msdiv203'>Msdiv 203</a>Tassa dhammesu dāyādā,<br>
orasā dhammanimmitā;<br>
Gotamī nāma nāmena,<br>
hessati satthu sāvikā.</p>
<p><a class='ref sc' id='sc109' href='#sc109'>SC 109</a><a class='ref ms' id='ms20Ap2_373' href='#ms20Ap2_373'>Ms 20Ap2_373</a><a class='ref msdiv' id='msdiv204' href='#msdiv204'>Msdiv 204</a>Tassa buddhassa mātucchā,<br>
<span class='var' id='note126' title='jīvitāpālikā (s2, s3) | dīpitāpādikā (pts1)'>jīvitāpādikā</span> ayaṃ;<br>
Rattaññūnañca aggattaṃ,<br>
bhikkhunīnaṃ labhissati’.</p>
<p><a class='ref sc' id='sc110' href='#sc110'>SC 110</a><a class='ref ms' id='ms20Ap2_374' href='#ms20Ap2_374'>Ms 20Ap2_374</a><a class='ref msdiv' id='msdiv205' href='#msdiv205'>Msdiv 205</a><span class='var' id='note127' title='taṃ sutvāna pamuditā (bj) | taṃ sutvāhaṃ pamuditā (si, s2, s3, pts1)'>Taṃ sutvāna pamoditvā</span>,<br>
yāvajīvaṃ tadā jinaṃ;<br>
Paccayehi upaṭṭhitvā,<br>
tato kālaṅkatā ahaṃ.</p>
<p><a class='ref sc' id='sc111' href='#sc111'>SC 111</a><a class='ref ms' id='ms20Ap2_375' href='#ms20Ap2_375'>Ms 20Ap2_375</a><a class='ref msdiv' id='msdiv206' href='#msdiv206'>Msdiv 206</a>Tāvatiṃsesu devesu,<br>
sabbakāmasamiddhisu;<br>
Nibbattā dasahaṅgehi,<br>
aññe abhibhaviṃ ahaṃ.</p>
<p><a class='ref sc' id='sc112' href='#sc112'>SC 112</a><a class='ref ms' id='ms20Ap2_376' href='#ms20Ap2_376'>Ms 20Ap2_376</a><a class='ref msdiv' id='msdiv207' href='#msdiv207'>Msdiv 207</a>Rūpasaddehi gandhehi,<br>
rasehi phusanehi ca;<br>
Āyunāpi ca vaṇṇena,<br>
sukhena yasasāpi ca.</p>
<p><a class='ref sc' id='sc113' href='#sc113'>SC 113</a><a class='ref ms' id='ms20Ap2_377' href='#ms20Ap2_377'>Ms 20Ap2_377</a><a class='ref msdiv' id='msdiv208' href='#msdiv208'>Msdiv 208</a>Tathevādhipateyyena,<br>
adhigayha virocahaṃ;<br>
Ahosiṃ amarindassa,<br>
mahesī dayitā tahiṃ.</p>
<p><a class='ref sc' id='sc114' href='#sc114'>SC 114</a><a class='ref pts-vp-pli' id='pts-vp-pli2.538' href='#pts-vp-pli2.538'>PTS vp Pali 2.538</a><a class='ref ms' id='ms20Ap2_378' href='#ms20Ap2_378'>Ms 20Ap2_378</a><a class='ref msdiv' id='msdiv209' href='#msdiv209'>Msdiv 209</a>Saṃsāre saṃsarantīhaṃ,<br>
kammavāyusameritā;<br>
Kāsissa rañño visaye,<br>
ajāyiṃ dāsagāmake.</p>
<p><a class='ref sc' id='sc115' href='#sc115'>SC 115</a><a class='ref ms' id='ms20Ap2_379' href='#ms20Ap2_379'>Ms 20Ap2_379</a><a class='ref msdiv' id='msdiv210' href='#msdiv210'>Msdiv 210</a>Pañcadāsasatānūnā,<br>
nivasanti tahiṃ tadā;<br>
Sabbesaṃ tattha yo jeṭṭho,<br>
tassa jāyā ahosahaṃ.</p>
<p><a class='ref sc' id='sc116' href='#sc116'>SC 116</a><a class='ref ms' id='ms20Ap2_380' href='#ms20Ap2_380'>Ms 20Ap2_380</a><a class='ref msdiv' id='msdiv211' href='#msdiv211'>Msdiv 211</a>Sayambhuno pañcasatā,<br>
gāmaṃ piṇḍāya pāvisuṃ;<br>
Te disvāna ahaṃ tuṭṭhā,<br>
saha sabbāhi <span class='var' id='note128' title='ñātibhi (bj, s2, s3, pts1)'>itthibhi</span>.</p>
<p><a class='ref sc' id='sc117' href='#sc117'>SC 117</a><a class='ref ms' id='ms20Ap2_381' href='#ms20Ap2_381'>Ms 20Ap2_381</a><a class='ref msdiv' id='msdiv212' href='#msdiv212'>Msdiv 212</a>Pūgā <span class='var' id='note129' title='katvā pañcasatakuṭī (bj) | katvā pañcasataṃ kuṭiṃ (s2, s3) | pūgā bhavitvā sabbāyo (pts1)'>hutvāva sabbāyo</span>,<br>
catumāse <span class='var' id='note130' title='upaṭṭhiya (bj, s2, s3, pts1)'>upaṭṭhahuṃ</span>;<br>
Ticīvarāni datvāna,<br>
<span class='var' id='note131' title='pasannamha (s2, s3) | saṃsāramha (pts1)'>saṃsarimha</span> sasāmikā.</p>
<p><a class='ref sc' id='sc118' href='#sc118'>SC 118</a><a class='ref ms' id='ms20Ap2_382' href='#ms20Ap2_382'>Ms 20Ap2_382</a><a class='ref msdiv' id='msdiv213' href='#msdiv213'>Msdiv 213</a>Tato cutā sabbāpi tā,<br>
tāvatiṃsagatā mayaṃ;<br>
Pacchime ca bhave dāni,<br>
jātā devadahe pure.</p>
<p><a class='ref sc' id='sc119' href='#sc119'>SC 119</a><a class='ref ms' id='ms20Ap2_383' href='#ms20Ap2_383'>Ms 20Ap2_383</a><a class='ref msdiv' id='msdiv214' href='#msdiv214'>Msdiv 214</a>Pitā añjanasakko me,<br>
mātā mama sulakkhaṇā;<br>
Tato kapilavatthusmiṃ,<br>
suddhodanagharaṃ gatā.</p>
<p><a class='ref sc' id='sc120' href='#sc120'>SC 120</a><a class='ref ms' id='ms20Ap2_384' href='#ms20Ap2_384'>Ms 20Ap2_384</a><a class='ref msdiv' id='msdiv215' href='#msdiv215'>Msdiv 215</a><span class='var' id='note132' title='sabbā (s2, s3)'>Sesā</span> sakyakule jātā,<br>
sakyānaṃ gharamāgamuṃ;<br>
Ahaṃ visiṭṭhā sabbāsaṃ,<br>
jinassāpādikā ahuṃ.</p>
<p><a class='ref sc' id='sc121' href='#sc121'>SC 121</a><a class='ref ms' id='ms20Ap2_385' href='#ms20Ap2_385'>Ms 20Ap2_385</a><a class='ref msdiv' id='msdiv216' href='#msdiv216'>Msdiv 216</a><span class='var' id='note133' title='sa me putto ... (s2, s3)'>Mama puttobhinikkhamma</span>,<br>
buddho āsi vināyako;<br>
Pacchāhaṃ pabbajitvāna,<br>
satehi saha pañcahi.</p>
<p><a class='ref sc' id='sc122' href='#sc122'>SC 122</a><a class='ref ms' id='ms20Ap2_386' href='#ms20Ap2_386'>Ms 20Ap2_386</a><a class='ref msdiv' id='msdiv217' href='#msdiv217'>Msdiv 217</a>Sākiyānīhi dhīrāhi,<br>
saha santisukhaṃ phusiṃ;<br>
Ye tadā pubbajātiyaṃ,<br>
amhākaṃ āsu sāmino.</p>
<p><a class='ref sc' id='sc123' href='#sc123'>SC 123</a><a class='ref ms' id='ms20Ap2_387' href='#ms20Ap2_387'>Ms 20Ap2_387</a><a class='ref msdiv' id='msdiv218' href='#msdiv218'>Msdiv 218</a>Sahapuññassa kattāro,<br>
mahāsamayakārakā;<br>
Phusiṃsu arahattaṃ te,<br>
sugatenānukampitā”.</p>
<p><a class='ref sc' id='sc124' href='#sc124'>SC 124</a><a class='ref ms' id='ms20Ap2_388' href='#ms20Ap2_388'>Ms 20Ap2_388</a><a class='ref msdiv' id='msdiv219' href='#msdiv219'>Msdiv 219</a>Tadetarā bhikkhuniyo,<br>
āruhiṃsu nabhattalaṃ;<br>
<span class='var' id='note134' title='khagatā (si) | sangatā (pts1)'>Saṅgatā</span> viya tārāyo,<br>
virociṃsu mahiddhikā.</p>
<p><a class='ref sc' id='sc125' href='#sc125'>SC 125</a><a class='ref ms' id='ms20Ap2_389' href='#ms20Ap2_389'>Ms 20Ap2_389</a><a class='ref msdiv' id='msdiv220' href='#msdiv220'>Msdiv 220</a>Iddhī anekā dassesuṃ,<br>
piḷandhavikatiṃ yathā;<br>
Kammāro kanakasseva,<br>
<span class='var' id='note135' title='puññakammesu sikkhitā (s2, s3) | kammaññassa susikkito (pts1)'>kammaññassa susikkhito</span>.</p>
<p><a class='ref sc' id='sc126' href='#sc126'>SC 126</a><a class='ref ms' id='ms20Ap2_390' href='#ms20Ap2_390'>Ms 20Ap2_390</a><a class='ref msdiv' id='msdiv221' href='#msdiv221'>Msdiv 221</a>Dassetvā pāṭihīrāni,<br>
<span class='var' id='note136' title='vividhāni (s2, s3) | cittānī ca (pts1)'>vicittāni</span> bahūni ca;<br>
Tosetvā vādipavaraṃ,<br>
muniṃ saparisaṃ tadā.</p>
<p><a class='ref sc' id='sc127' href='#sc127'>SC 127</a><a class='ref ms' id='ms20Ap2_391' href='#ms20Ap2_391'>Ms 20Ap2_391</a><a class='ref msdiv' id='msdiv222' href='#msdiv222'>Msdiv 222</a>Orohitvāna gaganā,<br>
vanditvā isisattamaṃ;<br>
Anuññātā naraggena,<br>
yathāṭhāne nisīdisuṃ.</p>
<p><a class='ref sc' id='sc128' href='#sc128'>SC 128</a><a class='ref ms' id='ms20Ap2_392' href='#ms20Ap2_392'>Ms 20Ap2_392</a><a class='ref msdiv' id='msdiv223' href='#msdiv223'>Msdiv 223</a>“Ahonukampikā amhaṃ,<br>
sabbāsaṃ cira gotamī;<br>
Vāsitā tava puññehi,<br>
pattā no āsavakkhayaṃ.</p>
<p><a class='ref sc' id='sc129' href='#sc129'>SC 129</a><a class='ref pts-vp-pli' id='pts-vp-pli2.539' href='#pts-vp-pli2.539'>PTS vp Pali 2.539</a><a class='ref ms' id='ms20Ap2_393' href='#ms20Ap2_393'>Ms 20Ap2_393</a><a class='ref msdiv' id='msdiv224' href='#msdiv224'>Msdiv 224</a>Kilesā jhāpitā amhaṃ,<br>
bhavā sabbe samūhatā;<br>
Nāgīva bandhanaṃ chetvā,<br>
viharāma anāsavā.</p>
<p><a class='ref sc' id='sc130' href='#sc130'>SC 130</a><a class='ref ms' id='ms20Ap2_394' href='#ms20Ap2_394'>Ms 20Ap2_394</a><a class='ref msdiv' id='msdiv225' href='#msdiv225'>Msdiv 225</a>Svāgataṃ vata no āsi,<br>
buddhaseṭṭhassa santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class='ref sc' id='sc131' href='#sc131'>SC 131</a><a class='ref ms' id='ms20Ap2_395' href='#ms20Ap2_395'>Ms 20Ap2_395</a><a class='ref msdiv' id='msdiv226' href='#msdiv226'>Msdiv 226</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ.</p>
<p><a class='ref sc' id='sc132' href='#sc132'>SC 132</a><a class='ref ms' id='ms20Ap2_396' href='#ms20Ap2_396'>Ms 20Ap2_396</a><a class='ref msdiv' id='msdiv227' href='#msdiv227'>Msdiv 227</a>Iddhīsu ca vasī homa,<br>
dibbāya sotadhātuyā;<br>
Cetopariyañāṇassa,<br>
vasī homa mahāmune.</p>
<p><a class='ref sc' id='sc133' href='#sc133'>SC 133</a><a class='ref ms' id='ms20Ap2_397' href='#ms20Ap2_397'>Ms 20Ap2_397</a><a class='ref msdiv' id='msdiv228' href='#msdiv228'>Msdiv 228</a>Pubbenivāsaṃ jānāma,<br>
dibbacakkhu visodhitaṃ;<br>
Sabbāsavaparikkhīṇā,<br>
natthi dāni punabbhavā.</p>
<p><a class='ref sc' id='sc134' href='#sc134'>SC 134</a><a class='ref ms' id='ms20Ap2_398' href='#ms20Ap2_398'>Ms 20Ap2_398</a><a class='ref msdiv' id='msdiv229' href='#msdiv229'>Msdiv 229</a><span class='var' id='note137' title='atthe ca dhamme nerutte (bj)'>Atthe dhamme ca nerutte</span>,<br>
<span class='var' id='note138' title='paṭibhāṇe (s2, s3)'>paṭibhāne</span> ca vijjati;<br>
Ñāṇaṃ amhaṃ mahāvīra,<br>
uppannaṃ tava santike.</p>
<p><a class='ref sc' id='sc135' href='#sc135'>SC 135</a><a class='ref ms' id='ms20Ap2_399' href='#ms20Ap2_399'>Ms 20Ap2_399</a><a class='ref msdiv' id='msdiv230' href='#msdiv230'>Msdiv 230</a>Asmābhi pariciṇṇosi,<br>
mettacittā hi nāyaka;<br>
Anujānāhi <span class='var' id='note139' title='sabbāyo (s2, s3, pts1)'>sabbāsaṃ</span>,<br>
nibbānāya mahāmune”.</p>
<p><a class='ref sc' id='sc136' href='#sc136'>SC 136</a><a class='ref ms' id='ms20Ap2_400' href='#ms20Ap2_400'>Ms 20Ap2_400</a><a class='ref msdiv' id='msdiv231' href='#msdiv231'>Msdiv 231</a>“Nibbāyissāma iccevaṃ,<br>
kiṃ vakkhāmi vadantiyo;<br>
Yassadāni ca vo kālaṃ,<br>
maññathā”ti jinobravi.</p>
<p><a class='ref sc' id='sc137' href='#sc137'>SC 137</a><a class='ref ms' id='ms20Ap2_401' href='#ms20Ap2_401'>Ms 20Ap2_401</a><a class='ref msdiv' id='msdiv232' href='#msdiv232'>Msdiv 232</a>Gotamīādikā tāyo,<br>
tadā bhikkhuniyo jinaṃ;<br>
Vanditvā āsanā tamhā,<br>
vuṭṭhāya agamiṃsu tā.</p>
<p><a class='ref sc' id='sc138' href='#sc138'>SC 138</a><a class='ref ms' id='ms20Ap2_402' href='#ms20Ap2_402'>Ms 20Ap2_402</a><a class='ref msdiv' id='msdiv233' href='#msdiv233'>Msdiv 233</a>Mahatā janakāyena,<br>
saha lokagganāyako;<br>
<span class='var' id='note140' title='anusaṃsāvayi (s2, s3) | anusaṃyāyi so (pts1) | anusaṃsāvayī (mr)'>Anusaṃyāyī so</span> <span class='var' id='note141' title='dhīro (s2, s3, pts1)'>Anusaṃyāyī so</span> <span class='var' id='note141' title='dhīro (s2, s3, pts1)'>vīro</span>,<br>
mātucchaṃ yāvakoṭṭhakaṃ.</p>
<p><a class='ref sc' id='sc139' href='#sc139'>SC 139</a><a class='ref ms' id='ms20Ap2_403' href='#ms20Ap2_403'>Ms 20Ap2_403</a><a class='ref msdiv' id='msdiv234' href='#msdiv234'>Msdiv 234</a>Tadā nipati pādesu,<br>
gotamī lokabandhuno;<br>
Saheva tāhi sabbāhi,<br>
“pacchimaṃ pādavandanaṃ.</p>
<p><a class='ref sc' id='sc140' href='#sc140'>SC 140</a><a class='ref ms' id='ms20Ap2_404' href='#ms20Ap2_404'>Ms 20Ap2_404</a><a class='ref msdiv' id='msdiv235' href='#msdiv235'>Msdiv 235</a>Idaṃ pacchimakaṃ mayhaṃ,<br>
lokanāthassa dassanaṃ;<br>
Na puno amatākāraṃ,<br>
passissāmi mukhaṃ tava.</p>
<p><a class='ref sc' id='sc141' href='#sc141'>SC 141</a><a class='ref ms' id='ms20Ap2_405' href='#ms20Ap2_405'>Ms 20Ap2_405</a><a class='ref msdiv' id='msdiv236' href='#msdiv236'>Msdiv 236</a>Na ca me <span class='var' id='note142' title='vadanaṃ (pts1, mr)'>vandanaṃ</span> vīra,<br>
tava pāde sukomale;<br>
Samphusissati lokagga,<br>
ajja gacchāmi nibbutiṃ”.</p>
<p><a class='ref sc' id='sc142' href='#sc142'>SC 142</a><a class='ref ms' id='ms20Ap2_406' href='#ms20Ap2_406'>Ms 20Ap2_406</a><a class='ref msdiv' id='msdiv237' href='#msdiv237'>Msdiv 237</a>“Rūpena kiṃ tavānena,<br>
diṭṭhe dhamme yathātathe;<br>
Sabbaṃ saṅkhatamevetaṃ,<br>
anassāsikamittaraṃ”.</p>
<p><a class='ref sc' id='sc143' href='#sc143'>SC 143</a><a class='ref ms' id='ms20Ap2_407' href='#ms20Ap2_407'>Ms 20Ap2_407</a><a class='ref msdiv' id='msdiv238' href='#msdiv238'>Msdiv 238</a>Sā saha tāhi gantvāna,<br>
bhikkhunupassayaṃ sakaṃ;<br>
Aḍḍhapallaṅkamābhujja,<br>
nisīdi paramāsane.</p>
<p><a class='ref sc' id='sc144' href='#sc144'>SC 144</a><a class='ref ms' id='ms20Ap2_408' href='#ms20Ap2_408'>Ms 20Ap2_408</a><a class='ref msdiv' id='msdiv239' href='#msdiv239'>Msdiv 239</a>Tadā upāsikā tattha,<br>
buddhasāsanavacchalā;<br>
Tassā pavattiṃ sutvāna,<br>
upesuṃ pādavandikā.</p>
<p><a class='ref sc' id='sc145' href='#sc145'>SC 145</a><a class='ref ms' id='ms20Ap2_409' href='#ms20Ap2_409'>Ms 20Ap2_409</a><a class='ref msdiv' id='msdiv240' href='#msdiv240'>Msdiv 240</a>Karehi uraṃ pahantā,<br>
chinnamūlā yathā latā;<br>
Rodantā karuṇaṃ ravaṃ,<br>
sokaṭṭā bhūmipātitā.</p>
<p><a class='ref sc' id='sc146' href='#sc146'>SC 146</a><a class='ref pts-vp-pli' id='pts-vp-pli2.540' href='#pts-vp-pli2.540'>PTS vp Pali 2.540</a><a class='ref ms' id='ms20Ap2_410' href='#ms20Ap2_410'>Ms 20Ap2_410</a><a class='ref msdiv' id='msdiv241' href='#msdiv241'>Msdiv 241</a>“Mā no saraṇade nāthe,<br>
vihāya gami nibbutiṃ;<br>
Nipatitvāna yācāma,<br>
sabbāyo sirasā mayaṃ”.</p>
<p><a class='ref sc' id='sc147' href='#sc147'>SC 147</a><a class='ref ms' id='ms20Ap2_411' href='#ms20Ap2_411'>Ms 20Ap2_411</a><a class='ref msdiv' id='msdiv242' href='#msdiv242'>Msdiv 242</a>Yā padhānatamā tāsaṃ,<br>
saddhā paññā upāsikā;<br>
Tassā sīsaṃ pamajjantī,<br>
idaṃ vacanamabravi.</p>
<p><a class='ref sc' id='sc148' href='#sc148'>SC 148</a><a class='ref ms' id='ms20Ap2_412' href='#ms20Ap2_412'>Ms 20Ap2_412</a><a class='ref msdiv' id='msdiv243' href='#msdiv243'>Msdiv 243</a>“Alaṃ puttā visādena,<br>
mārapāsānuvattinā;<br>
Aniccaṃ saṅkhataṃ sabbaṃ,<br>
viyogantaṃ calācalaṃ”.</p>
<p><a class='ref sc' id='sc149' href='#sc149'>SC 149</a><a class='ref ms' id='ms20Ap2_413' href='#ms20Ap2_413'>Ms 20Ap2_413</a><a class='ref msdiv' id='msdiv244' href='#msdiv244'>Msdiv 244</a>Tato sā tā visajjitvā,<br>
paṭhamaṃ jhānamuttamaṃ;<br>
Dutiyañca tatiyañca,<br>
samāpajji catutthakaṃ.</p>
<p><a class='ref sc' id='sc150' href='#sc150'>SC 150</a><a class='ref ms' id='ms20Ap2_414' href='#ms20Ap2_414'>Ms 20Ap2_414</a><a class='ref msdiv' id='msdiv245' href='#msdiv245'>Msdiv 245</a>Ākāsāyatanañceva,<br>
viññāṇāyatanaṃ tathā;<br>
Ākiñcaṃ nevasaññañca,<br>
samāpajji yathākkamaṃ.</p>
<p><a class='ref sc' id='sc151' href='#sc151'>SC 151</a><a class='ref ms' id='ms20Ap2_415' href='#ms20Ap2_415'>Ms 20Ap2_415</a><a class='ref msdiv' id='msdiv246' href='#msdiv246'>Msdiv 246</a>Paṭilomena jhānāni,<br>
samāpajjittha gotamī;<br>
Yāvatā paṭhamaṃ jhānaṃ,<br>
tato yāvacatutthakaṃ.</p>
<p><a class='ref sc' id='sc152' href='#sc152'>SC 152</a><a class='ref ms' id='ms20Ap2_416' href='#ms20Ap2_416'>Ms 20Ap2_416</a><a class='ref msdiv' id='msdiv247' href='#msdiv247'>Msdiv 247</a>Tato vuṭṭhāya nibbāyi,<br>
dīpaccīva <span class='var' id='note143' title='nirāsanā (bj, pts1)'>nirāsavā</span>;<br>
Bhūmicālo mahā āsi,<br>
nabhasā vijjutā pati.</p>
<p><a class='ref sc' id='sc153' href='#sc153'>SC 153</a><a class='ref ms' id='ms20Ap2_417' href='#ms20Ap2_417'>Ms 20Ap2_417</a><a class='ref msdiv' id='msdiv248' href='#msdiv248'>Msdiv 248</a>Panāditā dundubhiyo,<br>
parideviṃsu devatā;<br>
Pupphavuṭṭhī ca gaganā,<br>
abhivassatha medaniṃ.</p>
<p><a class='ref sc' id='sc154' href='#sc154'>SC 154</a><a class='ref ms' id='ms20Ap2_418' href='#ms20Ap2_418'>Ms 20Ap2_418</a><a class='ref msdiv' id='msdiv249' href='#msdiv249'>Msdiv 249</a>Kampito merurājāpi,<br>
raṅgamajjhe yathā naṭo;<br>
Sokena cātidīnova,<br>
viravo āsi sāgaro.</p>
<p><a class='ref sc' id='sc155' href='#sc155'>SC 155</a><a class='ref ms' id='ms20Ap2_419' href='#ms20Ap2_419'>Ms 20Ap2_419</a><a class='ref msdiv' id='msdiv250' href='#msdiv250'>Msdiv 250</a>Devā nāgāsurā brahmā,<br>
saṃviggāhiṃsu taṅkhaṇe;<br>
“Aniccā vata saṅkhārā,<br>
yathāyaṃ vilayaṃ gatā”.</p>
<p><a class='ref sc' id='sc156' href='#sc156'>SC 156</a><a class='ref ms' id='ms20Ap2_420' href='#ms20Ap2_420'>Ms 20Ap2_420</a><a class='ref msdiv' id='msdiv251' href='#msdiv251'>Msdiv 251</a>Yā ce maṃ parivāriṃsu,<br>
satthu sāsanakārikā;<br>
Tāyopi anupādānā,<br>
<span class='var' id='note144' title='dīpaccī (bj) | dīpasikhā (s2, s3)'>dīpacci</span> viya nibbutā.</p>
<p><a class='ref sc' id='sc157' href='#sc157'>SC 157</a><a class='ref ms' id='ms20Ap2_421' href='#ms20Ap2_421'>Ms 20Ap2_421</a><a class='ref msdiv' id='msdiv252' href='#msdiv252'>Msdiv 252</a>Hā yogā vippayogantā,<br>
hāniccaṃ sabbasaṅkhataṃ;<br>
Hā jīvitaṃ vināsantaṃ,<br>
iccāsi paridevanā.</p>
<p><a class='ref sc' id='sc158' href='#sc158'>SC 158</a><a class='ref ms' id='ms20Ap2_422' href='#ms20Ap2_422'>Ms 20Ap2_422</a><a class='ref msdiv' id='msdiv253' href='#msdiv253'>Msdiv 253</a>Tato devā ca brahmā ca,<br>
lokadhammānuvattanaṃ;<br>
Kālānurūpaṃ kubbanti,<br>
upetvā isisattamaṃ.</p>
<p><a class='ref sc' id='sc159' href='#sc159'>SC 159</a><a class='ref pts-vp-pli' id='pts-vp-pli2.541' href='#pts-vp-pli2.541'>PTS vp Pali 2.541</a><a class='ref ms' id='ms20Ap2_423' href='#ms20Ap2_423'>Ms 20Ap2_423</a><a class='ref msdiv' id='msdiv254' href='#msdiv254'>Msdiv 254</a>Tadā āmantayī satthā,<br>
ānandaṃ <span class='var' id='note145' title='sutisāgaraṃ (bj, s2, s3, pts1)'>sutasāgaraṃ</span>;<br>
“Gacchānanda nivedehi,<br>
bhikkhūnaṃ mātu nibbutiṃ”.</p>
<p><a class='ref sc' id='sc160' href='#sc160'>SC 160</a><a class='ref ms' id='ms20Ap2_424' href='#ms20Ap2_424'>Ms 20Ap2_424</a><a class='ref msdiv' id='msdiv255' href='#msdiv255'>Msdiv 255</a>Tadānando nirānando,<br>
assunā puṇṇalocano;<br>
Gaggarena sarenāha,<br>
“samāgacchantu bhikkhavo.</p>
<p><a class='ref sc' id='sc161' href='#sc161'>SC 161</a><a class='ref ms' id='ms20Ap2_425' href='#ms20Ap2_425'>Ms 20Ap2_425</a><a class='ref msdiv' id='msdiv256' href='#msdiv256'>Msdiv 256</a>Pubbadakkhiṇapacchāsu,<br>
uttarāya ca santike;<br>
Suṇantu bhāsitaṃ mayhaṃ,<br>
bhikkhavo sugatorasā.</p>
<p><a class='ref sc' id='sc162' href='#sc162'>SC 162</a><a class='ref ms' id='ms20Ap2_426' href='#ms20Ap2_426'>Ms 20Ap2_426</a><a class='ref msdiv' id='msdiv257' href='#msdiv257'>Msdiv 257</a>Yā vaḍḍhayi payattena,<br>
sarīraṃ pacchimaṃ mune;<br>
Sā gotamī gatā santiṃ,<br>
tārāva sūriyodaye.</p>
<p><a class='ref sc' id='sc163' href='#sc163'>SC 163</a><a class='ref ms' id='ms20Ap2_427' href='#ms20Ap2_427'>Ms 20Ap2_427</a><a class='ref msdiv' id='msdiv258' href='#msdiv258'>Msdiv 258</a>Buddhamātāti <span class='var' id='note146' title='saññattiṃ (s2, s3)'>paññattiṃ</span>,<br>
ṭhapayitvā gatāsamaṃ;<br>
Na yattha pañcanettopi,<br>
<span class='var' id='note147' title='gataṃ (bj, pts1) | tattha (s2, s3)'>gatiṃ</span> dakkhati nāyako.</p>
<p><a class='ref sc' id='sc164' href='#sc164'>SC 164</a><a class='ref ms' id='ms20Ap2_428' href='#ms20Ap2_428'>Ms 20Ap2_428</a><a class='ref msdiv' id='msdiv259' href='#msdiv259'>Msdiv 259</a>Yassatthi sugate saddhā,<br>
yo ca piyo mahāmune;<br>
<span class='var' id='note148' title='buddhamātari (bj) | buddhassa mātu (s2, s3)'>Buddhamātussa</span> sakkāraṃ,<br>
karotu sugatoraso”.</p>
<p><a class='ref sc' id='sc165' href='#sc165'>SC 165</a><a class='ref ms' id='ms20Ap2_429' href='#ms20Ap2_429'>Ms 20Ap2_429</a><a class='ref msdiv' id='msdiv260' href='#msdiv260'>Msdiv 260</a>Sudūraṭṭhāpi taṃ sutvā,<br>
sīghamāgacchu bhikkhavo;<br>
Keci buddhānubhāvena,<br>
keci iddhīsu kovidā.</p>
<p><a class='ref sc' id='sc166' href='#sc166'>SC 166</a><a class='ref ms' id='ms20Ap2_430' href='#ms20Ap2_430'>Ms 20Ap2_430</a><a class='ref msdiv' id='msdiv261' href='#msdiv261'>Msdiv 261</a>Kūṭāgāravare ramme,<br>
sabbasoṇṇamaye subhe;<br>
Mañcakaṃ samāropesuṃ,<br>
yattha suttāsi gotamī.</p>
<p><a class='ref sc' id='sc167' href='#sc167'>SC 167</a><a class='ref ms' id='ms20Ap2_431' href='#ms20Ap2_431'>Ms 20Ap2_431</a><a class='ref msdiv' id='msdiv262' href='#msdiv262'>Msdiv 262</a>Cattāro lokapālā te,<br>
aṃsehi samadhārayuṃ;<br>
Sesā sakkādikā devā,<br>
kūṭāgāre samaggahuṃ.</p>
<p><a class='ref sc' id='sc168' href='#sc168'>SC 168</a><a class='ref ms' id='ms20Ap2_432' href='#ms20Ap2_432'>Ms 20Ap2_432</a><a class='ref msdiv' id='msdiv263' href='#msdiv263'>Msdiv 263</a>Kūṭāgārāni sabbāni,<br>
āsuṃ pañcasatānipi;<br>
Saradādiccavaṇṇāni,<br>
vissakammakatāni hi.</p>
<p><a class='ref sc' id='sc169' href='#sc169'>SC 169</a><a class='ref ms' id='ms20Ap2_433' href='#ms20Ap2_433'>Ms 20Ap2_433</a><a class='ref msdiv' id='msdiv264' href='#msdiv264'>Msdiv 264</a>Sabbā tāpi bhikkhuniyo,<br>
āsuṃ mañcesu sāyitā;<br>
Devānaṃ khandhamāruḷhā,<br>
niyyanti anupubbaso.</p>
<p><a class='ref sc' id='sc170' href='#sc170'>SC 170</a><a class='ref ms' id='ms20Ap2_434' href='#ms20Ap2_434'>Ms 20Ap2_434</a><a class='ref msdiv' id='msdiv265' href='#msdiv265'>Msdiv 265</a>Sabbaso chāditaṃ āsi,<br>
vitānena nabhattalaṃ;<br>
Satārā candasūrā ca,<br>
lañchitā kanakāmayā.</p>
<p><a class='ref sc' id='sc171' href='#sc171'>SC 171</a><a class='ref pts-vp-pli' id='pts-vp-pli2.542' href='#pts-vp-pli2.542'>PTS vp Pali 2.542</a><a class='ref ms' id='ms20Ap2_435' href='#ms20Ap2_435'>Ms 20Ap2_435</a><a class='ref msdiv' id='msdiv266' href='#msdiv266'>Msdiv 266</a>Paṭākā ussitānekā,<br>
vitatā pupphakañcukā;<br>
<span class='var' id='note149' title='obhaggākāsapadumā (s2, s3) | ogatākāsadhūmāva (pts1)'>Ogatākāsapadumā</span>,<br>
mahiyā pupphamuggataṃ.</p>
<p><a class='ref sc' id='sc172' href='#sc172'>SC 172</a><a class='ref ms' id='ms20Ap2_436' href='#ms20Ap2_436'>Ms 20Ap2_436</a><a class='ref msdiv' id='msdiv267' href='#msdiv267'>Msdiv 267</a>Dissanti candasūriyā,<br>
pajjalanti ca tārakā;<br>
Majjhaṃ gatopi cādicco,<br>
na tāpesi sasī yathā.</p>
<p><a class='ref sc' id='sc173' href='#sc173'>SC 173</a><a class='ref ms' id='ms20Ap2_437' href='#ms20Ap2_437'>Ms 20Ap2_437</a><a class='ref msdiv' id='msdiv268' href='#msdiv268'>Msdiv 268</a>Devā dibbehi gandhehi,<br>
mālehi surabhīhi ca;<br>
Vāditehi ca naccehi,<br>
saṅgītīhi ca pūjayuṃ.</p>
<p><a class='ref sc' id='sc174' href='#sc174'>SC 174</a><a class='ref ms' id='ms20Ap2_438' href='#ms20Ap2_438'>Ms 20Ap2_438</a><a class='ref msdiv' id='msdiv269' href='#msdiv269'>Msdiv 269</a>Nāgāsurā ca brahmāno,<br>
yathāsatti yathābalaṃ;<br>
Pūjayiṃsu ca niyyantiṃ,<br>
nibbutaṃ buddhamātaraṃ.</p>
<p><a class='ref sc' id='sc175' href='#sc175'>SC 175</a><a class='ref ms' id='ms20Ap2_439' href='#ms20Ap2_439'>Ms 20Ap2_439</a><a class='ref msdiv' id='msdiv270' href='#msdiv270'>Msdiv 270</a>Sabbāyo purato nītā,<br>
nibbutā sugatorasā;<br>
Gotamī niyyate pacchā,<br>
sakkatā buddhaposikā.</p>
<p><a class='ref sc' id='sc176' href='#sc176'>SC 176</a><a class='ref ms' id='ms20Ap2_440' href='#ms20Ap2_440'>Ms 20Ap2_440</a><a class='ref msdiv' id='msdiv271' href='#msdiv271'>Msdiv 271</a>Purato devamanujā,<br>
sanāgāsurabrahmakā;<br>
Pacchā sasāvako buddho,<br>
pūjatthaṃ yāti mātuyā.</p>
<p><a class='ref sc' id='sc177' href='#sc177'>SC 177</a><a class='ref ms' id='ms20Ap2_441' href='#ms20Ap2_441'>Ms 20Ap2_441</a><a class='ref msdiv' id='msdiv272' href='#msdiv272'>Msdiv 272</a>Buddhassa parinibbānaṃ,<br>
nedisaṃ āsi yādisaṃ;<br>
Gotamīparinibbānaṃ,<br>
<span class='var' id='note150' title='atīvacchariyaṃ (bj, pts1) | atiacchariyaṃ (s2, s3)'>atevacchariyaṃ</span> ahu.</p>
<p><a class='ref sc' id='sc178' href='#sc178'>SC 178</a><a class='ref ms' id='ms20Ap2_442' href='#ms20Ap2_442'>Ms 20Ap2_442</a><a class='ref msdiv' id='msdiv273' href='#msdiv273'>Msdiv 273</a><span class='var' id='note151' title='na buddho buddhanibbāne (s2, s3, pts1)'>Buddho buddhassa nibbāne</span>,<br>
<span class='var' id='note152' title='nopadissati (bj, pts1) | sāriputtādi (s2, s3)'>nopaṭiyādi</span> bhikkhavo;<br>
Buddho gotaminibbāne,<br>
sāriputtādikā <span class='var' id='note153' title='yathā (s2, s3)'>tathā</span>.</p>
<p><a class='ref sc' id='sc179' href='#sc179'>SC 179</a><a class='ref ms' id='ms20Ap2_443' href='#ms20Ap2_443'>Ms 20Ap2_443</a><a class='ref msdiv' id='msdiv274' href='#msdiv274'>Msdiv 274</a>Citakāni karitvāna,<br>
sabbagandhamayāni te;<br>
Gandhacuṇṇapakiṇṇāni,<br>
jhāpayiṃsu ca tā tahiṃ.</p>
<p><a class='ref sc' id='sc180' href='#sc180'>SC 180</a><a class='ref ms' id='ms20Ap2_444' href='#ms20Ap2_444'>Ms 20Ap2_444</a><a class='ref msdiv' id='msdiv275' href='#msdiv275'>Msdiv 275</a>Sesabhāgāni ḍayhiṃsu,<br>
aṭṭhī sesāni sabbaso;<br>
Ānando ca tadāvoca,<br>
saṃvegajanakaṃ vaco.</p>
<p><a class='ref sc' id='sc181' href='#sc181'>SC 181</a><a class='ref ms' id='ms20Ap2_445' href='#ms20Ap2_445'>Ms 20Ap2_445</a><a class='ref msdiv' id='msdiv276' href='#msdiv276'>Msdiv 276</a>“Gotamī nidhanaṃ yātā,<br>
ḍayhañcassā sarīrakaṃ;<br>
Saṅketaṃ buddhanibbānaṃ,<br>
na cirena bhavissati”.</p>
<p><a class='ref sc' id='sc182' href='#sc182'>SC 182</a><a class='ref ms' id='ms20Ap2_446' href='#ms20Ap2_446'>Ms 20Ap2_446</a><a class='ref msdiv' id='msdiv277' href='#msdiv277'>Msdiv 277</a>Tato gotamidhātūni,<br>
tassā pattagatāni so;<br>
Upanāmesi nāthassa,<br>
ānando buddhacodito.</p>
<p><a class='ref sc' id='sc183' href='#sc183'>SC 183</a><a class='ref ms' id='ms20Ap2_447' href='#ms20Ap2_447'>Ms 20Ap2_447</a><a class='ref msdiv' id='msdiv278' href='#msdiv278'>Msdiv 278</a>Pāṇinā tāni paggayha,<br>
avoca isisattamo;<br>
“Mahato sāravantassa,<br>
yathā rukkhassa tiṭṭhato.</p>
<p><a class='ref sc' id='sc184' href='#sc184'>SC 184</a><a class='ref pts-vp-pli' id='pts-vp-pli2.543' href='#pts-vp-pli2.543'>PTS vp Pali 2.543</a><a class='ref ms' id='ms20Ap2_448' href='#ms20Ap2_448'>Ms 20Ap2_448</a><a class='ref msdiv' id='msdiv279' href='#msdiv279'>Msdiv 279</a>Yo so mahattaro khandho,<br>
palujjeyya aniccatā;<br>
Tathā bhikkhunisaṃghassa,<br>
gotamī parinibbutā.</p>
<p><a class='ref sc' id='sc185' href='#sc185'>SC 185</a><a class='ref ms' id='ms20Ap2_449' href='#ms20Ap2_449'>Ms 20Ap2_449</a><a class='ref msdiv' id='msdiv280' href='#msdiv280'>Msdiv 280</a><span class='var' id='note154' title='ānanda passa buddhassa (s2, s3)'>Aho acchariyaṃ mayhaṃ</span>,<br>
nibbutāyapi mātuyā;<br>
Sarīramattasesāya,<br>
<span class='var' id='note155' title='na sokaparidevanā (s2, s3)'>natthi sokapariddavo</span>.</p>
<p><a class='ref sc' id='sc186' href='#sc186'>SC 186</a><a class='ref ms' id='ms20Ap2_450' href='#ms20Ap2_450'>Ms 20Ap2_450</a><a class='ref msdiv' id='msdiv281' href='#msdiv281'>Msdiv 281</a>Na sociyā paresaṃ sā,<br>
tiṇṇasaṃsārasāgarā;<br>
Parivajjitasantāpā,<br>
sītibhūtā sunibbutā.</p>
<p><a class='ref sc' id='sc187' href='#sc187'>SC 187</a><a class='ref ms' id='ms20Ap2_451' href='#ms20Ap2_451'>Ms 20Ap2_451</a><a class='ref msdiv' id='msdiv282' href='#msdiv282'>Msdiv 282</a>Paṇḍitāsi mahāpaññā,<br>
puthupaññā tatheva ca;<br>
Rattaññū bhikkhunīnaṃ sā,<br>
evaṃ dhāretha bhikkhavo.</p>
<p><a class='ref sc' id='sc188' href='#sc188'>SC 188</a><a class='ref ms' id='ms20Ap2_452' href='#ms20Ap2_452'>Ms 20Ap2_452</a><a class='ref msdiv' id='msdiv283' href='#msdiv283'>Msdiv 283</a>Iddhīsu ca vasī āsi,<br>
dibbāya sotadhātuyā;<br>
Cetopariyañāṇassa,<br>
vasī āsi ca gotamī.</p>
<p><a class='ref sc' id='sc189' href='#sc189'>SC 189</a><a class='ref ms' id='ms20Ap2_453' href='#ms20Ap2_453'>Ms 20Ap2_453</a><a class='ref msdiv' id='msdiv284' href='#msdiv284'>Msdiv 284</a>Pubbenivāsamaññāsi,<br>
dibbacakkhu visodhitaṃ;<br>
Sabbāsavā parikkhīṇā,<br>
natthi tassā punabbhavo.</p>
<p><a class='ref sc' id='sc190' href='#sc190'>SC 190</a><a class='ref ms' id='ms20Ap2_454' href='#ms20Ap2_454'>Ms 20Ap2_454</a><a class='ref msdiv' id='msdiv285' href='#msdiv285'>Msdiv 285</a>Atthadhammaniruttīsu,<br>
paṭibhāne tatheva ca;<br>
Parisuddhaṃ ahu ñāṇaṃ,<br>
tasmā socaniyā na sā.</p>
<p><a class='ref sc' id='sc191' href='#sc191'>SC 191</a><a class='ref ms' id='ms20Ap2_455' href='#ms20Ap2_455'>Ms 20Ap2_455</a><a class='ref msdiv' id='msdiv286' href='#msdiv286'>Msdiv 286</a>Ayoghanahatasseva,<br>
jalato jātavedassa;<br>
Anupubbūpasantassa,<br>
yathā na ñāyate gati.</p>
<p><a class='ref sc' id='sc192' href='#sc192'>SC 192</a><a class='ref ms' id='ms20Ap2_456' href='#ms20Ap2_456'>Ms 20Ap2_456</a><a class='ref msdiv' id='msdiv287' href='#msdiv287'>Msdiv 287</a>Evaṃ sammā vimuttānaṃ,<br>
kāmabandhoghatārinaṃ;<br>
Paññāpetuṃ gati natthi,<br>
pattānaṃ acalaṃ sukhaṃ.</p>
<p><a class='ref sc' id='sc193' href='#sc193'>SC 193</a><a class='ref ms' id='ms20Ap2_457' href='#ms20Ap2_457'>Ms 20Ap2_457</a><a class='ref msdiv' id='msdiv288' href='#msdiv288'>Msdiv 288</a>Attadīpā tato hotha,<br>
satipaṭṭhānagocarā;<br>
Bhāvetvā sattabojjhaṅge,<br>
dukkhassantaṃ karissatha”.</p>
</blockquote>
<p><a class='ref sc' id='sc194' href='#sc194'>SC 194</a><a class='ref ms' id='ms20Ap2_458' href='#ms20Ap2_458'>Ms 20Ap2_458</a>Itthaṃ sudaṃ mahāpajāpatigotamī imā gāthāyo abhāsitthāti.</p>
<p class='endsutta'><a class='ref sc' id='sc195' href='#sc195'>SC 195</a><a class='ref ms' id='ms20Ap2_459' href='#ms20Ap2_459'>Ms 20Ap2_459</a>Mahāpajāpatigotamītheriyāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
