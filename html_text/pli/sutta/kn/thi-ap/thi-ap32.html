<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='thi-ap32' lang='pli'>
<header>
<ul>
<li class='division'>Therīapadāna</li>
<li>Khattiyāvagga</li>
</ul>
<h1><span class='var' id='note339' title='brāhmaṇakaññābhikkhunīnaṃ apadānaṃ (bj) | cuturāsītisahassabrāhmaṇakaññātherīnamapadānaṃ (s2, s3) | caturāsītiṃ brāhmaṇakaññā bhikkhunī sahassāni apadānaṃ (pts1)' href='#note339' title='brāhmaṇakaññābhikkhunīnaṃ apadānaṃ (bj) | cuturāsītisahassabrāhmaṇakaññātherīnamapadānaṃ (s2, s3) | caturāsītiṃ brāhmaṇakaññā bhikkhunī sahassāni apadānaṃ (pts1)'>2 Caturāsītibhikkhunīsahassaapadāna</span></h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts2.598'></a><a class='ref ms' id='ms20Ap2_1219'>Ms 20Ap2_1219</a><a class='ref msdiv' id='msdiv13' href='#sc1'>SC 1</a><a class='pts' id='pts2.598'></a><a class='ref ms' id='ms20Ap2_1219'>Ms 20Ap2_1219</a><a class='ref msdiv' id='msdiv13'>Msdiv 13</a>“Cullāsītisahassāni,<br>
<span class='var' id='note340' title='brāhmaṇakulasambhavā (s2, s3, mr) | brahmaññākulasambhavā (pts1)' href='#note340' title='brāhmaṇakulasambhavā (s2, s3, mr) | brahmaññākulasambhavā (pts1)'>brāhmaññakulasambhavā</span>;<br>
Sukhumālahatthapādā,<br>
pure tuyhaṃ mahāmune.</p>
<p><a class='ref sc' id='sc2'>SC 2</a><a class='ref ms' id='ms20Ap2_1220'>Ms 20Ap2_1220</a><a class='ref msdiv' id='msdiv14' href='#sc2'>SC 2</a><a class='ref ms' id='ms20Ap2_1220'>Ms 20Ap2_1220</a><a class='ref msdiv' id='msdiv14'>Msdiv 14</a>Vessasuddakule jātā,<br>
devā nāgā ca kinnarā;<br>
Cātuddīpā bahū kaññā,<br>
pure tuyhaṃ mahāmune.</p>
<p><a class='ref sc' id='sc3'>SC 3</a><a class='ref ms' id='ms20Ap2_1221'>Ms 20Ap2_1221</a><a class='ref msdiv' id='msdiv15' href='#sc3'>SC 3</a><a class='ref ms' id='ms20Ap2_1221'>Ms 20Ap2_1221</a><a class='ref msdiv' id='msdiv15'>Msdiv 15</a>Kāci pabbajitā atthi,<br>
<span class='var' id='note341' title='saccadassāvino (bj, pts1)' href='#note341' title='saccadassāvino (bj, pts1)'>sabbadassāvino</span> bahū;<br>
Devā ca kinnarā nāgā,<br>
phusissanti anāgate.</p>
<p><a class='ref sc' id='sc4'>SC 4</a><a class='ref ms' id='ms20Ap2_1222'>Ms 20Ap2_1222</a><a class='ref msdiv' id='msdiv16' href='#sc4'>SC 4</a><a class='ref ms' id='ms20Ap2_1222'>Ms 20Ap2_1222</a><a class='ref msdiv' id='msdiv16'>Msdiv 16</a>Anubhotvā yasaṃ sabbaṃ,<br>
Patvāna sabbasampadā;<br>
<span class='var' id='note342' title='tvayi (bj, pts1)' href='#note342' title='tvayi (bj, pts1)'>Tumhaṃ</span> pasādaṃ paṭiladdhā,<br>
Bujjhissanti anāgate.</p>
<p><a class='ref sc' id='sc5'>SC 5</a><a class='ref ms' id='ms20Ap2_1223'>Ms 20Ap2_1223</a><a class='ref msdiv' id='msdiv17' href='#sc5'>SC 5</a><a class='ref ms' id='ms20Ap2_1223'>Ms 20Ap2_1223</a><a class='ref msdiv' id='msdiv17'>Msdiv 17</a>Amhe brāhmaṇadhītā tu,<br>
brāhmaññakulasambhavā;<br>
<span class='var' id='note343' title='lakkhaṇā ca (s2, s3)' href='#note343' title='lakkhaṇā ca (s2, s3)'>Pekkhato no</span> mahāvīra,<br>
pāde vandāma cakkhuma.</p>
<p><a class='ref sc' id='sc6'>SC 6</a><a class='ref ms' id='ms20Ap2_1224'>Ms 20Ap2_1224</a><a class='ref msdiv' id='msdiv18' href='#sc6'>SC 6</a><a class='ref ms' id='ms20Ap2_1224'>Ms 20Ap2_1224</a><a class='ref msdiv' id='msdiv18'>Msdiv 18</a>Upāhatā bhavā sabbe,<br>
mūlataṇhā samūhatā;<br>
Samucchinnā anusayā,<br>
puññasaṅkhāradālitā.</p>
<p><a class='ref sc' id='sc7'>SC 7</a><a class='ref ms' id='ms20Ap2_1225'>Ms 20Ap2_1225</a><a class='ref msdiv' id='msdiv19' href='#sc7'>SC 7</a><a class='ref ms' id='ms20Ap2_1225'>Ms 20Ap2_1225</a><a class='ref msdiv' id='msdiv19'>Msdiv 19</a>Samādhigocarā sabbā,<br>
samāpattivasī katā;<br>
Jhānena dhammaratiyā,<br>
viharissāma no sadā.</p>
<p><a class='ref sc' id='sc8'>SC 8</a><a class='ref ms' id='ms20Ap2_1226'>Ms 20Ap2_1226</a><a class='ref msdiv' id='msdiv20' href='#sc8'>SC 8</a><a class='ref ms' id='ms20Ap2_1226'>Ms 20Ap2_1226</a><a class='ref msdiv' id='msdiv20'>Msdiv 20</a>Bhavanetti avijjā ca,<br>
saṅkhārāpi ca khepitā;<br>
Sududdasaṃ padaṃ gantvā,<br>
<span class='var' id='note344' title='anujānimha (s2, s3, pts1, mr)' href='#note344' title='anujānimha (s2, s3, pts1, mr)'>anujānātha</span> nāyaka”.</p>
<p><a class='ref sc' id='sc9'>SC 9</a><a class='ref ms' id='ms20Ap2_1227'>Ms 20Ap2_1227</a><a class='ref msdiv' id='msdiv21' href='#sc9'>SC 9</a><a class='ref ms' id='ms20Ap2_1227'>Ms 20Ap2_1227</a><a class='ref msdiv' id='msdiv21'>Msdiv 21</a>“Upakārā mamaṃ tumhe,<br>
dīgharattaṃ katāvino;<br>
Catunnaṃ saṃsayaṃ chetvā,<br>
sabbā gacchantu nibbutiṃ”.</p>
<p><a class='ref sc' id='sc10'>SC 10</a><a class='ref ms' id='ms20Ap2_1228'>Ms 20Ap2_1228</a><a class='ref msdiv' id='msdiv22' href='#sc10'>SC 10</a><a class='ref ms' id='ms20Ap2_1228'>Ms 20Ap2_1228</a><a class='ref msdiv' id='msdiv22'>Msdiv 22</a>Vanditvā munino pāde,<br>
katvā iddhivikubbanaṃ;<br>
Kāci dassenti ālokaṃ,<br>
andhakāramathāparā.</p>
<p><a class='ref sc' id='sc11'>SC 11</a><a class='ref ms' id='ms20Ap2_1229'>Ms 20Ap2_1229</a><a class='ref msdiv' id='msdiv23' href='#sc11'>SC 11</a><a class='ref ms' id='ms20Ap2_1229'>Ms 20Ap2_1229</a><a class='ref msdiv' id='msdiv23'>Msdiv 23</a>Dassenti candasūriye,<br>
sāgarañca samacchakaṃ;<br>
Sineruṃ paribhaṇḍañca,<br>
dassenti pārichattakaṃ.</p>
<p><a class='ref sc' id='sc12'>SC 12</a><a class='ref ms' id='ms20Ap2_1230'>Ms 20Ap2_1230</a><a class='ref msdiv' id='msdiv24' href='#sc12'>SC 12</a><a class='ref ms' id='ms20Ap2_1230'>Ms 20Ap2_1230</a><a class='ref msdiv' id='msdiv24'>Msdiv 24</a>Tāvatiṃsañca bhavanaṃ,<br>
yāmaṃ dassenti iddhiyā;<br>
Tusitaṃ nimmite deve,<br>
vasavattī mahissare.</p>
<p><a class='ref sc' id='sc13'>SC 13</a><a class='ref ms' id='ms20Ap2_1231'>Ms 20Ap2_1231</a><a class='ref msdiv' id='msdiv25' href='#sc13'>SC 13</a><a class='ref ms' id='ms20Ap2_1231'>Ms 20Ap2_1231</a><a class='ref msdiv' id='msdiv25'>Msdiv 25</a>Brahmāno kāci dassenti,<br>
caṅkamañca mahārahaṃ;<br>
Brahmavaṇṇañca māpetvā,<br>
dhammaṃ desenti suññataṃ.</p>
<p><a class='ref sc' id='sc14'>SC 14</a><a class='ref ms' id='ms20Ap2_1232'>Ms 20Ap2_1232</a><a class='ref msdiv' id='msdiv26' href='#sc14'>SC 14</a><a class='ref ms' id='ms20Ap2_1232'>Ms 20Ap2_1232</a><a class='ref msdiv' id='msdiv26'>Msdiv 26</a>Nānāvikubbanaṃ katvā,<br>
iddhiṃ dassiya satthuno;<br>
Dassayiṃsu balaṃ sabbā,<br>
pāde vandiṃsu satthuno.</p>
<p><a class='ref sc' id='sc15'>SC 15</a><a class='pts' id='pts2.599'></a><a class='ref ms' id='ms20Ap2_1233'>Ms 20Ap2_1233</a><a class='ref msdiv' id='msdiv27' href='#sc15'>SC 15</a><a class='pts' id='pts2.599'></a><a class='ref ms' id='ms20Ap2_1233'>Ms 20Ap2_1233</a><a class='ref msdiv' id='msdiv27'>Msdiv 27</a>“Iddhīsu ca vasī homa,<br>
dibbāya sotadhātuyā;<br>
Cetopariyañāṇassa,<br>
vasī homa mahāmune.</p>
<p><a class='ref sc' id='sc16'>SC 16</a><a class='ref ms' id='ms20Ap2_1234'>Ms 20Ap2_1234</a><a class='ref msdiv' id='msdiv28' href='#sc16'>SC 16</a><a class='ref ms' id='ms20Ap2_1234'>Ms 20Ap2_1234</a><a class='ref msdiv' id='msdiv28'>Msdiv 28</a>Pubbenivāsaṃ jānāma,<br>
dibbacakkhu visodhitaṃ;<br>
Sabbāsavā parikkhīṇā,<br>
natthi dāni punabbhavo.</p>
<p><a class='ref sc' id='sc17'>SC 17</a><a class='ref ms' id='ms20Ap2_1235'>Ms 20Ap2_1235</a><a class='ref msdiv' id='msdiv29' href='#sc17'>SC 17</a><a class='ref ms' id='ms20Ap2_1235'>Ms 20Ap2_1235</a><a class='ref msdiv' id='msdiv29'>Msdiv 29</a>Atthadhammaniruttīsu,<br>
paṭibhāne tatheva ca;<br>
Ñāṇaṃ amhaṃ mahāvīra,<br>
uppannaṃ tava santike.</p>
<p><a class='ref sc' id='sc18'>SC 18</a><a class='ref ms' id='ms20Ap2_1236'>Ms 20Ap2_1236</a><a class='ref msdiv' id='msdiv30' href='#sc18'>SC 18</a><a class='ref ms' id='ms20Ap2_1236'>Ms 20Ap2_1236</a><a class='ref msdiv' id='msdiv30'>Msdiv 30</a>Pubbānaṃ lokanāthānaṃ,<br>
saṅgamaṃ no nidassitaṃ;<br>
Adhikāraṃ bahuṃ amhaṃ,<br>
tuyhatthāya mahāmune.</p>
<p><a class='ref sc' id='sc19'>SC 19</a><a class='ref ms' id='ms20Ap2_1237'>Ms 20Ap2_1237</a><a class='ref msdiv' id='msdiv31' href='#sc19'>SC 19</a><a class='ref ms' id='ms20Ap2_1237'>Ms 20Ap2_1237</a><a class='ref msdiv' id='msdiv31'>Msdiv 31</a>Yaṃ amhehi kataṃ kammaṃ,<br>
kusalaṃ sara taṃ mune;<br>
Tuyhatthāya mahāvīra,<br>
puññānupacitāni no.</p>
<p><a class='ref sc' id='sc20'>SC 20</a><a class='ref ms' id='ms20Ap2_1238'>Ms 20Ap2_1238</a><a class='ref msdiv' id='msdiv32' href='#sc20'>SC 20</a><a class='ref ms' id='ms20Ap2_1238'>Ms 20Ap2_1238</a><a class='ref msdiv' id='msdiv32'>Msdiv 32</a>Satasahassito kappe,<br>
padumuttaro mahāmuni;<br>
Puraṃ haṃsavatī nāma,<br>
sambuddhassa kulāsayaṃ.</p>
<p><a class='ref sc' id='sc21'>SC 21</a><a class='ref ms' id='ms20Ap2_1239'>Ms 20Ap2_1239</a><a class='ref msdiv' id='msdiv33' href='#sc21'>SC 21</a><a class='ref ms' id='ms20Ap2_1239'>Ms 20Ap2_1239</a><a class='ref msdiv' id='msdiv33'>Msdiv 33</a>Dvārena haṃsavatiyā,<br>
gaṅgā sandati sabbadā;<br>
Ubbāḷhā nadiyā bhikkhū,<br>
gamanaṃ na labhanti te.</p>
<p><a class='ref sc' id='sc22'>SC 22</a><a class='ref ms' id='ms20Ap2_1240'>Ms 20Ap2_1240</a><a class='ref msdiv' id='msdiv34' href='#sc22'>SC 22</a><a class='ref ms' id='ms20Ap2_1240'>Ms 20Ap2_1240</a><a class='ref msdiv' id='msdiv34'>Msdiv 34</a>Divasaṃ dve tayo ceva,<br>
sattāhaṃ māsikaṃ tato;<br>
Catumāsampi sampuṇṇaṃ,<br>
gamanaṃ na labhanti te.</p>
<p><a class='ref sc' id='sc23'>SC 23</a><a class='ref ms' id='ms20Ap2_1241'>Ms 20Ap2_1241</a><a class='ref msdiv' id='msdiv35' href='#sc23'>SC 23</a><a class='ref ms' id='ms20Ap2_1241'>Ms 20Ap2_1241</a><a class='ref msdiv' id='msdiv35'>Msdiv 35</a>Tadā ahu sattasāro,<br>
jaṭilo nāma raṭṭhiko;<br>
<span class='var' id='note345' title='oratīre (s2, s3)' href='#note345' title='oratīre (s2, s3)'>Oruddhe</span> bhikkhavo disvā,<br>
setuṃ gaṅgāya kārayi.</p>
<p><a class='ref sc' id='sc24'>SC 24</a><a class='ref ms' id='ms20Ap2_1242'>Ms 20Ap2_1242</a><a class='ref msdiv' id='msdiv36' href='#sc24'>SC 24</a><a class='ref ms' id='ms20Ap2_1242'>Ms 20Ap2_1242</a><a class='ref msdiv' id='msdiv36'>Msdiv 36</a>Tadā satasahassehi,<br>
setuṃ gaṅgāya kārayi;<br>
Saṃghassa orime tīre,<br>
vihārañca akārayi.</p>
<p><a class='ref sc' id='sc25'>SC 25</a><a class='ref ms' id='ms20Ap2_1243'>Ms 20Ap2_1243</a><a class='ref msdiv' id='msdiv37' href='#sc25'>SC 25</a><a class='ref ms' id='ms20Ap2_1243'>Ms 20Ap2_1243</a><a class='ref msdiv' id='msdiv37'>Msdiv 37</a>Itthiyo purisā ceva,<br>
uccanīcakulāni ca;<br>
<span class='var' id='note346' title='tassa setuvihāre ca (bj) | tesu setuvihāresu (si) | tassa setū vihāre ca (pts1)' href='#note346' title='tassa setuvihāre ca (bj) | tesu setuvihāresu (si) | tassa setū vihāre ca (pts1)'>Tassa setuṃ vihārañca</span>,<br>
samabhāgaṃ akaṃsu te.</p>
<p><a class='ref sc' id='sc26'>SC 26</a><a class='ref ms' id='ms20Ap2_1244'>Ms 20Ap2_1244</a><a class='ref msdiv' id='msdiv38' href='#sc26'>SC 26</a><a class='ref ms' id='ms20Ap2_1244'>Ms 20Ap2_1244</a><a class='ref msdiv' id='msdiv38'>Msdiv 38</a>Amhe aññe ca mānujā,<br>
vippasannena cetasā;<br>
Tassa dhammesu dāyādā,<br>
nagare janapadesu ca.</p>
<p><a class='ref sc' id='sc27'>SC 27</a><a class='ref ms' id='ms20Ap2_1245'>Ms 20Ap2_1245</a><a class='ref msdiv' id='msdiv39' href='#sc27'>SC 27</a><a class='ref ms' id='ms20Ap2_1245'>Ms 20Ap2_1245</a><a class='ref msdiv' id='msdiv39'>Msdiv 39</a>Itthī pumā kumārā ca,<br>
bahū ceva kumārikā;<br>
Setuno ca vihārassa,<br>
vālukā ākiriṃsu te.</p>
<p><a class='ref sc' id='sc28'>SC 28</a><a class='pts' id='pts2.600'></a><a class='ref ms' id='ms20Ap2_1246'>Ms 20Ap2_1246</a><a class='ref msdiv' id='msdiv40' href='#sc28'>SC 28</a><a class='pts' id='pts2.600'></a><a class='ref ms' id='ms20Ap2_1246'>Ms 20Ap2_1246</a><a class='ref msdiv' id='msdiv40'>Msdiv 40</a>Vīthiṃ sammajjanaṃ katvā,<br>
kadalīpuṇṇaghaṭe dhaje;<br>
Dhūpaṃ cuṇṇañca mālañca,<br>
kāraṃ katvāna satthuno.</p>
<p><a class='ref sc' id='sc29'>SC 29</a><a class='ref ms' id='ms20Ap2_1247'>Ms 20Ap2_1247</a><a class='ref msdiv' id='msdiv41' href='#sc29'>SC 29</a><a class='ref ms' id='ms20Ap2_1247'>Ms 20Ap2_1247</a><a class='ref msdiv' id='msdiv41'>Msdiv 41</a>Setuvihāre kāretvā,<br>
nimantetvā vināyakaṃ;<br>
Mahādānaṃ daditvāna,<br>
sambodhiṃ abhipatthayiṃ.</p>
<p><a class='ref sc' id='sc30'>SC 30</a><a class='ref ms' id='ms20Ap2_1248'>Ms 20Ap2_1248</a><a class='ref msdiv' id='msdiv42' href='#sc30'>SC 30</a><a class='ref ms' id='ms20Ap2_1248'>Ms 20Ap2_1248</a><a class='ref msdiv' id='msdiv42'>Msdiv 42</a>Padumuttaro mahāvīro,<br>
tārako sabbapāṇinaṃ;<br>
Anumodanīyaṃkāsi,<br>
<span class='var' id='note347' title='byākāsi mahāmuni (s2, s3)' href='#note347' title='byākāsi mahāmuni (s2, s3)'>jaṭilassa mahāmuni</span>.</p>
<p><a class='ref sc' id='sc31'>SC 31</a><a class='ref ms' id='ms20Ap2_1249'>Ms 20Ap2_1249</a><a class='ref msdiv' id='msdiv43' href='#sc31'>SC 31</a><a class='ref ms' id='ms20Ap2_1249'>Ms 20Ap2_1249</a><a class='ref msdiv' id='msdiv43'>Msdiv 43</a>‘Satasahassātikkante,<br>
kappo hessati bhaddako;<br>
Bhavābhavenubhotvāna,<br>
pāpuṇissati bodhiyaṃ.</p>
<p><a class='ref sc' id='sc32'>SC 32</a><a class='ref ms' id='ms20Ap2_1250'>Ms 20Ap2_1250</a><a class='ref msdiv' id='msdiv44' href='#sc32'>SC 32</a><a class='ref ms' id='ms20Ap2_1250'>Ms 20Ap2_1250</a><a class='ref msdiv' id='msdiv44'>Msdiv 44</a>Kāci hatthaparikammaṃ,<br>
katāvī naranāriyo;<br>
Anāgatamhi addhāne,<br>
sabbā hessanti sammukhā’.</p>
<p><a class='ref sc' id='sc33'>SC 33</a><a class='ref ms' id='ms20Ap2_1251'>Ms 20Ap2_1251</a><a class='ref msdiv' id='msdiv45' href='#sc33'>SC 33</a><a class='ref ms' id='ms20Ap2_1251'>Ms 20Ap2_1251</a><a class='ref msdiv' id='msdiv45'>Msdiv 45</a>Tena kammavipākena,<br>
cetanāpaṇidhīhi ca;<br>
Uppannā devabhavanaṃ,<br>
tuyhaṃ tā paricārikā.</p>
<p><a class='ref sc' id='sc34'>SC 34</a><a class='ref ms' id='ms20Ap2_1252'>Ms 20Ap2_1252</a><a class='ref msdiv' id='msdiv46' href='#sc34'>SC 34</a><a class='ref ms' id='ms20Ap2_1252'>Ms 20Ap2_1252</a><a class='ref msdiv' id='msdiv46'>Msdiv 46</a>Dibbasukhaṃ asaṅkhiyaṃ,<br>
mānusañca asaṅkhiyaṃ;<br>
Tuyhaṃ te paricārema,<br>
saṃsarimha bhavābhave.</p>
<p><a class='ref sc' id='sc35'>SC 35</a><a class='ref ms' id='ms20Ap2_1253'>Ms 20Ap2_1253</a><a class='ref msdiv' id='msdiv47' href='#sc35'>SC 35</a><a class='ref ms' id='ms20Ap2_1253'>Ms 20Ap2_1253</a><a class='ref msdiv' id='msdiv47'>Msdiv 47</a>Satasahassito kappe,<br>
sukataṃ kammasampadaṃ;<br>
Sukhumālī manussānaṃ,<br>
atho devapure vare.</p>
<p><a class='ref sc' id='sc36'>SC 36</a><a class='ref ms' id='ms20Ap2_1254'>Ms 20Ap2_1254</a><a class='ref msdiv' id='msdiv48' href='#sc36'>SC 36</a><a class='ref ms' id='ms20Ap2_1254'>Ms 20Ap2_1254</a><a class='ref msdiv' id='msdiv48'>Msdiv 48</a>Rūpabhogayase ceva,<br>
atho <span class='var' id='note348' title='kittisukhaṃ piyaṃ (s2, s3) | kittitasakkatā (pts1)' href='#note348' title='kittisukhaṃ piyaṃ (s2, s3) | kittitasakkatā (pts1)'>kittiñca sakkataṃ</span>;<br>
Labhāma satataṃ sabbaṃ,<br>
sukataṃ kammasampadaṃ.</p>
<p><a class='ref sc' id='sc37'>SC 37</a><a class='ref ms' id='ms20Ap2_1255'>Ms 20Ap2_1255</a><a class='ref msdiv' id='msdiv49' href='#sc37'>SC 37</a><a class='ref ms' id='ms20Ap2_1255'>Ms 20Ap2_1255</a><a class='ref msdiv' id='msdiv49'>Msdiv 49</a>Pacchime bhave sampatte,<br>
jātāmha brāhmaṇe kule;<br>
Sukhumālahatthapādā,<br>
sakyaputtanivesane.</p>
<p><a class='ref sc' id='sc38'>SC 38</a><a class='ref ms' id='ms20Ap2_1256'>Ms 20Ap2_1256</a><a class='ref msdiv' id='msdiv50' href='#sc38'>SC 38</a><a class='ref ms' id='ms20Ap2_1256'>Ms 20Ap2_1256</a><a class='ref msdiv' id='msdiv50'>Msdiv 50</a>Sabbakālampi pathaviṃ,<br>
na passāma na laṅkataṃ;<br>
<span class='var' id='note349' title='cikkhallaṃ bhūmiṃ gamanaṃ (s2, s3)' href='#note349' title='cikkhallaṃ bhūmiṃ gamanaṃ (s2, s3)'>Cikkhallabhūmimasuciṃ</span>,<br>
na passāma mahāmune.</p>
<p><a class='ref sc' id='sc39'>SC 39</a><a class='ref ms' id='ms20Ap2_1257'>Ms 20Ap2_1257</a><a class='ref msdiv' id='msdiv51' href='#sc39'>SC 39</a><a class='ref ms' id='ms20Ap2_1257'>Ms 20Ap2_1257</a><a class='ref msdiv' id='msdiv51'>Msdiv 51</a>Agāraṃ vasante amhe,<br>
sakkāraṃ sabbakālikaṃ;<br>
Upanenti sadā sabbaṃ,<br>
<span class='var' id='note350' title='pubbakammaphalaṃ tato (pts1)' href='#note350' title='pubbakammaphalaṃ tato (pts1)'>pubbakammaphalena no</span>.</p>
<p><a class='ref sc' id='sc40'>SC 40</a><a class='pts' id='pts2.601'></a><a class='ref ms' id='ms20Ap2_1258'>Ms 20Ap2_1258</a><a class='ref msdiv' id='msdiv52' href='#sc40'>SC 40</a><a class='pts' id='pts2.601'></a><a class='ref ms' id='ms20Ap2_1258'>Ms 20Ap2_1258</a><a class='ref msdiv' id='msdiv52'>Msdiv 52</a>Agāraṃ pajahitvāna,<br>
pabbajitvānagāriyaṃ;<br>
Saṃsārapathanitthiṇṇā,<br>
<span class='var' id='note351' title='natthi dāni punabbhavo (s2, s3, pts1)' href='#note351' title='natthi dāni punabbhavo (s2, s3, pts1)'>vītarāgā bhavāmase</span>.</p>
<p><a class='ref sc' id='sc41'>SC 41</a><a class='ref ms' id='ms20Ap2_1259'>Ms 20Ap2_1259</a><a class='ref msdiv' id='msdiv53' href='#sc41'>SC 41</a><a class='ref ms' id='ms20Ap2_1259'>Ms 20Ap2_1259</a><a class='ref msdiv' id='msdiv53'>Msdiv 53</a>Cīvaraṃ piṇḍapātañca,<br>
paccayaṃ sayanāsanaṃ;<br>
Upanenti sadā amhe,<br>
sahassāni tato tato.</p>
<p><a class='ref sc' id='sc42'>SC 42</a><a class='ref ms' id='ms20Ap2_1260'>Ms 20Ap2_1260</a><a class='ref msdiv' id='msdiv54' href='#sc42'>SC 42</a><a class='ref ms' id='ms20Ap2_1260'>Ms 20Ap2_1260</a><a class='ref msdiv' id='msdiv54'>Msdiv 54</a>Kilesā jhāpitā amhaṃ,<br>
… pe …<br>
viharāma anāsavā.</p>
<p><a class='ref sc' id='sc43'>SC 43</a><a class='ref ms' id='ms20Ap2_1261'>Ms 20Ap2_1261</a><a class='ref msdiv' id='msdiv55' href='#sc43'>SC 43</a><a class='ref ms' id='ms20Ap2_1261'>Ms 20Ap2_1261</a><a class='ref msdiv' id='msdiv55'>Msdiv 55</a>Svāgataṃ vata no āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc44'>SC 44</a><a class='ref ms' id='ms20Ap2_1262'>Ms 20Ap2_1262</a><a class='ref msdiv' id='msdiv56' href='#sc44'>SC 44</a><a class='ref ms' id='ms20Ap2_1262'>Ms 20Ap2_1262</a><a class='ref msdiv' id='msdiv56'>Msdiv 56</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc45'>SC 45</a><a class='ref ms' id='ms20Ap2_1263' href='#sc45'>SC 45</a><a class='ref ms' id='ms20Ap2_1263'>Ms 20Ap2_1263</a>Itthaṃ sudaṃ caturāsītibrāhmaṇakaññābhikkhunīsahassāni bhagavato sammukhā imā gāthāyo abhāsitthāti.</p>
<p class='endsutta'><a class='ref sc' id='sc46'>SC 46</a><a class='ref ms' id='ms20Ap2_1264' href='#sc46'>SC 46</a><a class='ref ms' id='ms20Ap2_1264'>Ms 20Ap2_1264</a>Caturāsītibhikkhunīsahassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
