<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='thi-ap1' lang='pli'>
<header>
<ul>
<li class='division'>Therīapadāna</li>
<li>Sumedhāvagga</li>
</ul>
<h1>1. Sumedhātherīapadāna</h1>
</header>
<p class='namo'><a class='ref sc' id='sc1'>SC 1</a><a class='ref ms' id='ms20Ap2_1'>Ms 20Ap2_1</a>Namo tassa Bhagavato Arahato Sammāsambuddhassa.</p>
<p><a class='ref sc' id='sc2'>SC 2</a><a class='pts' id='pts2.512'></a><a class='ref ms' id='ms20Ap2_2'>Ms 20Ap2_2</a><a class='ref msdiv' id='msdiv195'>Msdiv 195</a>Atha therikāpadānāni suṇātha—</p>
<blockquote class='gatha'>
<p><a class='ref sc' id='sc3'>SC 3</a><a class='ref ms' id='ms20Ap2_3'>Ms 20Ap2_3</a><a class='ref msdiv' id='msdiv1'>Msdiv 1</a>“Bhagavati koṇāgamane,<br>
Saṃghārāmamhi <span class='var' id='note2' title='navanivesamhi (bj, pts1) | nivesamhi (s2, s3)'>navanivesanamhi</span>;<br>
Sakhiyo tisso janiyo,<br>
Vihāradānaṃ adāsimha.</p>
<p><a class='ref sc' id='sc4'>SC 4</a><a class='ref ms' id='ms20Ap2_4'>Ms 20Ap2_4</a><a class='ref msdiv' id='msdiv2'>Msdiv 2</a>Dasakkhattuṃ satakkhattuṃ,<br>
Dasasatakkhattuṃ <span class='var' id='note3' title='satāni ca sattakkhattuṃ (mr)'>satānañca satakkhattuṃ</span>;<br>
Devesu upapajjimha,<br>
Ko vādo mānuse bhave.</p>
<p><a class='ref sc' id='sc5'>SC 5</a><a class='ref ms' id='ms20Ap2_5'>Ms 20Ap2_5</a><a class='ref msdiv' id='msdiv3'>Msdiv 3</a>Deve mahiddhikā ahumha,<br>
mānusakamhi ko vādo;<br>
<span class='var' id='note4' title='sattaratanassa mahesī (bj, s2, s3, pts1)'>Sattaratanamahesī</span>,<br>
itthiratanaṃ ahaṃ bhaviṃ.</p>
<p><a class='ref sc' id='sc6'>SC 6</a><a class='ref ms' id='ms20Ap2_6'>Ms 20Ap2_6</a><a class='ref msdiv' id='msdiv4'>Msdiv 4</a><span class='var' id='note5' title='tattha sañcitaṃ kusalaṃ (s2, s3) | idha sañcitā kusalaṃ (pts1)'>Idha sañcitakusalā</span>,<br>
susamiddhakulappajā;<br>
Dhanañjānī ca khemā ca,<br>
ahampi ca tayo janā.</p>
<p><a class='ref sc' id='sc7'>SC 7</a><a class='ref ms' id='ms20Ap2_7'>Ms 20Ap2_7</a><a class='ref msdiv' id='msdiv5'>Msdiv 5</a>Ārāmaṃ sukataṃ katvā,<br>
sabbāvayavamaṇḍitaṃ;<br>
Buddhappamukhasaṃghassa,<br>
niyyādetvā samoditā.</p>
<p><a class='ref sc' id='sc8'>SC 8</a><a class='ref ms' id='ms20Ap2_8'>Ms 20Ap2_8</a><a class='ref msdiv' id='msdiv6'>Msdiv 6</a>Yattha yatthūpapajjāmi,<br>
tassa kammassa vāhasā;<br>
Devesu aggataṃ pattā,<br>
manussesu tatheva ca.</p>
<p><a class='ref sc' id='sc9'>SC 9</a><a class='ref ms' id='ms20Ap2_9'>Ms 20Ap2_9</a><a class='ref msdiv' id='msdiv7'>Msdiv 7</a>Imasmiṃyeva kappamhi,<br>
brahmabandhu mahāyaso;<br>
Kassapo nāma gottena,<br>
uppajji vadataṃ varo.</p>
<p><a class='ref sc' id='sc10'>SC 10</a><a class='ref ms' id='ms20Ap2_10'>Ms 20Ap2_10</a><a class='ref msdiv' id='msdiv8'>Msdiv 8</a>Upaṭṭhāko mahesissa,<br>
tadā āsi narissaro;<br>
Kāsirājā kikī nāma,<br>
bārāṇasipuruttame.</p>
<p><a class='ref sc' id='sc11'>SC 11</a><a class='ref ms' id='ms20Ap2_11'>Ms 20Ap2_11</a><a class='ref msdiv' id='msdiv9'>Msdiv 9</a>Tassāsuṃ satta dhītaro,<br>
rājakaññā <span class='var' id='note6' title='sukhe ṭhitā (s2, s3, pts1)'>sukhedhitā</span>;<br>
Buddhopaṭṭhānaniratā,<br>
brahmacariyaṃ cariṃsu tā.</p>
<p><a class='ref sc' id='sc12'>SC 12</a><a class='ref ms' id='ms20Ap2_12'>Ms 20Ap2_12</a><a class='ref msdiv' id='msdiv10'>Msdiv 10</a>Tāsaṃ sahāyikā hutvā,<br>
sīlesu susamāhitā;<br>
Datvā dānāni sakkaccaṃ,<br>
<span class='var' id='note7' title='agāreva vattaṃ (s2, s3)'>agāreva vataṃ</span> cariṃ.</p>
<p><a class='ref sc' id='sc13'>SC 13</a><a class='ref ms' id='ms20Ap2_13'>Ms 20Ap2_13</a><a class='ref msdiv' id='msdiv11'>Msdiv 11</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsūpagā ahaṃ.</p>
<p><a class='ref sc' id='sc14'>SC 14</a><a class='pts' id='pts2.513'></a><a class='ref ms' id='ms20Ap2_14'>Ms 20Ap2_14</a><a class='ref msdiv' id='msdiv12'>Msdiv 12</a>Tato cutā <span class='var' id='note8' title='yāmāsaggaṃ (s2, s3)'>yāmamagaṃ</span>,<br>
tatohaṃ tusitaṃ gatā;<br>
Tato ca nimmānaratiṃ,<br>
vasavattipuraṃ tato.</p>
<p><a class='ref sc' id='sc15'>SC 15</a><a class='ref ms' id='ms20Ap2_15'>Ms 20Ap2_15</a><a class='ref msdiv' id='msdiv13'>Msdiv 13</a>Yattha yatthūpapajjāmi,<br>
puññakammasamohitā;<br>
Tattha tattheva rājūnaṃ,<br>
mahesittamakārayiṃ.</p>
<p><a class='ref sc' id='sc16'>SC 16</a><a class='ref ms' id='ms20Ap2_16'>Ms 20Ap2_16</a><a class='ref msdiv' id='msdiv14'>Msdiv 14</a>Tato cutā manussatte,<br>
rājūnaṃ cakkavattinaṃ;<br>
Maṇḍalīnañca rājūnaṃ,<br>
mahesittamakārayiṃ.</p>
<p><a class='ref sc' id='sc17'>SC 17</a><a class='ref ms' id='ms20Ap2_17'>Ms 20Ap2_17</a><a class='ref msdiv' id='msdiv15'>Msdiv 15</a>Sampattimanubhotvāna,<br>
devesu mānusesu ca;<br>
Sabbattha sukhitā hutvā,<br>
nekajātīsu saṃsariṃ.</p>
<p><a class='ref sc' id='sc18'>SC 18</a><a class='ref ms' id='ms20Ap2_18'>Ms 20Ap2_18</a><a class='ref msdiv' id='msdiv16'>Msdiv 16</a>So hetu ca so pabhavo,<br>
<span class='var' id='note9' title='tammūlaṃ sā ca sāsane khanti (bj, mr) | taṃ mūlaṃ sā ca sāsane khanti (pts1)'>Tammūlaṃ sāsane khamaṃ</span>;<br>
Paṭhamaṃ taṃ samodhānaṃ,<br>
Taṃ dhammaratāya <span class='var' id='note10' title='nibbutaṃ (s2, s3)'>nibbānaṃ</span>.</p>
<p><a class='ref sc' id='sc19'>SC 19</a><a class='ref ms' id='ms20Ap2_19'>Ms 20Ap2_19</a><a class='ref msdiv' id='msdiv17'>Msdiv 17</a>Kilesā jhāpitā mayhaṃ,<br>
bhavā sabbe samūhatā;<br>
Nāgīva bandhanaṃ chetvā,<br>
viharāmi anāsavā.</p>
<p><a class='ref sc' id='sc20'>SC 20</a><a class='ref ms' id='ms20Ap2_20'>Ms 20Ap2_20</a><a class='ref msdiv' id='msdiv18'>Msdiv 18</a>Svāgataṃ vata me āsi,<br>
<span class='var' id='note11' title='mama buddhassa (pts1, c1)'>buddhaseṭṭhassa</span> santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class='ref sc' id='sc21'>SC 21</a><a class='ref ms' id='ms20Ap2_21'>Ms 20Ap2_21</a><a class='ref msdiv' id='msdiv19'>Msdiv 19</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc22'>SC 22</a><a class='ref ms' id='ms20Ap2_22'>Ms 20Ap2_22</a>Itthaṃ sudaṃ sumedhā bhikkhunī imā gāthāyo abhāsitthāti.</p>
<p class='endsutta'><a class='ref sc' id='sc23'>SC 23</a><a class='ref ms' id='ms20Ap2_23'>Ms 20Ap2_23</a>Sumedhātheriyāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
