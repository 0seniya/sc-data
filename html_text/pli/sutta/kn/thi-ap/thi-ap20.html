<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='thi-ap20' lang='pli'>
<header>
<ul>
<li class='division'>Therīapadāna</li>
<li>Ekūposathikavagga</li>
</ul>
<h1>10. Paṭācārātherīapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap2_644' href='#ms20Ap2_644'>Ms 20Ap2_644</a><a class='ref msdiv' id='msdiv468' href='#msdiv468'>Msdiv 468</a>“Padumuttaro nāma jino,<br>
sabbadhammāna pāragū;<br>
Ito satasahassamhi,<br>
kappe uppajji nāyako.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap2_645' href='#ms20Ap2_645'>Ms 20Ap2_645</a><a class='ref msdiv' id='msdiv469' href='#msdiv469'>Msdiv 469</a>Tadāhaṃ haṃsavatiyaṃ,<br>
jātā seṭṭhikule ahuṃ;<br>
Nānāratanapajjote,<br>
mahāsukhasamappitā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap2_646' href='#ms20Ap2_646'>Ms 20Ap2_646</a><a class='ref msdiv' id='msdiv470' href='#msdiv470'>Msdiv 470</a>Upetvā taṃ mahāvīraṃ,<br>
assosiṃ dhammadesanaṃ;<br>
Tato jātapasādāhaṃ,<br>
upesiṃ saraṇaṃ jinaṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap2_647' href='#ms20Ap2_647'>Ms 20Ap2_647</a><a class='ref msdiv' id='msdiv471' href='#msdiv471'>Msdiv 471</a>Tato vinayadhārīnaṃ,<br>
aggaṃ vaṇṇesi nāyako;<br>
Bhikkhuniṃ lajjiniṃ tādiṃ,<br>
kappākappavisāradaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap2_648' href='#ms20Ap2_648'>Ms 20Ap2_648</a><a class='ref msdiv' id='msdiv472' href='#msdiv472'>Msdiv 472</a>Tadā muditacittāhaṃ,<br>
taṃ ṭhānamabhikaṅkhinī;<br>
Nimantetvā dasabalaṃ,<br>
sasaṃghaṃ lokanāyakaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap2_649' href='#ms20Ap2_649'>Ms 20Ap2_649</a><a class='ref msdiv' id='msdiv473' href='#msdiv473'>Msdiv 473</a>Bhojayitvāna sattāhaṃ,<br>
<span class='var' id='note219' title='daditvā pattacīvaraṃ (s2, s3) | daditvā ca ticīvaraṃ (pts1)' href='#note219' title='daditvā pattacīvaraṃ (s2, s3) | daditvā ca ticīvaraṃ (pts1)'>daditvāva ticīvaraṃ</span>;<br>
Nipacca sirasā pāde,<br>
idaṃ vacanamabraviṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap2_650' href='#ms20Ap2_650'>Ms 20Ap2_650</a><a class='ref msdiv' id='msdiv474' href='#msdiv474'>Msdiv 474</a>‘Yā tayā vaṇṇitā vīra,<br>
ito aṭṭhamake muni;<br>
Tādisāhaṃ bhavissāmi,<br>
yadi sijjhati nāyaka’.</p>
<p><a class='ref sc' id='sc8' href='#sc8'>SC 8</a><a class='pts' id='pts2.558' href='#pts2.558'></a><a class='ref ms' id='ms20Ap2_651' href='#ms20Ap2_651'>Ms 20Ap2_651</a><a class='ref msdiv' id='msdiv475' href='#msdiv475'>Msdiv 475</a>Tadā avoca maṃ satthā,<br>
‘bhadde mā bhāyi assasa;<br>
Anāgatamhi addhāne,<br>
lacchase taṃ manorathaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap2_652' href='#ms20Ap2_652'>Ms 20Ap2_652</a><a class='ref msdiv' id='msdiv476' href='#msdiv476'>Msdiv 476</a>Satasahassito kappe,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap2_653' href='#ms20Ap2_653'>Ms 20Ap2_653</a><a class='ref msdiv' id='msdiv477' href='#msdiv477'>Msdiv 477</a>Tassa dhammesu dāyādā,<br>
orasā dhammanimmitā;<br>
Paṭācārāti nāmena,<br>
hessati satthu sāvikā’.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap2_654' href='#ms20Ap2_654'>Ms 20Ap2_654</a><a class='ref msdiv' id='msdiv478' href='#msdiv478'>Msdiv 478</a>Tadāhaṃ <span class='var' id='note220' title='pamudī (mr)' href='#note220' title='pamudī (mr)'>muditā</span> hutvā,<br>
yāvajīvaṃ tadā jinaṃ;<br>
Mettacittā paricariṃ,<br>
sasaṃghaṃ lokanāyakaṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap2_655' href='#ms20Ap2_655'>Ms 20Ap2_655</a><a class='ref msdiv' id='msdiv479' href='#msdiv479'>Msdiv 479</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap2_656' href='#ms20Ap2_656'>Ms 20Ap2_656</a><a class='ref msdiv' id='msdiv480' href='#msdiv480'>Msdiv 480</a>Imamhi bhaddake kappe,<br>
brahmabandhu mahāyaso;<br>
Kassapo nāma gottena,<br>
uppajji vadataṃ varo.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap2_657' href='#ms20Ap2_657'>Ms 20Ap2_657</a><a class='ref msdiv' id='msdiv481' href='#msdiv481'>Msdiv 481</a>Upaṭṭhāko mahesissa,<br>
tadā āsi narissaro;<br>
Kāsirājā kikī nāma,<br>
bārāṇasipuruttame.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap2_658' href='#ms20Ap2_658'>Ms 20Ap2_658</a><a class='ref msdiv' id='msdiv482' href='#msdiv482'>Msdiv 482</a>Tassāsiṃ tatiyā dhītā,<br>
bhikkhunī iti vissutā;<br>
Dhammaṃ sutvā jinaggassa,<br>
pabbajjaṃ samarocayiṃ.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap2_659' href='#ms20Ap2_659'>Ms 20Ap2_659</a><a class='ref msdiv' id='msdiv483' href='#msdiv483'>Msdiv 483</a>Anujāni na no tāto,<br>
agāreva tadā mayaṃ;<br>
Vīsavassasahassāni,<br>
vicarimha atanditā.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap2_660' href='#ms20Ap2_660'>Ms 20Ap2_660</a><a class='ref msdiv' id='msdiv484' href='#msdiv484'>Msdiv 484</a>Komāribrahmacariyaṃ,<br>
rājakaññā sukhedhitā;<br>
Buddhopaṭṭhānaniratā,<br>
muditā sattadhītaro.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap2_661' href='#ms20Ap2_661'>Ms 20Ap2_661</a><a class='ref msdiv' id='msdiv485' href='#msdiv485'>Msdiv 485</a>Samaṇī samaṇaguttā ca,<br>
bhikkhunī bhikkhudāyikā;<br>
Dhammā ceva sudhammā ca,<br>
sattamī saṃghadāyikā.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap2_662' href='#ms20Ap2_662'>Ms 20Ap2_662</a><a class='ref msdiv' id='msdiv486' href='#msdiv486'>Msdiv 486</a>Ahaṃ uppalavaṇṇā ca,<br>
khemā bhaddā ca bhikkhunī;<br>
Kisāgotamī dhammadinnā,<br>
visākhā hoti sattamī.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap2_663' href='#ms20Ap2_663'>Ms 20Ap2_663</a><a class='ref msdiv' id='msdiv487' href='#msdiv487'>Msdiv 487</a>Tehi kammehi sukatehi,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap2_664' href='#ms20Ap2_664'>Ms 20Ap2_664</a><a class='ref msdiv' id='msdiv488' href='#msdiv488'>Msdiv 488</a>Pacchime ca bhave dāni,<br>
jātā seṭṭhikule ahaṃ;<br>
Sāvatthiyaṃ puravare,<br>
iddhe phīte mahaddhane.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap2_665' href='#ms20Ap2_665'>Ms 20Ap2_665</a><a class='ref msdiv' id='msdiv489' href='#msdiv489'>Msdiv 489</a>Yadā ca yobbanūpetā,<br>
vitakkavasagā ahaṃ;<br>
Naraṃ jārapatiṃ disvā,<br>
tena saddhiṃ agacchahaṃ.</p>
<p><a class='ref sc' id='sc23' href='#sc23'>SC 23</a><a class='pts' id='pts2.559' href='#pts2.559'></a><a class='ref ms' id='ms20Ap2_666' href='#ms20Ap2_666'>Ms 20Ap2_666</a><a class='ref msdiv' id='msdiv490' href='#msdiv490'>Msdiv 490</a>Ekaputtapasūtāhaṃ,<br>
dutiyo kucchiyā mamaṃ;<br>
Tadāhaṃ mātāpitaro,<br>
<span class='var' id='note221' title='dakkhāmīti (bj) | ikkhāmīti (s2, s3) | okkāmīti (pts1)' href='#note221' title='dakkhāmīti (bj) | ikkhāmīti (s2, s3) | okkāmīti (pts1)'>okkhāmīti</span> sunicchitā.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap2_667' href='#ms20Ap2_667'>Ms 20Ap2_667</a><a class='ref msdiv' id='msdiv491' href='#msdiv491'>Msdiv 491</a>Nārocesiṃ patiṃ mayhaṃ,<br>
tadā tamhi pavāsite;<br>
Ekikā niggatā gehā,<br>
gantuṃ sāvatthimuttamaṃ.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap2_668' href='#ms20Ap2_668'>Ms 20Ap2_668</a><a class='ref msdiv' id='msdiv492' href='#msdiv492'>Msdiv 492</a>Tato me sāmi āgantvā,<br>
sambhāvesi pathe mamaṃ;<br>
Tadā me kammajā vātā,<br>
uppannā atidāruṇā.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap2_669' href='#ms20Ap2_669'>Ms 20Ap2_669</a><a class='ref msdiv' id='msdiv493' href='#msdiv493'>Msdiv 493</a>Uṭṭhito ca mahāmegho,<br>
pasūtisamaye mama;<br>
Dabbatthāya tadā gantvā,<br>
sāmi sappena mārito.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap2_670' href='#ms20Ap2_670'>Ms 20Ap2_670</a><a class='ref msdiv' id='msdiv494' href='#msdiv494'>Msdiv 494</a>Tadā vijātadukkhena,<br>
anāthā kapaṇā ahaṃ;<br>
Kunnadiṃ pūritaṃ disvā,<br>
gacchantī sakulālayaṃ.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap2_671' href='#ms20Ap2_671'>Ms 20Ap2_671</a><a class='ref msdiv' id='msdiv495' href='#msdiv495'>Msdiv 495</a>Bālaṃ ādāya atariṃ,<br>
pārakūle ca ekakaṃ;<br>
<span class='var' id='note222' title='pāyetvā (s2, s3, pts1) | pātetvā (mr)' href='#note222' title='pāyetvā (s2, s3, pts1) | pātetvā (mr)'>Sāyetvā</span> bālakaṃ puttaṃ,<br>
itaraṃ taraṇāyahaṃ.</p>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap2_672' href='#ms20Ap2_672'>Ms 20Ap2_672</a><a class='ref msdiv' id='msdiv496' href='#msdiv496'>Msdiv 496</a>Nivattā ukkuso hāsi,<br>
taruṇaṃ vilapantakaṃ;<br>
Itarañca vahī soto,<br>
sāhaṃ sokasamappitā.</p>
<p><a class='ref sc' id='sc30' href='#sc30'>SC 30</a><a class='ref ms' id='ms20Ap2_673' href='#ms20Ap2_673'>Ms 20Ap2_673</a><a class='ref msdiv' id='msdiv497' href='#msdiv497'>Msdiv 497</a>Sāvatthinagaraṃ gantvā,<br>
assosiṃ sajane mate;<br>
Tadā avocaṃ sokaṭṭā,<br>
mahāsokasamappitā.</p>
<p><a class='ref sc' id='sc31' href='#sc31'>SC 31</a><a class='ref ms' id='ms20Ap2_674' href='#ms20Ap2_674'>Ms 20Ap2_674</a><a class='ref msdiv' id='msdiv498' href='#msdiv498'>Msdiv 498</a>‘Ubho puttā kālaṅkatā,<br>
panthe mayhaṃ patī mato;<br>
Mātā pitā ca bhātā ca,<br>
ekacitamhi ḍayhare’.</p>
<p><a class='ref sc' id='sc32' href='#sc32'>SC 32</a><a class='ref ms' id='ms20Ap2_675' href='#ms20Ap2_675'>Ms 20Ap2_675</a><a class='ref msdiv' id='msdiv499' href='#msdiv499'>Msdiv 499</a>Tadā kisā ca paṇḍu ca,<br>
anāthā dīnamānasā;<br>
Ito tato <span class='var' id='note223' title='gacchantīhaṃ (s2, s3) | gamentīhaṃ (mr)' href='#note223' title='gacchantīhaṃ (s2, s3) | gamentīhaṃ (mr)'>bhamantīhaṃ</span>,<br>
addasaṃ narasārathiṃ.</p>
<p><a class='ref sc' id='sc33' href='#sc33'>SC 33</a><a class='ref ms' id='ms20Ap2_676' href='#ms20Ap2_676'>Ms 20Ap2_676</a><a class='ref msdiv' id='msdiv500' href='#msdiv500'>Msdiv 500</a>Tato avoca maṃ satthā,<br>
‘putte mā soci assasa;<br>
Attānaṃ te gavesassu,<br>
kiṃ niratthaṃ vihaññasi.</p>
<p><a class='ref sc' id='sc34' href='#sc34'>SC 34</a><a class='ref ms' id='ms20Ap2_677' href='#ms20Ap2_677'>Ms 20Ap2_677</a><a class='ref msdiv' id='msdiv501' href='#msdiv501'>Msdiv 501</a>Na santi puttā tāṇāya,<br>
na ñātī napi bandhavā;<br>
Antakenādhipannassa,<br>
natthi ñātīsu tāṇatā’.</p>
<p><a class='ref sc' id='sc35' href='#sc35'>SC 35</a><a class='ref ms' id='ms20Ap2_678' href='#ms20Ap2_678'>Ms 20Ap2_678</a><a class='ref msdiv' id='msdiv502' href='#msdiv502'>Msdiv 502</a>Taṃ sutvā munino vākyaṃ,<br>
paṭhamaṃ phalamajjhagaṃ;<br>
Pabbajitvāna naciraṃ,<br>
arahattamapāpuṇiṃ.</p>
<p><a class='ref sc' id='sc36' href='#sc36'>SC 36</a><a class='pts' id='pts2.560' href='#pts2.560'></a><a class='ref ms' id='ms20Ap2_679' href='#ms20Ap2_679'>Ms 20Ap2_679</a><a class='ref msdiv' id='msdiv503' href='#msdiv503'>Msdiv 503</a>Iddhīsu ca vasī homi,<br>
dibbāya sotadhātuyā;<br>
Paracittāni jānāmi,<br>
satthusāsanakārikā.</p>
<p><a class='ref sc' id='sc37' href='#sc37'>SC 37</a><a class='ref ms' id='ms20Ap2_680' href='#ms20Ap2_680'>Ms 20Ap2_680</a><a class='ref msdiv' id='msdiv504' href='#msdiv504'>Msdiv 504</a>Pubbenivāsaṃ jānāmi,<br>
dibbacakkhu visodhitaṃ;<br>
Khepetvā āsave sabbe,<br>
visuddhāsiṃ sunimmalā.</p>
<p><a class='ref sc' id='sc38' href='#sc38'>SC 38</a><a class='ref ms' id='ms20Ap2_681' href='#ms20Ap2_681'>Ms 20Ap2_681</a><a class='ref msdiv' id='msdiv505' href='#msdiv505'>Msdiv 505</a>Tatohaṃ vinayaṃ sabbaṃ,<br>
santike sabbadassino;<br>
Uggahiṃ sabbavitthāraṃ,<br>
byāhariñca yathātathaṃ.</p>
<p><a class='ref sc' id='sc39' href='#sc39'>SC 39</a><a class='ref ms' id='ms20Ap2_682' href='#ms20Ap2_682'>Ms 20Ap2_682</a><a class='ref msdiv' id='msdiv506' href='#msdiv506'>Msdiv 506</a>Jino tasmiṃ guṇe tuṭṭho,<br>
etadagge ṭhapesi maṃ;<br>
‘Aggā vinayadhārīnaṃ,<br>
paṭācārāva ekikā’.</p>
<p><a class='ref sc' id='sc40' href='#sc40'>SC 40</a><a class='ref ms' id='ms20Ap2_683' href='#ms20Ap2_683'>Ms 20Ap2_683</a><a class='ref msdiv' id='msdiv507' href='#msdiv507'>Msdiv 507</a>Pariciṇṇo mayā satthā,<br>
kataṃ buddhassa sāsanaṃ;<br>
Ohito garuko bhāro,<br>
bhavanetti samūhatā.</p>
<p><a class='ref sc' id='sc41' href='#sc41'>SC 41</a><a class='ref ms' id='ms20Ap2_684' href='#ms20Ap2_684'>Ms 20Ap2_684</a><a class='ref msdiv' id='msdiv508' href='#msdiv508'>Msdiv 508</a>Yassatthāya pabbajitā,<br>
agārasmānagāriyaṃ;<br>
So me attho anuppatto,<br>
sabbasaṃyojanakkhayo.</p>
<p><a class='ref sc' id='sc42' href='#sc42'>SC 42</a><a class='ref ms' id='ms20Ap2_685' href='#ms20Ap2_685'>Ms 20Ap2_685</a><a class='ref msdiv' id='msdiv509' href='#msdiv509'>Msdiv 509</a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class='ref sc' id='sc43' href='#sc43'>SC 43</a><a class='ref ms' id='ms20Ap2_686' href='#ms20Ap2_686'>Ms 20Ap2_686</a><a class='ref msdiv' id='msdiv510' href='#msdiv510'>Msdiv 510</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc44' href='#sc44'>SC 44</a><a class='ref ms' id='ms20Ap2_687' href='#ms20Ap2_687'>Ms 20Ap2_687</a><a class='ref msdiv' id='msdiv511' href='#msdiv511'>Msdiv 511</a>Paṭisambhidā catasso,<br>
… pe …<br>
kataṃ buddhassa sāsanaṃ”. (641)</p>
</blockquote>
<p><a class='ref sc' id='sc45' href='#sc45'>SC 45</a><a class='ref ms' id='ms20Ap2_688' href='#ms20Ap2_688'>Ms 20Ap2_688</a>Itthaṃ sudaṃ paṭācārā bhikkhunī imā gāthāyo abhāsitthāti.</p>
<p class='endsutta'><a class='ref sc' id='sc46' href='#sc46'>SC 46</a><a class='ref ms' id='ms20Ap2_689' href='#ms20Ap2_689'>Ms 20Ap2_689</a>Paṭācārātheriyāpadānaṃ dasamaṃ.</p>
<p class='endsection'><a class='ref sc' id='sc47' href='#sc47'>SC 47</a><a class='ref ms' id='ms20Ap2_690' href='#ms20Ap2_690'>Ms 20Ap2_690</a><span class='var' id='note225' title='ekuposathavaggo (s2, s3)' href='#note225' title='ekuposathavaggo (s2, s3)'>Ekūposathikavaggo</span> dutiyo.</p>
<p class='uddana-intro'><a class='ref sc' id='sc48' href='#sc48'>SC 48</a><a class='ref ms' id='ms20Ap2_691' href='#ms20Ap2_691'>Ms 20Ap2_691</a>Tassuddānaṃ</p>
<blockquote class='uddanagatha'>
<p><a class='ref sc' id='sc49' href='#sc49'>SC 49</a><a class='ref ms' id='ms20Ap2_692' href='#ms20Ap2_692'>Ms 20Ap2_692</a>Ekūposathikā ceva,<br>
saḷalā cātha modakā;<br>
Ekāsanā pañcadīpā,<br>
naḷamālī ca gotamī.</p>
<p><a class='ref sc' id='sc50' href='#sc50'>SC 50</a><a class='ref ms' id='ms20Ap2_693' href='#ms20Ap2_693'>Ms 20Ap2_693</a>Khemā uppalavaṇṇā ca,<br>
paṭācārā ca bhikkhunī;<br>
Gāthā satāni pañceva,<br>
nava cāpi taduttari.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
