<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='thi-ap21' lang='pli'>
<header>
<ul>
<li class='division'>Therīapadāna</li>
<li>Kuṇḍalakesīvagga</li>
</ul>
<h1><span class='var' id='note226' title='kuṇḍalakesītheriyāpadānaṃ (s2, s3) | bhaddākuṇḍalakesātherīapadānaṃ (pts1)' href='#note226' title='kuṇḍalakesītheriyāpadānaṃ (s2, s3) | bhaddākuṇḍalakesātherīapadānaṃ (pts1)'>1 Kuṇḍalakesātherīapadāna</span></h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap2_694'>Ms 20Ap2_694</a><a class='ref msdiv' id='msdiv1' href='#sc1'>SC 1</a><a class='ref ms' id='ms20Ap2_694'>Ms 20Ap2_694</a><a class='ref msdiv' id='msdiv1'>Msdiv 1</a> “Padumuttaro nāma jino,<br>
sabbadhammāna pāragū;<br>
Ito satasahassamhi,<br>
kappe uppajji nāyako.</p>
<p><a class='ref sc' id='sc2'>SC 2</a><a class='ref ms' id='ms20Ap2_695'>Ms 20Ap2_695</a><a class='ref msdiv' id='msdiv2' href='#sc2'>SC 2</a><a class='ref ms' id='ms20Ap2_695'>Ms 20Ap2_695</a><a class='ref msdiv' id='msdiv2'>Msdiv 2</a>Tadāhaṃ haṃsavatiyaṃ,<br>
jātā seṭṭhikule ahuṃ;<br>
Nānāratanapajjote,<br>
mahāsukhasamappitā.</p>
<p><a class='ref sc' id='sc3'>SC 3</a><a class='pts' id='pts2.561'></a><a class='ref ms' id='ms20Ap2_696'>Ms 20Ap2_696</a><a class='ref msdiv' id='msdiv3' href='#sc3'>SC 3</a><a class='pts' id='pts2.561'></a><a class='ref ms' id='ms20Ap2_696'>Ms 20Ap2_696</a><a class='ref msdiv' id='msdiv3'>Msdiv 3</a>Upetvā taṃ mahāvīraṃ,<br>
assosiṃ dhammadesanaṃ;<br>
Tato jātappasādāhaṃ,<br>
upesiṃ saraṇaṃ jinaṃ.</p>
<p><a class='ref sc' id='sc4'>SC 4</a><a class='ref ms' id='ms20Ap2_697'>Ms 20Ap2_697</a><a class='ref msdiv' id='msdiv4' href='#sc4'>SC 4</a><a class='ref ms' id='ms20Ap2_697'>Ms 20Ap2_697</a><a class='ref msdiv' id='msdiv4'>Msdiv 4</a>Tadā mahākāruṇiko,<br>
padumuttaranāmako;<br>
Khippābhiññānamagganti,<br>
ṭhapesi bhikkhuniṃ subhaṃ.</p>
<p><a class='ref sc' id='sc5'>SC 5</a><a class='ref ms' id='ms20Ap2_698'>Ms 20Ap2_698</a><a class='ref msdiv' id='msdiv5' href='#sc5'>SC 5</a><a class='ref ms' id='ms20Ap2_698'>Ms 20Ap2_698</a><a class='ref msdiv' id='msdiv5'>Msdiv 5</a>Taṃ sutvā muditā hutvā,<br>
dānaṃ datvā mahesino;<br>
Nipacca sirasā pāde,<br>
taṃ ṭhānamabhipatthayiṃ.</p>
<p><a class='ref sc' id='sc6'>SC 6</a><a class='ref ms' id='ms20Ap2_699'>Ms 20Ap2_699</a><a class='ref msdiv' id='msdiv6' href='#sc6'>SC 6</a><a class='ref ms' id='ms20Ap2_699'>Ms 20Ap2_699</a><a class='ref msdiv' id='msdiv6'>Msdiv 6</a>Anumodi mahāvīro,<br>
‘bhadde yaṃ tebhipatthitaṃ;<br>
Samijjhissati taṃ sabbaṃ,<br>
sukhinī hohi nibbutā.</p>
<p><a class='ref sc' id='sc7'>SC 7</a><a class='ref ms' id='ms20Ap2_700'>Ms 20Ap2_700</a><a class='ref msdiv' id='msdiv7' href='#sc7'>SC 7</a><a class='ref ms' id='ms20Ap2_700'>Ms 20Ap2_700</a><a class='ref msdiv' id='msdiv7'>Msdiv 7</a>Satasahassito kappe,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc8'>SC 8</a><a class='ref ms' id='ms20Ap2_701'>Ms 20Ap2_701</a><a class='ref msdiv' id='msdiv8' href='#sc8'>SC 8</a><a class='ref ms' id='ms20Ap2_701'>Ms 20Ap2_701</a><a class='ref msdiv' id='msdiv8'>Msdiv 8</a>Tassa dhammesu dāyādā,<br>
orasā dhammanimmitā;<br>
Bhaddākuṇḍalakesāti,<br>
hessati satthu sāvikā’.</p>
<p><a class='ref sc' id='sc9'>SC 9</a><a class='ref ms' id='ms20Ap2_702'>Ms 20Ap2_702</a><a class='ref msdiv' id='msdiv9' href='#sc9'>SC 9</a><a class='ref ms' id='ms20Ap2_702'>Ms 20Ap2_702</a><a class='ref msdiv' id='msdiv9'>Msdiv 9</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc10'>SC 10</a><a class='ref ms' id='ms20Ap2_703'>Ms 20Ap2_703</a><a class='ref msdiv' id='msdiv10' href='#sc10'>SC 10</a><a class='ref ms' id='ms20Ap2_703'>Ms 20Ap2_703</a><a class='ref msdiv' id='msdiv10'>Msdiv 10</a>Tato cutā yāmamagaṃ,<br>
tatohaṃ tusitaṃ gatā;<br>
Tato ca nimmānaratiṃ,<br>
vasavattipuraṃ tato.</p>
<p><a class='ref sc' id='sc11'>SC 11</a><a class='ref ms' id='ms20Ap2_704'>Ms 20Ap2_704</a><a class='ref msdiv' id='msdiv11' href='#sc11'>SC 11</a><a class='ref ms' id='ms20Ap2_704'>Ms 20Ap2_704</a><a class='ref msdiv' id='msdiv11'>Msdiv 11</a>Yattha yatthūpapajjāmi,<br>
tassa kammassa vāhasā;<br>
Tattha tattheva rājūnaṃ,<br>
mahesittamakārayiṃ.</p>
<p><a class='ref sc' id='sc12'>SC 12</a><a class='ref ms' id='ms20Ap2_705'>Ms 20Ap2_705</a><a class='ref msdiv' id='msdiv12' href='#sc12'>SC 12</a><a class='ref ms' id='ms20Ap2_705'>Ms 20Ap2_705</a><a class='ref msdiv' id='msdiv12'>Msdiv 12</a>Tato cutā manussesu,<br>
rājūnaṃ cakkavattinaṃ;<br>
Maṇḍalīnañca rājūnaṃ,<br>
mahesittamakārayiṃ.</p>
<p><a class='ref sc' id='sc13'>SC 13</a><a class='ref ms' id='ms20Ap2_706'>Ms 20Ap2_706</a><a class='ref msdiv' id='msdiv13' href='#sc13'>SC 13</a><a class='ref ms' id='ms20Ap2_706'>Ms 20Ap2_706</a><a class='ref msdiv' id='msdiv13'>Msdiv 13</a>Sampattiṃ anubhotvāna,<br>
devesu mānusesu ca;<br>
Sabbattha sukhitā hutvā,<br>
nekakappesu saṃsariṃ.</p>
<p><a class='ref sc' id='sc14'>SC 14</a><a class='ref ms' id='ms20Ap2_707'>Ms 20Ap2_707</a><a class='ref msdiv' id='msdiv14' href='#sc14'>SC 14</a><a class='ref ms' id='ms20Ap2_707'>Ms 20Ap2_707</a><a class='ref msdiv' id='msdiv14'>Msdiv 14</a>Imamhi bhaddake kappe,<br>
brahmabandhu mahāyaso;<br>
Kassapo nāma gottena,<br>
uppajji vadataṃ varo.</p>
<p><a class='ref sc' id='sc15'>SC 15</a><a class='ref ms' id='ms20Ap2_708'>Ms 20Ap2_708</a><a class='ref msdiv' id='msdiv15' href='#sc15'>SC 15</a><a class='ref ms' id='ms20Ap2_708'>Ms 20Ap2_708</a><a class='ref msdiv' id='msdiv15'>Msdiv 15</a>Upaṭṭhāko mahesissa,<br>
tadā āsi narissaro;<br>
Kāsirājā kikī nāma,<br>
bārāṇasipuruttame.</p>
<p><a class='ref sc' id='sc16'>SC 16</a><a class='ref ms' id='ms20Ap2_709'>Ms 20Ap2_709</a><a class='ref msdiv' id='msdiv16' href='#sc16'>SC 16</a><a class='ref ms' id='ms20Ap2_709'>Ms 20Ap2_709</a><a class='ref msdiv' id='msdiv16'>Msdiv 16</a>Tassa dhītā catutthāsiṃ,<br>
bhikkhudāyīti vissutā;<br>
Dhammaṃ sutvā jinaggassa,<br>
pabbajjaṃ samarocayiṃ.</p>
<p><a class='ref sc' id='sc17'>SC 17</a><a class='ref ms' id='ms20Ap2_710'>Ms 20Ap2_710</a><a class='ref msdiv' id='msdiv17' href='#sc17'>SC 17</a><a class='ref ms' id='ms20Ap2_710'>Ms 20Ap2_710</a><a class='ref msdiv' id='msdiv17'>Msdiv 17</a>Anujāni na no tāto,<br>
agāreva tadā mayaṃ;<br>
Vīsavassasahassāni,<br>
vicarimha atanditā.</p>
<p><a class='ref sc' id='sc18'>SC 18</a><a class='ref ms' id='ms20Ap2_711'>Ms 20Ap2_711</a><a class='ref msdiv' id='msdiv18' href='#sc18'>SC 18</a><a class='ref ms' id='ms20Ap2_711'>Ms 20Ap2_711</a><a class='ref msdiv' id='msdiv18'>Msdiv 18</a>Komāribrahmacariyaṃ,<br>
rājakaññā sukhedhitā;<br>
Buddhopaṭṭhānaniratā,<br>
muditā satta dhītaro.</p>
<p><a class='ref sc' id='sc19'>SC 19</a><a class='ref ms' id='ms20Ap2_712'>Ms 20Ap2_712</a><a class='ref msdiv' id='msdiv19' href='#sc19'>SC 19</a><a class='ref ms' id='ms20Ap2_712'>Ms 20Ap2_712</a><a class='ref msdiv' id='msdiv19'>Msdiv 19</a>Samaṇī samaṇaguttā ca,<br>
bhikkhunī bhikkhudāyikā;<br>
Dhammā ceva sudhammā ca,<br>
sattamī saṃghadāyikā.</p>
<p><a class='ref sc' id='sc20'>SC 20</a><a class='pts' id='pts2.562'></a><a class='ref ms' id='ms20Ap2_713'>Ms 20Ap2_713</a><a class='ref msdiv' id='msdiv20' href='#sc20'>SC 20</a><a class='pts' id='pts2.562'></a><a class='ref ms' id='ms20Ap2_713'>Ms 20Ap2_713</a><a class='ref msdiv' id='msdiv20'>Msdiv 20</a>Khemā uppalavaṇṇā ca,<br>
paṭācārā ahaṃ tadā;<br>
Kisāgotamī dhammadinnā,<br>
visākhā hoti sattamī.</p>
<p><a class='ref sc' id='sc21'>SC 21</a><a class='ref ms' id='ms20Ap2_714'>Ms 20Ap2_714</a><a class='ref msdiv' id='msdiv21' href='#sc21'>SC 21</a><a class='ref ms' id='ms20Ap2_714'>Ms 20Ap2_714</a><a class='ref msdiv' id='msdiv21'>Msdiv 21</a>Tehi kammehi sukatehi,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc22'>SC 22</a><a class='ref ms' id='ms20Ap2_715'>Ms 20Ap2_715</a><a class='ref msdiv' id='msdiv22' href='#sc22'>SC 22</a><a class='ref ms' id='ms20Ap2_715'>Ms 20Ap2_715</a><a class='ref msdiv' id='msdiv22'>Msdiv 22</a>Pacchime ca bhave dāni,<br>
giribbajapuruttame;<br>
Jātā seṭṭhikule phīte,<br>
yadāhaṃ yobbane ṭhitā.</p>
<p><a class='ref sc' id='sc23'>SC 23</a><a class='ref ms' id='ms20Ap2_716'>Ms 20Ap2_716</a><a class='ref msdiv' id='msdiv23' href='#sc23'>SC 23</a><a class='ref ms' id='ms20Ap2_716'>Ms 20Ap2_716</a><a class='ref msdiv' id='msdiv23'>Msdiv 23</a>Coraṃ vadhatthaṃ nīyantaṃ,<br>
disvā rattā tahiṃ ahaṃ;<br>
Pitā me taṃ sahassena,<br>
mocayitvā vadhā tato.</p>
<p><a class='ref sc' id='sc24'>SC 24</a><a class='ref ms' id='ms20Ap2_717'>Ms 20Ap2_717</a><a class='ref msdiv' id='msdiv24' href='#sc24'>SC 24</a><a class='ref ms' id='ms20Ap2_717'>Ms 20Ap2_717</a><a class='ref msdiv' id='msdiv24'>Msdiv 24</a>Adāsi tassa maṃ tāto,<br>
viditvāna manaṃ mama;<br>
Tassāhamāsiṃ visaṭṭhā,<br>
atīva dayitā hitā.</p>
<p><a class='ref sc' id='sc25'>SC 25</a><a class='ref ms' id='ms20Ap2_718'>Ms 20Ap2_718</a><a class='ref msdiv' id='msdiv25' href='#sc25'>SC 25</a><a class='ref ms' id='ms20Ap2_718'>Ms 20Ap2_718</a><a class='ref msdiv' id='msdiv25'>Msdiv 25</a>So me bhūsanalobhena,<br>
<span class='var' id='note228' title='khalitajjhāsayo (bj) | baliṃ paccāharaṃ (s2, s3) | mālapaccāhataṃ (pts1)' href='#note228' title='khalitajjhāsayo (bj) | baliṃ paccāharaṃ (s2, s3) | mālapaccāhataṃ (pts1)'>balimajjhāsayo</span> diso;<br>
Corappapātaṃ netvāna,<br>
pabbataṃ cetayī vadhaṃ.</p>
<p><a class='ref sc' id='sc26'>SC 26</a><a class='ref ms' id='ms20Ap2_719'>Ms 20Ap2_719</a><a class='ref msdiv' id='msdiv26' href='#sc26'>SC 26</a><a class='ref ms' id='ms20Ap2_719'>Ms 20Ap2_719</a><a class='ref msdiv' id='msdiv26'>Msdiv 26</a>Tadāhaṃ paṇamitvāna,<br>
sattukaṃ sukatañjalī;<br>
Rakkhantī attano pāṇaṃ,<br>
idaṃ vacanamabraviṃ.</p>
<p><a class='ref sc' id='sc27'>SC 27</a><a class='ref ms' id='ms20Ap2_720'>Ms 20Ap2_720</a><a class='ref msdiv' id='msdiv27' href='#sc27'>SC 27</a><a class='ref ms' id='ms20Ap2_720'>Ms 20Ap2_720</a><a class='ref msdiv' id='msdiv27'>Msdiv 27</a>‘Idaṃ suvaṇṇakeyūraṃ,<br>
muttā veḷuriyā bahū;<br>
Sabbaṃ <span class='var' id='note229' title='varassu (mr)' href='#note229' title='varassu (mr)'>harassu</span> bhaddante,<br>
mañca dāsīti sāvaya’.</p>
<p><a class='ref sc' id='sc28'>SC 28</a><a class='ref ms' id='ms20Ap2_721'>Ms 20Ap2_721</a><a class='ref msdiv' id='msdiv28' href='#sc28'>SC 28</a><a class='ref ms' id='ms20Ap2_721'>Ms 20Ap2_721</a><a class='ref msdiv' id='msdiv28'>Msdiv 28</a>‘Oropayassu kalyāṇī,<br>
mā bāḷhaṃ paridevasi;<br>
Na cāhaṃ abhijānāmi,<br>
ahantvā dhanamābhataṃ’.</p>
<p><a class='ref sc' id='sc29'>SC 29</a><a class='ref ms' id='ms20Ap2_722'>Ms 20Ap2_722</a><a class='ref msdiv' id='msdiv29' href='#sc29'>SC 29</a><a class='ref ms' id='ms20Ap2_722'>Ms 20Ap2_722</a><a class='ref msdiv' id='msdiv29'>Msdiv 29</a>‘Yato sarāmi attānaṃ,<br>
yato pattosmi viññutaṃ;<br>
Na cāhaṃ abhijānāmi,<br>
aññaṃ piyataraṃ tayā.</p>
<p><a class='ref sc' id='sc30'>SC 30</a><a class='ref ms' id='ms20Ap2_723'>Ms 20Ap2_723</a><a class='ref msdiv' id='msdiv30' href='#sc30'>SC 30</a><a class='ref ms' id='ms20Ap2_723'>Ms 20Ap2_723</a><a class='ref msdiv' id='msdiv30'>Msdiv 30</a>Ehi taṃ upagūhissaṃ,<br>
katvāna taṃ padakkhiṇaṃ;<br>
<span class='var' id='note230' title='taṃ vandāmi puna natthi (s2, s3)' href='#note230' title='taṃ vandāmi puna natthi (s2, s3)'>Na ca dāni puno atthi</span>,<br>
mama tuyhañca saṅgamo’.</p>
<p><a class='ref sc' id='sc31'>SC 31</a><a class='ref ms' id='ms20Ap2_724'>Ms 20Ap2_724</a><a class='ref msdiv' id='msdiv31' href='#sc31'>SC 31</a><a class='ref ms' id='ms20Ap2_724'>Ms 20Ap2_724</a><a class='ref msdiv' id='msdiv31'>Msdiv 31</a>‘Na hi sabbesu ṭhānesu,<br>
puriso hoti paṇḍito;<br>
Itthīpi paṇḍitā hoti,<br>
tattha tattha vicakkhaṇā.</p>
<p><a class='ref sc' id='sc32'>SC 32</a><a class='ref ms' id='ms20Ap2_725'>Ms 20Ap2_725</a><a class='ref msdiv' id='msdiv32' href='#sc32'>SC 32</a><a class='ref ms' id='ms20Ap2_725'>Ms 20Ap2_725</a><a class='ref msdiv' id='msdiv32'>Msdiv 32</a>Na hi sabbesu ṭhānesu,<br>
puriso hoti paṇḍito;<br>
Itthīpi paṇḍitā hoti,<br>
lahuṃ atthavicintikā’.</p>
<p><a class='ref sc' id='sc33'>SC 33</a><a class='pts' id='pts2.563'></a><a class='ref ms' id='ms20Ap2_726'>Ms 20Ap2_726</a><a class='ref msdiv' id='msdiv33' href='#sc33'>SC 33</a><a class='pts' id='pts2.563'></a><a class='ref ms' id='ms20Ap2_726'>Ms 20Ap2_726</a><a class='ref msdiv' id='msdiv33'>Msdiv 33</a>Lahuñca vata khippañca,<br>
<span class='var' id='note231' title='nikiṭṭhe (bj) | nekatthe (si, s2, s3)' href='#note231' title='nikiṭṭhe (bj) | nekatthe (si, s2, s3)'>nikaṭṭhe</span> samacetayiṃ;<br>
<span class='var' id='note232' title='cittapuṇṇāyatāneva (s2, s3) | migaṃ puṇṇāyateneva (pts1)' href='#note232' title='cittapuṇṇāyatāneva (s2, s3) | migaṃ puṇṇāyateneva (pts1)'>Migaṃ uṇṇā yathā evaṃ</span>,<br>
tadāhaṃ sattukaṃ vadhiṃ.</p>
<p><a class='ref sc' id='sc34'>SC 34</a><a class='ref ms' id='ms20Ap2_727'>Ms 20Ap2_727</a><a class='ref msdiv' id='msdiv34' href='#sc34'>SC 34</a><a class='ref ms' id='ms20Ap2_727'>Ms 20Ap2_727</a><a class='ref msdiv' id='msdiv34'>Msdiv 34</a>Yo ca uppatitaṃ atthaṃ,<br>
na khippamanubujjhati;<br>
So haññate mandamati,<br>
corova girigabbhare.</p>
<p><a class='ref sc' id='sc35'>SC 35</a><a class='ref ms' id='ms20Ap2_728'>Ms 20Ap2_728</a><a class='ref msdiv' id='msdiv35' href='#sc35'>SC 35</a><a class='ref ms' id='ms20Ap2_728'>Ms 20Ap2_728</a><a class='ref msdiv' id='msdiv35'>Msdiv 35</a>Yo ca uppatitaṃ atthaṃ,<br>
khippameva nibodhati;<br>
Muccate sattusambādhā,<br>
tadāhaṃ sattukā yathā.</p>
<p><a class='ref sc' id='sc36'>SC 36</a><a class='ref ms' id='ms20Ap2_729'>Ms 20Ap2_729</a><a class='ref msdiv' id='msdiv36' href='#sc36'>SC 36</a><a class='ref ms' id='ms20Ap2_729'>Ms 20Ap2_729</a><a class='ref msdiv' id='msdiv36'>Msdiv 36</a>Tadāhaṃ pātayitvāna,<br>
giriduggamhi sattukaṃ;<br>
Santikaṃ setavatthānaṃ,<br>
upetvā pabbajiṃ ahaṃ.</p>
<p><a class='ref sc' id='sc37'>SC 37</a><a class='ref ms' id='ms20Ap2_730'>Ms 20Ap2_730</a><a class='ref msdiv' id='msdiv37' href='#sc37'>SC 37</a><a class='ref ms' id='ms20Ap2_730'>Ms 20Ap2_730</a><a class='ref msdiv' id='msdiv37'>Msdiv 37</a>Saṇḍāsena ca kese me,<br>
luñcitvā sabbaso tadā;<br>
Pabbajitvāna samayaṃ,<br>
ācikkhiṃsu nirantaraṃ.</p>
<p><a class='ref sc' id='sc38'>SC 38</a><a class='ref ms' id='ms20Ap2_731'>Ms 20Ap2_731</a><a class='ref msdiv' id='msdiv38' href='#sc38'>SC 38</a><a class='ref ms' id='ms20Ap2_731'>Ms 20Ap2_731</a><a class='ref msdiv' id='msdiv38'>Msdiv 38</a>Tato taṃ uggahetvāhaṃ,<br>
nisīditvāna ekikā;<br>
Samayaṃ taṃ vicintesiṃ,<br>
suvāno mānusaṃ karaṃ.</p>
<p><a class='ref sc' id='sc39'>SC 39</a><a class='ref ms' id='ms20Ap2_732'>Ms 20Ap2_732</a><a class='ref msdiv' id='msdiv39' href='#sc39'>SC 39</a><a class='ref ms' id='ms20Ap2_732'>Ms 20Ap2_732</a><a class='ref msdiv' id='msdiv39'>Msdiv 39</a>Chinnaṃ gayha samīpe me,<br>
pātayitvā apakkami;<br>
Disvā nimittamalabhiṃ,<br>
hatthaṃ taṃ puḷavākulaṃ.</p>
<p><a class='ref sc' id='sc40'>SC 40</a><a class='ref ms' id='ms20Ap2_733'>Ms 20Ap2_733</a><a class='ref msdiv' id='msdiv40' href='#sc40'>SC 40</a><a class='ref ms' id='ms20Ap2_733'>Ms 20Ap2_733</a><a class='ref msdiv' id='msdiv40'>Msdiv 40</a>Tato uṭṭhāya saṃviggā,<br>
apucchiṃ sahadhammike;<br>
Te avocuṃ ‘vijānanti,<br>
taṃ atthaṃ sakyabhikkhavo’.</p>
<p><a class='ref sc' id='sc41'>SC 41</a><a class='ref ms' id='ms20Ap2_734'>Ms 20Ap2_734</a><a class='ref msdiv' id='msdiv41' href='#sc41'>SC 41</a><a class='ref ms' id='ms20Ap2_734'>Ms 20Ap2_734</a><a class='ref msdiv' id='msdiv41'>Msdiv 41</a>Sāhaṃ tamatthaṃ pucchissaṃ,<br>
upetvā buddhasāvake;<br>
Te mamādāya gacchiṃsu,<br>
buddhaseṭṭhassa santikaṃ.</p>
<p><a class='ref sc' id='sc42'>SC 42</a><a class='ref ms' id='ms20Ap2_735'>Ms 20Ap2_735</a><a class='ref msdiv' id='msdiv42' href='#sc42'>SC 42</a><a class='ref ms' id='ms20Ap2_735'>Ms 20Ap2_735</a><a class='ref msdiv' id='msdiv42'>Msdiv 42</a>So me dhammamadesesi,<br>
khandhāyatanadhātuyo;<br>
Asubhāniccadukkhāti,<br>
anattāti ca nāyako.</p>
<p><a class='ref sc' id='sc43'>SC 43</a><a class='ref ms' id='ms20Ap2_736'>Ms 20Ap2_736</a><a class='ref msdiv' id='msdiv43' href='#sc43'>SC 43</a><a class='ref ms' id='ms20Ap2_736'>Ms 20Ap2_736</a><a class='ref msdiv' id='msdiv43'>Msdiv 43</a>Tassa dhammaṃ suṇitvāhaṃ,<br>
dhammacakkhuṃ visodhayiṃ;<br>
Tato viññātasaddhammā,<br>
pabbajjaṃ upasampadaṃ.</p>
<p><a class='ref sc' id='sc44'>SC 44</a><a class='ref ms' id='ms20Ap2_737'>Ms 20Ap2_737</a><a class='ref msdiv' id='msdiv44' href='#sc44'>SC 44</a><a class='ref ms' id='ms20Ap2_737'>Ms 20Ap2_737</a><a class='ref msdiv' id='msdiv44'>Msdiv 44</a>Āyācito tadā āha,<br>
‘ehi bhadde’ti nāyako;<br>
Tadāhaṃ upasampannā,<br>
parittaṃ toyamaddasaṃ.</p>
<p><a class='ref sc' id='sc45'>SC 45</a><a class='pts' id='pts2.564'></a><a class='ref ms' id='ms20Ap2_738'>Ms 20Ap2_738</a><a class='ref msdiv' id='msdiv45' href='#sc45'>SC 45</a><a class='pts' id='pts2.564'></a><a class='ref ms' id='ms20Ap2_738'>Ms 20Ap2_738</a><a class='ref msdiv' id='msdiv45'>Msdiv 45</a>Pādapakkhālanenāhaṃ,<br>
ñatvā saudayabbayaṃ;<br>
Tathā sabbepi saṅkhāre,<br>
<span class='var' id='note233' title='iti saṃcintayiṃ (bj, s2, s3) | iti sañcintayiṃ (pts1)' href='#note233' title='iti saṃcintayiṃ (bj, s2, s3) | iti sañcintayiṃ (pts1)'>īdisaṃ cintayiṃ</span> tadā.</p>
<p><a class='ref sc' id='sc46'>SC 46</a><a class='ref ms' id='ms20Ap2_739'>Ms 20Ap2_739</a><a class='ref msdiv' id='msdiv46' href='#sc46'>SC 46</a><a class='ref ms' id='ms20Ap2_739'>Ms 20Ap2_739</a><a class='ref msdiv' id='msdiv46'>Msdiv 46</a>Tato cittaṃ vimucci me,<br>
anupādāya sabbaso;<br>
Khippābhiññānamaggaṃ me,<br>
tadā paññāpayī jino.</p>
<p><a class='ref sc' id='sc47'>SC 47</a><a class='ref ms' id='ms20Ap2_740'>Ms 20Ap2_740</a><a class='ref msdiv' id='msdiv47' href='#sc47'>SC 47</a><a class='ref ms' id='ms20Ap2_740'>Ms 20Ap2_740</a><a class='ref msdiv' id='msdiv47'>Msdiv 47</a>Iddhīsu ca vasī homi,<br>
dibbāya sotadhātuyā;<br>
Paracittāni jānāmi,<br>
satthusāsanakārikā.</p>
<p><a class='ref sc' id='sc48'>SC 48</a><a class='ref ms' id='ms20Ap2_741'>Ms 20Ap2_741</a><a class='ref msdiv' id='msdiv48' href='#sc48'>SC 48</a><a class='ref ms' id='ms20Ap2_741'>Ms 20Ap2_741</a><a class='ref msdiv' id='msdiv48'>Msdiv 48</a>Pubbenivāsaṃ jānāmi,<br>
dibbacakkhu visodhitaṃ;<br>
Khepetvā āsave sabbe,<br>
visuddhāsiṃ sunimmalā.</p>
<p><a class='ref sc' id='sc49'>SC 49</a><a class='ref ms' id='ms20Ap2_742'>Ms 20Ap2_742</a><a class='ref msdiv' id='msdiv49' href='#sc49'>SC 49</a><a class='ref ms' id='ms20Ap2_742'>Ms 20Ap2_742</a><a class='ref msdiv' id='msdiv49'>Msdiv 49</a>Pariciṇṇo mayā satthā,<br>
kataṃ buddhassa sāsanaṃ;<br>
Ohito garuko bhāro,<br>
bhavanetti samūhatā.</p>
<p><a class='ref sc' id='sc50'>SC 50</a><a class='ref ms' id='ms20Ap2_743'>Ms 20Ap2_743</a><a class='ref msdiv' id='msdiv50' href='#sc50'>SC 50</a><a class='ref ms' id='ms20Ap2_743'>Ms 20Ap2_743</a><a class='ref msdiv' id='msdiv50'>Msdiv 50</a>Yassatthāya pabbajitā,<br>
agārasmānagāriyaṃ;<br>
So me attho anuppatto,<br>
sabbasaṃyojanakkhayo.</p>
<p><a class='ref sc' id='sc51'>SC 51</a><a class='ref ms' id='ms20Ap2_744'>Ms 20Ap2_744</a><a class='ref msdiv' id='msdiv51' href='#sc51'>SC 51</a><a class='ref ms' id='ms20Ap2_744'>Ms 20Ap2_744</a><a class='ref msdiv' id='msdiv51'>Msdiv 51</a>Atthadhammaniruttīsu,<br>
paṭibhāne tatheva ca;<br>
Ñāṇaṃ me vimalaṃ suddhaṃ,<br>
buddhaseṭṭhassa sāsane.</p>
<p><a class='ref sc' id='sc52'>SC 52</a><a class='ref ms' id='ms20Ap2_745'>Ms 20Ap2_745</a><a class='ref msdiv' id='msdiv52' href='#sc52'>SC 52</a><a class='ref ms' id='ms20Ap2_745'>Ms 20Ap2_745</a><a class='ref msdiv' id='msdiv52'>Msdiv 52</a>Kilesā jhāpitā mayhaṃ,<br>
bhavā sabbe samūhatā;<br>
Nāgīva bandhanaṃ chetvā,<br>
viharāmi anāsavā.</p>
<p><a class='ref sc' id='sc53'>SC 53</a><a class='ref ms' id='ms20Ap2_746'>Ms 20Ap2_746</a><a class='ref msdiv' id='msdiv53' href='#sc53'>SC 53</a><a class='ref ms' id='ms20Ap2_746'>Ms 20Ap2_746</a><a class='ref msdiv' id='msdiv53'>Msdiv 53</a>Svāgataṃ vata me āsi,<br>
mama buddhassa santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class='ref sc' id='sc54'>SC 54</a><a class='ref ms' id='ms20Ap2_747'>Ms 20Ap2_747</a><a class='ref msdiv' id='msdiv54' href='#sc54'>SC 54</a><a class='ref ms' id='ms20Ap2_747'>Ms 20Ap2_747</a><a class='ref msdiv' id='msdiv54'>Msdiv 54</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc55'>SC 55</a><a class='ref ms' id='ms20Ap2_748' href='#sc55'>SC 55</a><a class='ref ms' id='ms20Ap2_748'>Ms 20Ap2_748</a>Itthaṃ sudaṃ bhaddākuṇḍalakesā bhikkhunī imā gāthāyo abhāsitthāti.</p>
<p class='endsutta'><a class='ref sc' id='sc56'>SC 56</a><a class='ref ms' id='ms20Ap2_749' href='#sc56'>SC 56</a><a class='ref ms' id='ms20Ap2_749'>Ms 20Ap2_749</a>Kuṇḍalakesātheriyāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
