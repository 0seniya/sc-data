<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='thi-ap8' lang='pli'>
<header>
<ul>
<li class='division'>Therīapadāna</li>
<li>Sumedhāvagga</li>
</ul>
<h1>8. Sattuppalamālikātherīapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap2_87' href='#ms20Ap2_87'>Ms 20Ap2_87</a><a class='ref msdiv' id='msdiv71' href='#msdiv71'>Msdiv 71</a>“Nagare aruṇavatiyā,<br>
<span class='var' id='note41' title='aruṇā nāma (bj) | aruṇavā nāma (pts1)' href='#note41' title='aruṇā nāma (bj) | aruṇavā nāma (pts1)'>aruṇo nāma</span> khattiyo;<br>
Tassa rañño ahuṃ bhariyā,<br>
<span class='var' id='note42' title='cārikaṃ cārayāmahaṃ (bj) | nagulaṃ pādayāmahaṃ (s2, s3) | na mālaṃ pādayāmahaṃ (pts1)' href='#note42' title='cārikaṃ cārayāmahaṃ (bj) | nagulaṃ pādayāmahaṃ (s2, s3) | na mālaṃ pādayāmahaṃ (pts1)'>vāritaṃ vārayāmahaṃ</span>.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap2_88' href='#ms20Ap2_88'>Ms 20Ap2_88</a><a class='ref msdiv' id='msdiv72' href='#msdiv72'>Msdiv 72</a>Satta mālā gahetvāna,<br>
uppalā devagandhikā;<br>
Nisajja pāsādavare,<br>
evaṃ cintesi tāvade.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap2_89' href='#ms20Ap2_89'>Ms 20Ap2_89</a><a class='ref msdiv' id='msdiv73' href='#msdiv73'>Msdiv 73</a>‘Kiṃ me imāhi mālāhi,<br>
sirasāropitāhi me;<br>
Varaṃ me buddhaseṭṭhassa,<br>
ñāṇamhi abhiropitaṃ’.</p>
<p><a class='ref sc' id='sc4' href='#sc4'>SC 4</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.518</a><a class='ref ms' id='ms20Ap2_90' href='#ms20Ap2_90'>Ms 20Ap2_90</a><a class='ref msdiv' id='msdiv74' href='#msdiv74'>Msdiv 74</a>Sambuddhaṃ paṭimānentī,<br>
dvārāsanne nisīdahaṃ;<br>
‘Yadā ehiti sambuddho,<br>
pūjayissaṃ mahāmuniṃ’.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap2_91' href='#ms20Ap2_91'>Ms 20Ap2_91</a><a class='ref msdiv' id='msdiv75' href='#msdiv75'>Msdiv 75</a>Kakudho vilasantova,<br>
migarājāva kesarī;<br>
Bhikkhusaṃghena sahito,<br>
āgacchi vīthiyā jino.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap2_92' href='#ms20Ap2_92'>Ms 20Ap2_92</a><a class='ref msdiv' id='msdiv76' href='#msdiv76'>Msdiv 76</a>Buddhassa raṃsiṃ disvāna,<br>
haṭṭhā saṃviggamānasā;<br>
Dvāraṃ <span class='var' id='note43' title='apāpuṇitvāna (s2, s3)' href='#note43' title='apāpuṇitvāna (s2, s3)'>avāpuritvāna</span>,<br>
buddhaseṭṭhamapūjayiṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap2_93' href='#ms20Ap2_93'>Ms 20Ap2_93</a><a class='ref msdiv' id='msdiv77' href='#msdiv77'>Msdiv 77</a>Satta uppalapupphāni,<br>
<span class='var' id='note44' title='suvitthiṇṇāni (s2, s3) | pavitthiṇṇāni (pts1)' href='#note44' title='suvitthiṇṇāni (s2, s3) | pavitthiṇṇāni (pts1)'>parikiṇṇāni</span> ambare;<br>
Chadiṃ karonto buddhassa,<br>
matthake dhārayanti te.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap2_94' href='#ms20Ap2_94'>Ms 20Ap2_94</a><a class='ref msdiv' id='msdiv78' href='#msdiv78'>Msdiv 78</a>Udaggacittā sumanā,<br>
vedajātā katañjalī;<br>
Tattha cittaṃ pasādetvā,<br>
tāvatiṃsamagacchahaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap2_95' href='#ms20Ap2_95'>Ms 20Ap2_95</a><a class='ref msdiv' id='msdiv79' href='#msdiv79'>Msdiv 79</a>Mahānelassa chādanaṃ,<br>
dhārenti mama muddhani;<br>
Dibbagandhaṃ pavāyāmi,<br>
sattuppalassidaṃ phalaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap2_96' href='#ms20Ap2_96'>Ms 20Ap2_96</a><a class='ref msdiv' id='msdiv80' href='#msdiv80'>Msdiv 80</a>Kadāci nīyamānāya,<br>
ñātisaṅghena me tadā;<br>
Yāvatā parisā mayhaṃ,<br>
mahānelaṃ dharīyati.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap2_97' href='#ms20Ap2_97'>Ms 20Ap2_97</a><a class='ref msdiv' id='msdiv81' href='#msdiv81'>Msdiv 81</a>Sattatidevarājūnaṃ,<br>
mahesittamakārayiṃ;<br>
Sabbattha issarā hutvā,<br>
saṃsarāmi bhavābhave.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap2_98' href='#ms20Ap2_98'>Ms 20Ap2_98</a><a class='ref msdiv' id='msdiv82' href='#msdiv82'>Msdiv 82</a>Tesaṭṭhi cakkavattīnaṃ,<br>
mahesittamakārayiṃ;<br>
Sabbe mamanuvattanti,<br>
ādeyyavacanā ahuṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap2_99' href='#ms20Ap2_99'>Ms 20Ap2_99</a><a class='ref msdiv' id='msdiv83' href='#msdiv83'>Msdiv 83</a>Uppalasseva me vaṇṇo,<br>
gandho ceva pavāyati;<br>
<span class='var' id='note45' title='duggatiṃ nābhijānāmi (s2, s3, pts1)' href='#note45' title='duggatiṃ nābhijānāmi (s2, s3, pts1)'>Dubbaṇṇiyaṃ na jānāmi</span>,<br>
buddhapūjāyidaṃ phalaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap2_100' href='#ms20Ap2_100'>Ms 20Ap2_100</a><a class='ref msdiv' id='msdiv84' href='#msdiv84'>Msdiv 84</a>Iddhipādesu kusalā,<br>
bojjhaṅgabhāvanāratā;<br>
Abhiññāpāramippattā,<br>
buddhapūjāyidaṃ phalaṃ.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap2_101' href='#ms20Ap2_101'>Ms 20Ap2_101</a><a class='ref msdiv' id='msdiv85' href='#msdiv85'>Msdiv 85</a>Satipaṭṭhānakusalā,<br>
samādhijhānagocarā;<br>
Sammappadhānamanuyuttā,<br>
buddhapūjāyidaṃ phalaṃ.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap2_102' href='#ms20Ap2_102'>Ms 20Ap2_102</a><a class='ref msdiv' id='msdiv86' href='#msdiv86'>Msdiv 86</a>Vīriyaṃ me dhuradhorayhaṃ,<br>
yogakkhemādhivāhanaṃ;<br>
Sabbāsavā parikkhīṇā,<br>
natthi dāni punabbhavo.</p>
<p><a class='ref sc' id='sc17' href='#sc17'>SC 17</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.519</a><a class='ref ms' id='ms20Ap2_103' href='#ms20Ap2_103'>Ms 20Ap2_103</a><a class='ref msdiv' id='msdiv87' href='#msdiv87'>Msdiv 87</a>Ekatiṃse ito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap2_104' href='#ms20Ap2_104'>Ms 20Ap2_104</a><a class='ref msdiv' id='msdiv88' href='#msdiv88'>Msdiv 88</a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap2_105' href='#ms20Ap2_105'>Ms 20Ap2_105</a><a class='ref msdiv' id='msdiv89' href='#msdiv89'>Msdiv 89</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap2_106' href='#ms20Ap2_106'>Ms 20Ap2_106</a><a class='ref msdiv' id='msdiv90' href='#msdiv90'>Msdiv 90</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap2_107' href='#ms20Ap2_107'>Ms 20Ap2_107</a>Itthaṃ sudaṃ sattuppalamālikā bhikkhunī imā gāthāyo abhāsitthāti.</p>
<p class='endsutta'><a class='ref sc' id='sc22' href='#sc22'>SC 22</a><a class='ref ms' id='ms20Ap2_108' href='#ms20Ap2_108'>Ms 20Ap2_108</a>Sattuppalamālikātheriyāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
