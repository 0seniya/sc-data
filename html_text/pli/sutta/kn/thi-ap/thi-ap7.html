<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='thi-ap7' lang='pli'>
<header>
<ul>
<li class='division'>Therīapadāna</li>
<li>Sumedhāvagga</li>
</ul>
<h1><span class='var' id='note36' title='kaṭacchubhikhadāyikātheriyāpadānaṃ (s2, s3, pts1)'>7 Kaṭacchubhikkhādāyikātherīapadāna</span></h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap2_74'>Ms 20Ap2_74</a><a class='ref msdiv' id='msdiv60'>Msdiv 60</a> “Piṇḍacāraṃ carantassa,<br>
tissanāmassa satthuno;<br>
Kaṭacchubhikkhaṃ paggayha,<br>
buddhaseṭṭhassa dāsahaṃ.</p>
<p><a class='ref sc' id='sc2'>SC 2</a><a class='pts' id='pts2.517'></a><a class='ref ms' id='ms20Ap2_75'>Ms 20Ap2_75</a><a class='ref msdiv' id='msdiv61'>Msdiv 61</a>Paṭiggahetvā sambuddho,<br>
tisso lokagganāyako;<br>
Vīthiyā saṇṭhito satthā,<br>
akā me anumodanaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap2_76'>Ms 20Ap2_76</a><a class='ref msdiv' id='msdiv62'>Msdiv 62</a>‘Kaṭacchubhikkhaṃ datvāna,<br>
tāvatiṃsaṃ gamissasi;<br>
Chattiṃsadevarājūnaṃ,<br>
mahesittaṃ karissasi.</p>
<p><a class='ref sc' id='sc4'>SC 4</a><a class='ref ms' id='ms20Ap2_77'>Ms 20Ap2_77</a><a class='ref msdiv' id='msdiv63'>Msdiv 63</a>Paññāsaṃ cakkavattīnaṃ,<br>
mahesittaṃ karissasi;<br>
Manasā patthitaṃ sabbaṃ,<br>
paṭilacchasi sabbadā.</p>
<p><a class='ref sc' id='sc5'>SC 5</a><a class='ref ms' id='ms20Ap2_78'>Ms 20Ap2_78</a><a class='ref msdiv' id='msdiv64'>Msdiv 64</a>Sampattiṃ anubhotvāna,<br>
pabbajissasikiñcanā;<br>
Sabbāsave pariññāya,<br>
nibbāyissasināsavā’.</p>
<p><a class='ref sc' id='sc6'>SC 6</a><a class='ref ms' id='ms20Ap2_79'>Ms 20Ap2_79</a><a class='ref msdiv' id='msdiv65'>Msdiv 65</a>Idaṃ vatvāna sambuddho,<br>
tisso lokagganāyako;<br>
Nabhaṃ abbhuggamī vīro,<br>
haṃsarājāva ambare.</p>
<p><a class='ref sc' id='sc7'>SC 7</a><a class='ref ms' id='ms20Ap2_80'>Ms 20Ap2_80</a><a class='ref msdiv' id='msdiv66'>Msdiv 66</a><span class='var' id='note38' title='sudinnameva me dānaṃ (s2, s3)'>Sudinnaṃ me dānavaraṃ</span>,<br>
suyiṭṭhā yāgasampadā;<br>
Kaṭacchubhikkhaṃ datvāna,<br>
pattāhaṃ acalaṃ padaṃ.</p>
<p><a class='ref sc' id='sc8'>SC 8</a><a class='ref ms' id='ms20Ap2_81'>Ms 20Ap2_81</a><a class='ref msdiv' id='msdiv67'>Msdiv 67</a>Dvenavute ito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
bhikkhādānassidaṃ phalaṃ.</p>
<p><a class='ref sc' id='sc9'>SC 9</a><a class='ref ms' id='ms20Ap2_82'>Ms 20Ap2_82</a><a class='ref msdiv' id='msdiv68'>Msdiv 68</a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class='ref sc' id='sc10'>SC 10</a><a class='ref ms' id='ms20Ap2_83'>Ms 20Ap2_83</a><a class='ref msdiv' id='msdiv69'>Msdiv 69</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc11'>SC 11</a><a class='ref ms' id='ms20Ap2_84'>Ms 20Ap2_84</a><a class='ref msdiv' id='msdiv70'>Msdiv 70</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc12'>SC 12</a><a class='ref ms' id='ms20Ap2_85'>Ms 20Ap2_85</a>Itthaṃ sudaṃ <span class='var' id='note39' title='kaṭacchubhikkhadāyikā (s2, s3, pts1)'>kaṭacchubhikkhādāyikā</span> bhikkhunī imā gāthāyo abhāsitthāti.</p>
<p class='endsutta'><a class='ref sc' id='sc13'>SC 13</a><a class='ref ms' id='ms20Ap2_86'>Ms 20Ap2_86</a>Kaṭacchubhikkhādāyikātheriyāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
