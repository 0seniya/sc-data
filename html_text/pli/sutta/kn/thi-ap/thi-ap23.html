<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='thi-ap23' lang='pli'>
<header>
<ul>
<li class='division'>Therīapadāna</li>
<li>Kuṇḍalakesīvagga</li>
</ul>
<h1>3. Dhammadinnātherīapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap2_792' href='#ms20Ap2_792'>Ms 20Ap2_792</a><a class='ref msdiv' id='msdiv95' href='#msdiv95'>Msdiv 95</a>“Padumuttaro nāma jino,<br>
sabbadhammāna pāragū;<br>
Ito satasahassamhi,<br>
kappe uppajji nāyako.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap2_793' href='#ms20Ap2_793'>Ms 20Ap2_793</a><a class='ref msdiv' id='msdiv96' href='#msdiv96'>Msdiv 96</a>Tadāhaṃ haṃsavatiyaṃ,<br>
kule aññatare ahuṃ;<br>
Parakammakārī āsiṃ,<br>
nipakā sīlasaṃvutā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap2_794' href='#ms20Ap2_794'>Ms 20Ap2_794</a><a class='ref msdiv' id='msdiv97' href='#msdiv97'>Msdiv 97</a>Padumuttarabuddhassa,<br>
sujāto aggasāvako;<br>
Vihārā abhinikkhamma,<br>
<span class='var' id='note245' title='pattamādāya (mr)' href='#note245' title='pattamādāya (mr)'>piṇḍapātāya</span> gacchati.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap2_795' href='#ms20Ap2_795'>Ms 20Ap2_795</a><a class='ref msdiv' id='msdiv98' href='#msdiv98'>Msdiv 98</a>Ghaṭaṃ gahetvā gacchantī,<br>
tadā udakahārikā;<br>
Taṃ disvā adadaṃ pūpaṃ,<br>
pasannā sehi pāṇibhi.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap2_796' href='#ms20Ap2_796'>Ms 20Ap2_796</a><a class='ref msdiv' id='msdiv99' href='#msdiv99'>Msdiv 99</a>Paṭiggahetvā tattheva,<br>
nisinno paribhuñji so;<br>
Tato netvāna taṃ gehaṃ,<br>
adāsiṃ tassa bhojanaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap2_797' href='#ms20Ap2_797'>Ms 20Ap2_797</a><a class='ref msdiv' id='msdiv100' href='#msdiv100'>Msdiv 100</a>Tato me ayyako tuṭṭho,<br>
akarī suṇisaṃ sakaṃ;<br>
Sassuyā saha gantvāna,<br>
sambuddhaṃ abhivādayiṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap2_798' href='#ms20Ap2_798'>Ms 20Ap2_798</a><a class='ref msdiv' id='msdiv101' href='#msdiv101'>Msdiv 101</a>Tadā so dhammakathikaṃ,<br>
bhikkhuniṃ parikittayaṃ;<br>
Ṭhapesi etadaggamhi,<br>
taṃ sutvā muditā ahaṃ.</p>
<p><a class='ref sc' id='sc8' href='#sc8'>SC 8</a><a class='ref pts-vp-pli' id='pts-vp-pli2.568' href='#pts-vp-pli2.568'></a><a class='ref ms' id='ms20Ap2_799' href='#ms20Ap2_799'>Ms 20Ap2_799</a><a class='ref msdiv' id='msdiv102' href='#msdiv102'>Msdiv 102</a>Nimantayitvā sugataṃ,<br>
sasaṃghaṃ lokanāyakaṃ;<br>
Mahādānaṃ daditvāna,<br>
taṃ ṭhānamabhipatthayiṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap2_800' href='#ms20Ap2_800'>Ms 20Ap2_800</a><a class='ref msdiv' id='msdiv103' href='#msdiv103'>Msdiv 103</a>Tato maṃ sugato āha,<br>
<span class='var' id='note246' title='ghananinnādasussuro (s2, s3) | ghananinnādasussare (mr)' href='#note246' title='ghananinnādasussuro (s2, s3) | ghananinnādasussare (mr)'>ghananinnādasussaro</span>;<br>
‘Mamupaṭṭhānanirate,<br>
sasaṃghaparivesike.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap2_801' href='#ms20Ap2_801'>Ms 20Ap2_801</a><a class='ref msdiv' id='msdiv104' href='#msdiv104'>Msdiv 104</a>Saddhammassavane yutte,<br>
guṇavaddhitamānase;<br>
Bhadde bhavassu muditā,<br>
lacchase paṇidhīphalaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap2_802' href='#ms20Ap2_802'>Ms 20Ap2_802</a><a class='ref msdiv' id='msdiv105' href='#msdiv105'>Msdiv 105</a>Satasahassito kappe,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap2_803' href='#ms20Ap2_803'>Ms 20Ap2_803</a><a class='ref msdiv' id='msdiv106' href='#msdiv106'>Msdiv 106</a>Tassa dhammesu dāyādā,<br>
orasā dhammanimmitā;<br>
Dhammadinnāti nāmena,<br>
hessati satthu sāvikā’.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap2_804' href='#ms20Ap2_804'>Ms 20Ap2_804</a><a class='ref msdiv' id='msdiv107' href='#msdiv107'>Msdiv 107</a>Taṃ sutvā muditā hutvā,<br>
yāvajīvaṃ mahāmuniṃ;<br>
Mettacittā paricariṃ,<br>
paccayehi vināyakaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap2_805' href='#ms20Ap2_805'>Ms 20Ap2_805</a><a class='ref msdiv' id='msdiv108' href='#msdiv108'>Msdiv 108</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap2_806' href='#ms20Ap2_806'>Ms 20Ap2_806</a><a class='ref msdiv' id='msdiv109' href='#msdiv109'>Msdiv 109</a>Imamhi bhaddake kappe,<br>
brahmabandhu mahāyaso;<br>
Kassapo nāma gottena,<br>
uppajji vadataṃ varo.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap2_807' href='#ms20Ap2_807'>Ms 20Ap2_807</a><a class='ref msdiv' id='msdiv110' href='#msdiv110'>Msdiv 110</a>Upaṭṭhāko mahesissa,<br>
tadā āsi narissaro;<br>
Kāsirājā kikī nāma,<br>
bārāṇasipuruttame.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap2_808' href='#ms20Ap2_808'>Ms 20Ap2_808</a><a class='ref msdiv' id='msdiv111' href='#msdiv111'>Msdiv 111</a>Chaṭṭhā tassāsahaṃ dhītā,<br>
sudhammā iti vissutā;<br>
Dhammaṃ sutvā jinaggassa,<br>
pabbajjaṃ samarocayiṃ.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap2_809' href='#ms20Ap2_809'>Ms 20Ap2_809</a><a class='ref msdiv' id='msdiv112' href='#msdiv112'>Msdiv 112</a>Anujāni na no tāto,<br>
<span class='var' id='note247' title='agāre’nālayā (bj)' href='#note247' title='agāre’nālayā (bj)'>agāreva tadā</span> mayaṃ;<br>
Vīsavassasahassāni,<br>
vicarimha atanditā.</p>
</blockquote>
<p class='endsutta'><a class='ref sc' id='sc19' href='#sc19'>SC 19</a><a class='ref ms' id='ms20Ap2_810' href='#ms20Ap2_810'>Ms 20Ap2_810</a>Tatiyaṃ bhāṇavāraṃ.</p>
<blockquote class='gatha'>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap2_811' href='#ms20Ap2_811'>Ms 20Ap2_811</a><a class='ref msdiv' id='msdiv113' href='#msdiv113'>Msdiv 113</a>Komāribrahmacariyaṃ,<br>
rājakaññā sukhedhitā;<br>
Buddhopaṭṭhānaniratā,<br>
muditā satta dhītaro.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap2_812' href='#ms20Ap2_812'>Ms 20Ap2_812</a><a class='ref msdiv' id='msdiv114' href='#msdiv114'>Msdiv 114</a>Samaṇī samaṇaguttā ca,<br>
bhikkhunī bhikkhudāyikā;<br>
Dhammā ceva sudhammā ca,<br>
sattamī saṃghadāyikā.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap2_813' href='#ms20Ap2_813'>Ms 20Ap2_813</a><a class='ref msdiv' id='msdiv115' href='#msdiv115'>Msdiv 115</a>Khemā uppalavaṇṇā ca,<br>
paṭācārā ca kuṇḍalā;<br>
Gotamī ca ahañceva,<br>
visākhā hoti sattamī.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap2_814' href='#ms20Ap2_814'>Ms 20Ap2_814</a><a class='ref msdiv' id='msdiv116' href='#msdiv116'>Msdiv 116</a>Tehi kammehi sukatehi,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc24' href='#sc24'>SC 24</a><a class='ref pts-vp-pli' id='pts-vp-pli2.569' href='#pts-vp-pli2.569'></a><a class='ref ms' id='ms20Ap2_815' href='#ms20Ap2_815'>Ms 20Ap2_815</a><a class='ref msdiv' id='msdiv117' href='#msdiv117'>Msdiv 117</a>Pacchime ca bhave dāni,<br>
giribbajapuruttame;<br>
Jātā seṭṭhikule phīte,<br>
sabbakāmasamiddhine.</p>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap2_816' href='#ms20Ap2_816'>Ms 20Ap2_816</a><a class='ref msdiv' id='msdiv118' href='#msdiv118'>Msdiv 118</a>Yadā rūpaguṇūpetā,<br>
paṭhame yobbane ṭhitā;<br>
Tadā parakulaṃ gantvā,<br>
vasiṃ sukhasamappitā.</p>
<p><a class='ref sc' id='sc26' href='#sc26'>SC 26</a><a class='ref ms' id='ms20Ap2_817' href='#ms20Ap2_817'>Ms 20Ap2_817</a><a class='ref msdiv' id='msdiv119' href='#msdiv119'>Msdiv 119</a>Upetvā lokasaraṇaṃ,<br>
suṇitvā dhammadesanaṃ;<br>
Anāgāmiphalaṃ patto,<br>
sāmiko me subuddhimā.</p>
<p><a class='ref sc' id='sc27' href='#sc27'>SC 27</a><a class='ref ms' id='ms20Ap2_818' href='#ms20Ap2_818'>Ms 20Ap2_818</a><a class='ref msdiv' id='msdiv120' href='#msdiv120'>Msdiv 120</a>Tadāhaṃ anujānetvā,<br>
pabbajiṃ anagāriyaṃ;<br>
Na cireneva kālena,<br>
arahattamapāpuṇiṃ.</p>
<p><a class='ref sc' id='sc28' href='#sc28'>SC 28</a><a class='ref ms' id='ms20Ap2_819' href='#ms20Ap2_819'>Ms 20Ap2_819</a><a class='ref msdiv' id='msdiv121' href='#msdiv121'>Msdiv 121</a>Tadā upāsako so maṃ,<br>
upagantvā apucchatha;<br>
Gambhīre nipuṇe pañhe,<br>
te sabbe byākariṃ ahaṃ.</p>
<p><a class='ref sc' id='sc29' href='#sc29'>SC 29</a><a class='ref ms' id='ms20Ap2_820' href='#ms20Ap2_820'>Ms 20Ap2_820</a><a class='ref msdiv' id='msdiv122' href='#msdiv122'>Msdiv 122</a>Jino tasmiṃ guṇe tuṭṭho,<br>
etadagge ṭhapesi maṃ;<br>
‘Bhikkhuniṃ dhammakathikaṃ,<br>
nāññaṃ passāmi edisiṃ.</p>
<p><a class='ref sc' id='sc30' href='#sc30'>SC 30</a><a class='ref ms' id='ms20Ap2_821' href='#ms20Ap2_821'>Ms 20Ap2_821</a><a class='ref msdiv' id='msdiv123' href='#msdiv123'>Msdiv 123</a>Dhammadinnā yathā dhīrā,<br>
evaṃ dhāretha bhikkhavo’;<br>
Evāhaṃ paṇḍitā <span class='var' id='note248' title='jātā (bj) | nāma (s2, s3)' href='#note248' title='jātā (bj) | nāma (s2, s3)'>homi</span>,<br>
nāyakenānukampitā.</p>
<p><a class='ref sc' id='sc31' href='#sc31'>SC 31</a><a class='ref ms' id='ms20Ap2_822' href='#ms20Ap2_822'>Ms 20Ap2_822</a><a class='ref msdiv' id='msdiv124' href='#msdiv124'>Msdiv 124</a>Pariciṇṇo mayā satthā,<br>
kataṃ buddhassa sāsanaṃ;<br>
Ohito garuko bhāro,<br>
bhavanetti samūhatā.</p>
<p><a class='ref sc' id='sc32' href='#sc32'>SC 32</a><a class='ref ms' id='ms20Ap2_823' href='#ms20Ap2_823'>Ms 20Ap2_823</a><a class='ref msdiv' id='msdiv125' href='#msdiv125'>Msdiv 125</a>Yassatthāya pabbajitā,<br>
agārasmānagāriyaṃ;<br>
So me attho anuppatto,<br>
sabbasaṃyojanakkhayo.</p>
<p><a class='ref sc' id='sc33' href='#sc33'>SC 33</a><a class='ref ms' id='ms20Ap2_824' href='#ms20Ap2_824'>Ms 20Ap2_824</a><a class='ref msdiv' id='msdiv126' href='#msdiv126'>Msdiv 126</a>Iddhīsu ca vasī homi,<br>
dibbāya sotadhātuyā;<br>
Paracittāni jānāmi,<br>
satthusāsanakārikā.</p>
<p><a class='ref sc' id='sc34' href='#sc34'>SC 34</a><a class='ref ms' id='ms20Ap2_825' href='#ms20Ap2_825'>Ms 20Ap2_825</a><a class='ref msdiv' id='msdiv127' href='#msdiv127'>Msdiv 127</a>Pubbenivāsaṃ jānāmi,<br>
dibbacakkhu visodhitaṃ;<br>
Khepetvā āsave sabbe,<br>
visuddhāsiṃ sunimmalā.</p>
<p><a class='ref sc' id='sc35' href='#sc35'>SC 35</a><a class='ref ms' id='ms20Ap2_826' href='#ms20Ap2_826'>Ms 20Ap2_826</a><a class='ref msdiv' id='msdiv128' href='#msdiv128'>Msdiv 128</a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class='ref sc' id='sc36' href='#sc36'>SC 36</a><a class='ref ms' id='ms20Ap2_827' href='#ms20Ap2_827'>Ms 20Ap2_827</a><a class='ref msdiv' id='msdiv129' href='#msdiv129'>Msdiv 129</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc37' href='#sc37'>SC 37</a><a class='ref ms' id='ms20Ap2_828' href='#ms20Ap2_828'>Ms 20Ap2_828</a><a class='ref msdiv' id='msdiv130' href='#msdiv130'>Msdiv 130</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc38' href='#sc38'>SC 38</a><a class='ref ms' id='ms20Ap2_829' href='#ms20Ap2_829'>Ms 20Ap2_829</a>Itthaṃ sudaṃ dhammadinnā bhikkhunī imā gāthāyo abhāsitthāti.</p>
<p class='endsutta'><a class='ref sc' id='sc39' href='#sc39'>SC 39</a><a class='ref ms' id='ms20Ap2_830' href='#ms20Ap2_830'>Ms 20Ap2_830</a>Dhammadinnātheriyāpadānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
