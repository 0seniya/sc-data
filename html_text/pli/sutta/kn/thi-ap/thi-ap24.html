<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='thi-ap24' lang='pli'>
<header>
<ul>
<li class='division'>Therīapadāna</li>
<li>Kuṇḍalakesīvagga</li>
</ul>
<h1>4. Sakulātherīapadāna</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap2_831'>Ms 20Ap2_831</a><a class='ref msdiv' id='msdiv131' href='#sc1'>SC 1</a><a class='ref ms' id='ms20Ap2_831'>Ms 20Ap2_831</a><a class='ref msdiv' id='msdiv131'>Msdiv 131</a>“Padumuttaro nāma jino,<br>
sabbadhammāna pāragū;<br>
Ito satasahassamhi,<br>
kappe uppajji nāyako.</p>
<p><a class='ref sc' id='sc2'>SC 2</a><a class='ref ms' id='ms20Ap2_832'>Ms 20Ap2_832</a><a class='ref msdiv' id='msdiv132' href='#sc2'>SC 2</a><a class='ref ms' id='ms20Ap2_832'>Ms 20Ap2_832</a><a class='ref msdiv' id='msdiv132'>Msdiv 132</a>Hitāya sabbasattānaṃ,<br>
sukhāya vadataṃ varo;<br>
Atthāya purisājañño,<br>
paṭipanno sadevake.</p>
<p><a class='ref sc' id='sc3'>SC 3</a><a class='pts' id='pts2.570'></a><a class='ref ms' id='ms20Ap2_833'>Ms 20Ap2_833</a><a class='ref msdiv' id='msdiv133' href='#sc3'>SC 3</a><a class='pts' id='pts2.570'></a><a class='ref ms' id='ms20Ap2_833'>Ms 20Ap2_833</a><a class='ref msdiv' id='msdiv133'>Msdiv 133</a>Yasaggapatto sirimā,<br>
kittivaṇṇagato jino;<br>
Pūjito sabbalokassa,<br>
disāsabbāsu vissuto.</p>
<p><a class='ref sc' id='sc4'>SC 4</a><a class='ref ms' id='ms20Ap2_834'>Ms 20Ap2_834</a><a class='ref msdiv' id='msdiv134' href='#sc4'>SC 4</a><a class='ref ms' id='ms20Ap2_834'>Ms 20Ap2_834</a><a class='ref msdiv' id='msdiv134'>Msdiv 134</a>Uttiṇṇavicikiccho so,<br>
vītivattakathaṃkatho;<br>
Sampuṇṇamanasaṅkappo,<br>
patto sambodhimuttamaṃ.</p>
<p><a class='ref sc' id='sc5'>SC 5</a><a class='ref ms' id='ms20Ap2_835'>Ms 20Ap2_835</a><a class='ref msdiv' id='msdiv135' href='#sc5'>SC 5</a><a class='ref ms' id='ms20Ap2_835'>Ms 20Ap2_835</a><a class='ref msdiv' id='msdiv135'>Msdiv 135</a>Anuppannassa maggassa,<br>
uppādetā naruttamo;<br>
Anakkhātañca akkhāsi,<br>
asañjātañca sañjanī.</p>
<p><a class='ref sc' id='sc6'>SC 6</a><a class='ref ms' id='ms20Ap2_836'>Ms 20Ap2_836</a><a class='ref msdiv' id='msdiv136' href='#sc6'>SC 6</a><a class='ref ms' id='ms20Ap2_836'>Ms 20Ap2_836</a><a class='ref msdiv' id='msdiv136'>Msdiv 136</a>Maggaññū ca maggavidū,<br>
maggakkhāyī narāsabho;<br>
Maggassa kusalo satthā,<br>
sārathīnaṃ varuttamo.</p>
<p><a class='ref sc' id='sc7'>SC 7</a><a class='ref ms' id='ms20Ap2_837'>Ms 20Ap2_837</a><a class='ref msdiv' id='msdiv137' href='#sc7'>SC 7</a><a class='ref ms' id='ms20Ap2_837'>Ms 20Ap2_837</a><a class='ref msdiv' id='msdiv137'>Msdiv 137</a>Mahākāruṇiko satthā,<br>
dhammaṃ desesi nāyako;<br>
Nimugge kāmapaṅkamhi,<br>
samuddharati pāṇine.</p>
<p><a class='ref sc' id='sc8'>SC 8</a><a class='ref ms' id='ms20Ap2_838'>Ms 20Ap2_838</a><a class='ref msdiv' id='msdiv138' href='#sc8'>SC 8</a><a class='ref ms' id='ms20Ap2_838'>Ms 20Ap2_838</a><a class='ref msdiv' id='msdiv138'>Msdiv 138</a>Tadāhaṃ haṃsavatiyaṃ,<br>
jātā khattiyanandanā;<br>
Surūpā sadhanā cāpi,<br>
dayitā ca sirīmatī.</p>
<p><a class='ref sc' id='sc9'>SC 9</a><a class='ref ms' id='ms20Ap2_839'>Ms 20Ap2_839</a><a class='ref msdiv' id='msdiv139' href='#sc9'>SC 9</a><a class='ref ms' id='ms20Ap2_839'>Ms 20Ap2_839</a><a class='ref msdiv' id='msdiv139'>Msdiv 139</a>Ānandassa mahārañño,<br>
dhītā paramasobhaṇā;<br>
<span class='var' id='note250' title='vemātu (bj)' href='#note250' title='vemātu (bj)'>Vemātā</span> bhaginī cāpi,<br>
padumuttaranāmino.</p>
<p><a class='ref sc' id='sc10'>SC 10</a><a class='ref ms' id='ms20Ap2_840'>Ms 20Ap2_840</a><a class='ref msdiv' id='msdiv140' href='#sc10'>SC 10</a><a class='ref ms' id='ms20Ap2_840'>Ms 20Ap2_840</a><a class='ref msdiv' id='msdiv140'>Msdiv 140</a>Rājakaññāhi sahitā,<br>
sabbābharaṇabhūsitā;<br>
Upāgamma mahāvīraṃ,<br>
assosiṃ dhammadesanaṃ.</p>
<p><a class='ref sc' id='sc11'>SC 11</a><a class='ref ms' id='ms20Ap2_841'>Ms 20Ap2_841</a><a class='ref msdiv' id='msdiv141' href='#sc11'>SC 11</a><a class='ref ms' id='ms20Ap2_841'>Ms 20Ap2_841</a><a class='ref msdiv' id='msdiv141'>Msdiv 141</a>Tadā hi so lokagaru,<br>
bhikkhuniṃ dibbacakkhukaṃ;<br>
<span class='var' id='note251' title='catuparisāya majjhe (s2, s3) | kittayī parisāmajjhe (pts1)' href='#note251' title='catuparisāya majjhe (s2, s3) | kittayī parisāmajjhe (pts1)'>Kittayaṃ parisāmajjhe</span>,<br>
aggaṭṭhāne ṭhapesi taṃ.</p>
<p><a class='ref sc' id='sc12'>SC 12</a><a class='ref ms' id='ms20Ap2_842'>Ms 20Ap2_842</a><a class='ref msdiv' id='msdiv142' href='#sc12'>SC 12</a><a class='ref ms' id='ms20Ap2_842'>Ms 20Ap2_842</a><a class='ref msdiv' id='msdiv142'>Msdiv 142</a>Suṇitvā tamahaṃ haṭṭhā,<br>
dānaṃ datvāna satthuno;<br>
Pūjitvāna ca sambuddhaṃ,<br>
dibbacakkhuṃ apatthayiṃ.</p>
<p><a class='ref sc' id='sc13'>SC 13</a><a class='ref ms' id='ms20Ap2_843'>Ms 20Ap2_843</a><a class='ref msdiv' id='msdiv143' href='#sc13'>SC 13</a><a class='ref ms' id='ms20Ap2_843'>Ms 20Ap2_843</a><a class='ref msdiv' id='msdiv143'>Msdiv 143</a>Tato avoca maṃ satthā,<br>
‘nande lacchasi patthitaṃ;<br>
Padīpadhammadānānaṃ,<br>
phalametaṃ sunicchitaṃ.</p>
<p><a class='ref sc' id='sc14'>SC 14</a><a class='ref ms' id='ms20Ap2_844'>Ms 20Ap2_844</a><a class='ref msdiv' id='msdiv144' href='#sc14'>SC 14</a><a class='ref ms' id='ms20Ap2_844'>Ms 20Ap2_844</a><a class='ref msdiv' id='msdiv144'>Msdiv 144</a>Satasahassito kappe,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc15'>SC 15</a><a class='ref ms' id='ms20Ap2_845'>Ms 20Ap2_845</a><a class='ref msdiv' id='msdiv145' href='#sc15'>SC 15</a><a class='ref ms' id='ms20Ap2_845'>Ms 20Ap2_845</a><a class='ref msdiv' id='msdiv145'>Msdiv 145</a>Tassa dhammesu dāyādā,<br>
orasā dhammanimmitā;<br>
<span class='var' id='note252' title='sakulāti ca nāmena (s2, s3) | bakulā (15A1.242/1)' href='#note252' title='sakulāti ca nāmena (s2, s3) | bakulā (15A1.242/1)'>Sakulā nāma nāmena</span>,<br>
hessati satthu sāvikā’.</p>
<p><a class='ref sc' id='sc16'>SC 16</a><a class='pts' id='pts2.571'></a><a class='ref ms' id='ms20Ap2_846'>Ms 20Ap2_846</a><a class='ref msdiv' id='msdiv146' href='#sc16'>SC 16</a><a class='pts' id='pts2.571'></a><a class='ref ms' id='ms20Ap2_846'>Ms 20Ap2_846</a><a class='ref msdiv' id='msdiv146'>Msdiv 146</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc17'>SC 17</a><a class='ref ms' id='ms20Ap2_847'>Ms 20Ap2_847</a><a class='ref msdiv' id='msdiv147' href='#sc17'>SC 17</a><a class='ref ms' id='ms20Ap2_847'>Ms 20Ap2_847</a><a class='ref msdiv' id='msdiv147'>Msdiv 147</a>Imamhi bhaddake kappe,<br>
brahmabandhu mahāyaso;<br>
Kassapo nāma gottena,<br>
uppajji vadataṃ varo.</p>
<p><a class='ref sc' id='sc18'>SC 18</a><a class='ref ms' id='ms20Ap2_848'>Ms 20Ap2_848</a><a class='ref msdiv' id='msdiv148' href='#sc18'>SC 18</a><a class='ref ms' id='ms20Ap2_848'>Ms 20Ap2_848</a><a class='ref msdiv' id='msdiv148'>Msdiv 148</a>Paribbājakinī āsiṃ,<br>
tadāhaṃ ekacārinī;<br>
Bhikkhāya vicaritvāna,<br>
alabhiṃ telamattakaṃ.</p>
<p><a class='ref sc' id='sc19'>SC 19</a><a class='ref ms' id='ms20Ap2_849'>Ms 20Ap2_849</a><a class='ref msdiv' id='msdiv149' href='#sc19'>SC 19</a><a class='ref ms' id='ms20Ap2_849'>Ms 20Ap2_849</a><a class='ref msdiv' id='msdiv149'>Msdiv 149</a>Tena dīpaṃ padīpetvā,<br>
upaṭṭhiṃ sabbasaṃvariṃ;<br>
Cetiyaṃ <span class='var' id='note253' title='dipadaggassa (bj, s2, s3, pts1)' href='#note253' title='dipadaggassa (bj, s2, s3, pts1)'>dvipadaggassa</span>,<br>
vippasannena cetasā.</p>
<p><a class='ref sc' id='sc20'>SC 20</a><a class='ref ms' id='ms20Ap2_850'>Ms 20Ap2_850</a><a class='ref msdiv' id='msdiv150' href='#sc20'>SC 20</a><a class='ref ms' id='ms20Ap2_850'>Ms 20Ap2_850</a><a class='ref msdiv' id='msdiv150'>Msdiv 150</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc21'>SC 21</a><a class='ref ms' id='ms20Ap2_851'>Ms 20Ap2_851</a><a class='ref msdiv' id='msdiv151' href='#sc21'>SC 21</a><a class='ref ms' id='ms20Ap2_851'>Ms 20Ap2_851</a><a class='ref msdiv' id='msdiv151'>Msdiv 151</a>Yattha yatthūpapajjāmi,<br>
tassa kammassa vāhasā;<br>
<span class='var' id='note254' title='sañjalanti (s2, s3, mr) | sañcaranti (pts1)' href='#note254' title='sañjalanti (s2, s3, mr) | sañcaranti (pts1)'>Pajjalanti</span> mahādīpā,<br>
tattha tattha gatāya me.</p>
<p><a class='ref sc' id='sc22'>SC 22</a><a class='ref ms' id='ms20Ap2_852'>Ms 20Ap2_852</a><a class='ref msdiv' id='msdiv152' href='#sc22'>SC 22</a><a class='ref ms' id='ms20Ap2_852'>Ms 20Ap2_852</a><a class='ref msdiv' id='msdiv152'>Msdiv 152</a>Tirokuṭṭaṃ tiroselaṃ,<br>
samatiggayha pabbataṃ;<br>
Passāmahaṃ yadicchāmi,<br>
dīpadānassidaṃ phalaṃ.</p>
<p><a class='ref sc' id='sc23'>SC 23</a><a class='ref ms' id='ms20Ap2_853'>Ms 20Ap2_853</a><a class='ref msdiv' id='msdiv153' href='#sc23'>SC 23</a><a class='ref ms' id='ms20Ap2_853'>Ms 20Ap2_853</a><a class='ref msdiv' id='msdiv153'>Msdiv 153</a>Visuddhanayanā homi,<br>
yasasā ca jalāmahaṃ;<br>
Saddhāpaññāvatī ceva,<br>
dīpadānassidaṃ phalaṃ.</p>
<p><a class='ref sc' id='sc24'>SC 24</a><a class='ref ms' id='ms20Ap2_854'>Ms 20Ap2_854</a><a class='ref msdiv' id='msdiv154' href='#sc24'>SC 24</a><a class='ref ms' id='ms20Ap2_854'>Ms 20Ap2_854</a><a class='ref msdiv' id='msdiv154'>Msdiv 154</a>Pacchime ca bhave dāni,<br>
jātā vippakule ahaṃ;<br>
Pahūtadhanadhaññamhi,<br>
mudite rājapūjite.</p>
<p><a class='ref sc' id='sc25'>SC 25</a><a class='ref ms' id='ms20Ap2_855'>Ms 20Ap2_855</a><a class='ref msdiv' id='msdiv155' href='#sc25'>SC 25</a><a class='ref ms' id='ms20Ap2_855'>Ms 20Ap2_855</a><a class='ref msdiv' id='msdiv155'>Msdiv 155</a>Ahaṃ sabbaṅgasampannā,<br>
sabbābharaṇabhūsitā;<br>
Purappavese sugataṃ,<br>
vātapāne ṭhitā ahaṃ.</p>
<p><a class='ref sc' id='sc26'>SC 26</a><a class='ref ms' id='ms20Ap2_856'>Ms 20Ap2_856</a><a class='ref msdiv' id='msdiv156' href='#sc26'>SC 26</a><a class='ref ms' id='ms20Ap2_856'>Ms 20Ap2_856</a><a class='ref msdiv' id='msdiv156'>Msdiv 156</a>Disvā jalantaṃ yasasā,<br>
devamanussasakkataṃ;<br>
Anubyañjanasampannaṃ,<br>
lakkhaṇehi vibhūsitaṃ.</p>
<p><a class='ref sc' id='sc27'>SC 27</a><a class='ref ms' id='ms20Ap2_857'>Ms 20Ap2_857</a><a class='ref msdiv' id='msdiv157' href='#sc27'>SC 27</a><a class='ref ms' id='ms20Ap2_857'>Ms 20Ap2_857</a><a class='ref msdiv' id='msdiv157'>Msdiv 157</a>Udaggacittā sumanā,<br>
pabbajjaṃ samarocayiṃ;<br>
Na cireneva kālena,<br>
arahattamapāpuṇiṃ.</p>
<p><a class='ref sc' id='sc28'>SC 28</a><a class='ref ms' id='ms20Ap2_858'>Ms 20Ap2_858</a><a class='ref msdiv' id='msdiv158' href='#sc28'>SC 28</a><a class='ref ms' id='ms20Ap2_858'>Ms 20Ap2_858</a><a class='ref msdiv' id='msdiv158'>Msdiv 158</a>Iddhīsu ca vasī homi,<br>
dibbāya sotadhātuyā;<br>
Paracittāni jānāmi,<br>
satthusāsanakārikā.</p>
<p><a class='ref sc' id='sc29'>SC 29</a><a class='ref ms' id='ms20Ap2_859'>Ms 20Ap2_859</a><a class='ref msdiv' id='msdiv159' href='#sc29'>SC 29</a><a class='ref ms' id='ms20Ap2_859'>Ms 20Ap2_859</a><a class='ref msdiv' id='msdiv159'>Msdiv 159</a>Pubbenivāsaṃ jānāmi,<br>
dibbacakkhu visodhitaṃ;<br>
Khepetvā āsave sabbe,<br>
visuddhāsiṃ sunimmalā.</p>
<p><a class='ref sc' id='sc30'>SC 30</a><a class='ref ms' id='ms20Ap2_860'>Ms 20Ap2_860</a><a class='ref msdiv' id='msdiv160' href='#sc30'>SC 30</a><a class='ref ms' id='ms20Ap2_860'>Ms 20Ap2_860</a><a class='ref msdiv' id='msdiv160'>Msdiv 160</a>Pariciṇṇo mayā satthā,<br>
kataṃ buddhassa sāsanaṃ;<br>
Ohito garuko bhāro,<br>
bhavanetti samūhatā.</p>
<p><a class='ref sc' id='sc31'>SC 31</a><a class='pts' id='pts2.572'></a><a class='ref ms' id='ms20Ap2_861'>Ms 20Ap2_861</a><a class='ref msdiv' id='msdiv161' href='#sc31'>SC 31</a><a class='pts' id='pts2.572'></a><a class='ref ms' id='ms20Ap2_861'>Ms 20Ap2_861</a><a class='ref msdiv' id='msdiv161'>Msdiv 161</a>Yassatthāya pabbajitā,<br>
agārasmānagāriyaṃ;<br>
So me attho anuppatto,<br>
sabbasaṃyojanakkhayo.</p>
<p><a class='ref sc' id='sc32'>SC 32</a><a class='ref ms' id='ms20Ap2_862'>Ms 20Ap2_862</a><a class='ref msdiv' id='msdiv162' href='#sc32'>SC 32</a><a class='ref ms' id='ms20Ap2_862'>Ms 20Ap2_862</a><a class='ref msdiv' id='msdiv162'>Msdiv 162</a>Tato mahākāruṇiko,<br>
etadagge ṭhapesi maṃ;<br>
Dibbacakkhukānaṃ aggā,<br>
sakulāti naruttamo.</p>
<p><a class='ref sc' id='sc33'>SC 33</a><a class='ref ms' id='ms20Ap2_863'>Ms 20Ap2_863</a><a class='ref msdiv' id='msdiv163' href='#sc33'>SC 33</a><a class='ref ms' id='ms20Ap2_863'>Ms 20Ap2_863</a><a class='ref msdiv' id='msdiv163'>Msdiv 163</a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class='ref sc' id='sc34'>SC 34</a><a class='ref ms' id='ms20Ap2_864'>Ms 20Ap2_864</a><a class='ref msdiv' id='msdiv164' href='#sc34'>SC 34</a><a class='ref ms' id='ms20Ap2_864'>Ms 20Ap2_864</a><a class='ref msdiv' id='msdiv164'>Msdiv 164</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc35'>SC 35</a><a class='ref ms' id='ms20Ap2_865'>Ms 20Ap2_865</a><a class='ref msdiv' id='msdiv165' href='#sc35'>SC 35</a><a class='ref ms' id='ms20Ap2_865'>Ms 20Ap2_865</a><a class='ref msdiv' id='msdiv165'>Msdiv 165</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc36'>SC 36</a><a class='ref ms' id='ms20Ap2_866' href='#sc36'>SC 36</a><a class='ref ms' id='ms20Ap2_866'>Ms 20Ap2_866</a>Itthaṃ sudaṃ sakulā bhikkhunī imā gāthāyo abhāsitthāti.</p>
<p class='endsutta'><a class='ref sc' id='sc37'>SC 37</a><a class='ref ms' id='ms20Ap2_867' href='#sc37'>SC 37</a><a class='ref ms' id='ms20Ap2_867'>Ms 20Ap2_867</a>Sakulātheriyāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
