<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='thi-ap6' lang='pli'>
<header>
<ul>
<li class='division'>Therīapadāna</li>
<li>Sumedhāvagga</li>
</ul>
<h1>6. Ekapiṇḍapātadāyikātherīapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap2_58' href='#ms20Ap2_58'>Ms 20Ap2_58</a><a class='ref msdiv' id='msdiv46' href='#msdiv46'>Msdiv 46</a>“Nagare bandhumatiyā,<br>
bandhumā nāma khattiyo;<br>
Tassa rañño ahuṃ bhariyā,<br>
<span class='var' id='note31' title='ekaccaṃ vādayāmahaṃ (s2, s3)' href='#note31' title='ekaccaṃ vādayāmahaṃ (s2, s3)'>ekajjhaṃ cārayāmahaṃ</span>.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap2_59' href='#ms20Ap2_59'>Ms 20Ap2_59</a><a class='ref msdiv' id='msdiv47' href='#msdiv47'>Msdiv 47</a>Rahogatā nisīditvā,<br>
evaṃ cintesahaṃ tadā;<br>
‘Ādāya gamanīyaṃ hi,<br>
kusalaṃ natthi me kataṃ.</p>
<p><a class='ref sc' id='sc3' href='#sc3'>SC 3</a><a class='ref pts-vp-pli' id='pts-vp-pli1.350' href='#pts-vp-pli1.350'>PTS vp Pali 2.516</a><a class='ref ms' id='ms20Ap2_60' href='#ms20Ap2_60'>Ms 20Ap2_60</a><a class='ref msdiv' id='msdiv48' href='#msdiv48'>Msdiv 48</a>Mahābhitāpaṃ kaṭukaṃ,<br>
ghorarūpaṃ sudāruṇaṃ;<br>
Nirayaṃ nūna gacchāmi,<br>
ettha me natthi saṃsayo’.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap2_61' href='#ms20Ap2_61'>Ms 20Ap2_61</a><a class='ref msdiv' id='msdiv49' href='#msdiv49'>Msdiv 49</a>Rājānaṃ upasaṅkamma,<br>
idaṃ vacanamabraviṃ;<br>
‘Ekaṃ me samaṇaṃ dehi,<br>
bhojayissāmi khattiya’.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap2_62' href='#ms20Ap2_62'>Ms 20Ap2_62</a><a class='ref msdiv' id='msdiv50' href='#msdiv50'>Msdiv 50</a>Adāsi me mahārājā,<br>
samaṇaṃ bhāvitindriyaṃ;<br>
Tassa pattaṃ gahetvāna,<br>
paramannena <span class='var' id='note32' title='tappayiṃ (s2, s3, pts1)' href='#note32' title='tappayiṃ (s2, s3, pts1)'>pūrayiṃ</span>.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap2_63' href='#ms20Ap2_63'>Ms 20Ap2_63</a><a class='ref msdiv' id='msdiv51' href='#msdiv51'>Msdiv 51</a>Pūrayitvā paramannaṃ,<br>
gandhālepaṃ akāsahaṃ;<br>
Jālena pidahitvāna,<br>
<span class='var' id='note33' title='pītacolena (s2, s3) | mahānelena (pts1)' href='#note33' title='pītacolena (s2, s3) | mahānelena (pts1)'>vatthayugena</span> chādayiṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap2_64' href='#ms20Ap2_64'>Ms 20Ap2_64</a><a class='ref msdiv' id='msdiv52' href='#msdiv52'>Msdiv 52</a>Ārammaṇaṃ mamaṃ etaṃ,<br>
sarāmi yāvajīvihaṃ;<br>
Tattha cittaṃ pasādetvā,<br>
tāvatiṃsamagacchahaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap2_65' href='#ms20Ap2_65'>Ms 20Ap2_65</a><a class='ref msdiv' id='msdiv53' href='#msdiv53'>Msdiv 53</a>Tiṃsānaṃ devarājūnaṃ,<br>
mahesittamakārayiṃ;<br>
Manasā patthitaṃ mayhaṃ,<br>
nibbattati <span class='var' id='note34' title='yathicchakaṃ (s2, s3) | yadicchakaṃ (pts1, mr)' href='#note34' title='yathicchakaṃ (s2, s3) | yadicchakaṃ (pts1, mr)'>yathicchitaṃ</span>.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap2_66' href='#ms20Ap2_66'>Ms 20Ap2_66</a><a class='ref msdiv' id='msdiv54' href='#msdiv54'>Msdiv 54</a>Vīsānaṃ cakkavattīnaṃ,<br>
mahesittamakārayiṃ;<br>
<span class='var' id='note35' title='upacitattā (s2, s3) | ocitattāca (pts1)' href='#note35' title='upacitattā (s2, s3) | ocitattāca (pts1)'>Ocitattāva</span> hutvāna,<br>
saṃsarāmi bhavesvahaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap2_67' href='#ms20Ap2_67'>Ms 20Ap2_67</a><a class='ref msdiv' id='msdiv55' href='#msdiv55'>Msdiv 55</a>Sabbabandhanamuttāhaṃ,<br>
apetā me upādikā;<br>
Sabbāsavā parikkhīṇā,<br>
natthi dāni punabbhavo.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap2_68' href='#ms20Ap2_68'>Ms 20Ap2_68</a><a class='ref msdiv' id='msdiv56' href='#msdiv56'>Msdiv 56</a>Ekanavutito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
piṇḍapātassidaṃ phalaṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap2_69' href='#ms20Ap2_69'>Ms 20Ap2_69</a><a class='ref msdiv' id='msdiv57' href='#msdiv57'>Msdiv 57</a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap2_70' href='#ms20Ap2_70'>Ms 20Ap2_70</a><a class='ref msdiv' id='msdiv58' href='#msdiv58'>Msdiv 58</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap2_71' href='#ms20Ap2_71'>Ms 20Ap2_71</a><a class='ref msdiv' id='msdiv59' href='#msdiv59'>Msdiv 59</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap2_72' href='#ms20Ap2_72'>Ms 20Ap2_72</a>Itthaṃ sudaṃ ekapiṇḍapātadāyikā bhikkhunī imā gāthāyo abhāsitthāti.</p>
<p class='endsutta'><a class='ref sc' id='sc16' href='#sc16'>SC 16</a><a class='ref ms' id='ms20Ap2_73' href='#ms20Ap2_73'>Ms 20Ap2_73</a>Ekapiṇḍapātadāyikātheriyāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
