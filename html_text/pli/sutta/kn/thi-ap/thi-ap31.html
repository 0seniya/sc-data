<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='thi-ap31' lang='pli'>
<header>
<ul>
<li class='division'>Therīapadāna</li>
<li>Khattiyāvagga</li>
</ul>
<h1><span class='var' id='note335' title='yasavatīpamukhabhikkhunīnaṃ apadānaṃ (bj) | aṭṭhārasasahassakhattiyakaññātherīnamapadānaṃ (s2, s3) | yasavatīpamukhāni khattiyakaññā bhikkhuniyo aṭṭhārasa sahassāni apadānaṃ (pts1)'>1 Yasavatīpamukhaaṭṭhārasabhikkhunīsahassaapadāna</span></h1>
</header>
<blockquote class='gatha'>
<p><a class='ref sc' id='sc1'>SC 1</a><a class='pts' id='pts2.597'></a><a class='ref ms' id='ms20Ap2_1205'>Ms 20Ap2_1205</a><a class='ref msdiv' id='msdiv1'>Msdiv 1</a>“Bhavā sabbe parikkhīṇā,<br>
bhavā santi vimocitā;<br>
Sabbāsavā ca no natthi,<br>
ārocema mahāmune.</p>
<p><a class='ref sc' id='sc2'>SC 2</a><a class='ref ms' id='ms20Ap2_1206'>Ms 20Ap2_1206</a><a class='ref msdiv' id='msdiv2'>Msdiv 2</a><span class='var' id='note336' title='parikammañca kusalaṃ (s2, s3) | purimaṃ kammaṃ kusalaṃ (pts1)'>Purimaṃ kusalaṃ kammaṃ</span>,<br>
yaṃ kiñci sādhupatthitaṃ;<br>
Paribhogamayaṃ dinnaṃ,<br>
tuyhatthāya mahāmune.</p>
<p><a class='ref sc' id='sc3'>SC 3</a><a class='ref ms' id='ms20Ap2_1207'>Ms 20Ap2_1207</a><a class='ref msdiv' id='msdiv3'>Msdiv 3</a>Buddhapaccekabuddhānaṃ,<br>
<span class='var' id='note337' title='buddhānaṃ sāvakānañca (bj, mr)'>sāvakānañca patthitaṃ</span>;<br>
Paribhogamayaṃ dinnaṃ,<br>
tuyhatthāya mahāmune.</p>
<p><a class='ref sc' id='sc4'>SC 4</a><a class='ref ms' id='ms20Ap2_1208'>Ms 20Ap2_1208</a><a class='ref msdiv' id='msdiv4'>Msdiv 4</a>Uccanīcamayaṃ kammaṃ,<br>
bhikkhūnaṃ sādhupatthitaṃ;<br>
Uccākulaparikammaṃ,<br>
<span class='var' id='note338' title='katamhehi mahāmune (s2, s3, pts1)'>katametaṃ mahāmune</span>.</p>
<p><a class='ref sc' id='sc5'>SC 5</a><a class='ref ms' id='ms20Ap2_1209'>Ms 20Ap2_1209</a><a class='ref msdiv' id='msdiv5'>Msdiv 5</a>Teneva sukkamūlena,<br>
coditā kammasampadā;<br>
Mānusikamatikkantā,<br>
jāyiṃsu khattiye kule.</p>
<p><a class='ref sc' id='sc6'>SC 6</a><a class='ref ms' id='ms20Ap2_1210'>Ms 20Ap2_1210</a><a class='ref msdiv' id='msdiv6'>Msdiv 6</a>Uppatte ca kate kamme,<br>
jātiyā vāpi ekato;<br>
Pacchime ekato jātā,<br>
khattiyā kulasambhavā.</p>
<p><a class='ref sc' id='sc7'>SC 7</a><a class='ref ms' id='ms20Ap2_1211'>Ms 20Ap2_1211</a><a class='ref msdiv' id='msdiv7'>Msdiv 7</a>Rūpavatī bhogavatī,<br>
lābhasakkārapūjitā;<br>
Antepure mahāvīra,<br>
devānaṃ viya nandane.</p>
<p><a class='ref sc' id='sc8'>SC 8</a><a class='ref ms' id='ms20Ap2_1212'>Ms 20Ap2_1212</a><a class='ref msdiv' id='msdiv8'>Msdiv 8</a>Nibbinditvā agāramhā,<br>
pabbajimhanagāriyaṃ;<br>
Katipāhaṃ upādāya,<br>
sabbā pattāmha nibbutiṃ.</p>
<p><a class='ref sc' id='sc9'>SC 9</a><a class='ref ms' id='ms20Ap2_1213'>Ms 20Ap2_1213</a><a class='ref msdiv' id='msdiv9'>Msdiv 9</a>Cīvaraṃ piṇḍapātañca,<br>
paccayaṃ sayanāsanaṃ;<br>
Upanenti bahū amhe,<br>
sadā sakkatapūjitā.</p>
<p><a class='ref sc' id='sc10'>SC 10</a><a class='ref ms' id='ms20Ap2_1214'>Ms 20Ap2_1214</a><a class='ref msdiv' id='msdiv10'>Msdiv 10</a>Kilesā jhāpitā amhaṃ,<br>
bhavā sabbe samūhatā;<br>
Nāgīva bandhanaṃ chetvā,<br>
viharāma anāsavā.</p>
<p><a class='ref sc' id='sc11'>SC 11</a><a class='ref ms' id='ms20Ap2_1215'>Ms 20Ap2_1215</a><a class='ref msdiv' id='msdiv11'>Msdiv 11</a>Svāgataṃ vata no āsi,<br>
mama buddhassa santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class='ref sc' id='sc12'>SC 12</a><a class='ref ms' id='ms20Ap2_1216'>Ms 20Ap2_1216</a><a class='ref msdiv' id='msdiv12'>Msdiv 12</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc13'>SC 13</a><a class='ref ms' id='ms20Ap2_1217'>Ms 20Ap2_1217</a>Itthaṃ sudaṃ yasavatīpamukhāni khattiyakaññābhikkhuniyo aṭṭhārasasahassāni bhagavato sammukhā imā gāthāyo abhāsitthāti.</p>
<p class='endsutta'><a class='ref sc' id='sc14'>SC 14</a><a class='ref ms' id='ms20Ap2_1218'>Ms 20Ap2_1218</a>Yasavatīpamukhaaṭṭhārasabhikkhunīsahassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
