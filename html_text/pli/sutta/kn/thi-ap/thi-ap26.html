<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='thi-ap26' lang='pli'>
<header>
<ul>
<li class='division'>Therīapadāna</li>
<li>Kuṇḍalakesīvagga</li>
</ul>
<h1>6. Soṇātherīapadāna</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap2_924' href='#ms20Ap2_924'>Ms 20Ap2_924</a><a class='ref msdiv' id='msdiv220' href='#msdiv220'>Msdiv 220</a>“Padumuttaro nāma jino,<br>
sabbadhammāna pāragū;<br>
Ito satasahassamhi,<br>
kappe uppajji nāyako.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap2_925' href='#ms20Ap2_925'>Ms 20Ap2_925</a><a class='ref msdiv' id='msdiv221' href='#msdiv221'>Msdiv 221</a>Tadā seṭṭhikule jātā,<br>
sukhitā pūjitā piyā;<br>
Upetvā taṃ munivaraṃ,<br>
assosiṃ madhuraṃ vacaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap2_926' href='#ms20Ap2_926'>Ms 20Ap2_926</a><a class='ref msdiv' id='msdiv222' href='#msdiv222'>Msdiv 222</a>Āraddhavīriyānaggaṃ,<br>
<span class='var' id='note274' title='vaṇṇeti (s2, s3) | vaṇṇentaṃ (pts1)' href='#note274' title='vaṇṇeti (s2, s3) | vaṇṇentaṃ (pts1)'>vaṇṇesi</span> bhikkhuniṃ jino;<br>
Taṃ sutvā muditā hutvā,<br>
kāraṃ katvāna satthuno.</p>
<p><a class='ref sc' id='sc4' href='#sc4'>SC 4</a><a class='ref ms' id='ms20Ap2_927' href='#ms20Ap2_927'>Ms 20Ap2_927</a><a class='ref msdiv' id='msdiv223' href='#msdiv223'>Msdiv 223</a>Abhivādiya sambuddhaṃ,<br>
ṭhānaṃ taṃ patthayiṃ tadā;<br>
Anumodi mahāvīro,<br>
‘sijjhataṃ paṇidhī tava.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap2_928' href='#ms20Ap2_928'>Ms 20Ap2_928</a><a class='ref msdiv' id='msdiv224' href='#msdiv224'>Msdiv 224</a>Satasahassito kappe,<br>
okkākakulasambhavo;<br>
Gotamo nāma gottena,<br>
satthā loke bhavissati.</p>
<p><a class='ref sc' id='sc6' href='#sc6'>SC 6</a><a class='ref pts-vp-pli' id='pts-vp-pli2.577' href='#pts-vp-pli2.577'>PTS vp Pali 2.577</a><a class='ref ms' id='ms20Ap2_929' href='#ms20Ap2_929'>Ms 20Ap2_929</a><a class='ref msdiv' id='msdiv225' href='#msdiv225'>Msdiv 225</a>Tassa dhammesu dāyādā,<br>
orasā dhammanimmitā;<br>
Soṇāti nāma nāmena,<br>
hessati satthu sāvikā’.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap2_930' href='#ms20Ap2_930'>Ms 20Ap2_930</a><a class='ref msdiv' id='msdiv226' href='#msdiv226'>Msdiv 226</a>Taṃ sutvā muditā hutvā,<br>
yāvajīvaṃ tadā jinaṃ;<br>
Mettacittā paricariṃ,<br>
paccayehi vināyakaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap2_931' href='#ms20Ap2_931'>Ms 20Ap2_931</a><a class='ref msdiv' id='msdiv227' href='#msdiv227'>Msdiv 227</a>Tena kammena sukatena,<br>
cetanāpaṇidhīhi ca;<br>
Jahitvā mānusaṃ dehaṃ,<br>
tāvatiṃsamagacchahaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap2_932' href='#ms20Ap2_932'>Ms 20Ap2_932</a><a class='ref msdiv' id='msdiv228' href='#msdiv228'>Msdiv 228</a>Pacchime ca bhave dāni,<br>
jātā seṭṭhikule ahaṃ;<br>
Sāvatthiyaṃ puravare,<br>
iddhe phīte mahaddhane.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap2_933' href='#ms20Ap2_933'>Ms 20Ap2_933</a><a class='ref msdiv' id='msdiv229' href='#msdiv229'>Msdiv 229</a>Yadā ca yobbanappattā,<br>
gantvā patikulaṃ ahaṃ;<br>
Dasa puttāni ajaniṃ,<br>
surūpāni visesato.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap2_934' href='#ms20Ap2_934'>Ms 20Ap2_934</a><a class='ref msdiv' id='msdiv230' href='#msdiv230'>Msdiv 230</a>Sukhedhitā ca te sabbe,<br>
jananettamanoharā;<br>
Amittānampi rucitā,<br>
mama pageva te piyā.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap2_935' href='#ms20Ap2_935'>Ms 20Ap2_935</a><a class='ref msdiv' id='msdiv231' href='#msdiv231'>Msdiv 231</a>Tato mayhaṃ akāmāya,<br>
dasaputtapurakkhato;<br>
Pabbajittha sa me bhattā,<br>
devadevassa sāsane.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap2_936' href='#ms20Ap2_936'>Ms 20Ap2_936</a><a class='ref msdiv' id='msdiv232' href='#msdiv232'>Msdiv 232</a>Tadekikā vicintesiṃ,<br>
‘jīvitenālamatthu me;<br>
Cattāya patiputtehi,<br>
vuḍḍhāya ca varākiyā.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap2_937' href='#ms20Ap2_937'>Ms 20Ap2_937</a><a class='ref msdiv' id='msdiv233' href='#msdiv233'>Msdiv 233</a>Ahampi tattha gacchissaṃ,<br>
sampatto yattha me pati’;<br>
Evāhaṃ cintayitvāna,<br>
pabbajiṃ anagāriyaṃ.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap2_938' href='#ms20Ap2_938'>Ms 20Ap2_938</a><a class='ref msdiv' id='msdiv234' href='#msdiv234'>Msdiv 234</a>Tato ca maṃ bhikkhuniyo,<br>
ekaṃ bhikkhunupassaye;<br>
Vihāya gacchumovādaṃ,<br>
‘tāpehi udakaṃ’ iti.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap2_939' href='#ms20Ap2_939'>Ms 20Ap2_939</a><a class='ref msdiv' id='msdiv235' href='#msdiv235'>Msdiv 235</a>Tadā udakamāhitvā,<br>
okiritvāna kumbhiyā;<br>
Culle ṭhapetvā āsīnā,<br>
tato cittaṃ samādahiṃ.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap2_940' href='#ms20Ap2_940'>Ms 20Ap2_940</a><a class='ref msdiv' id='msdiv236' href='#msdiv236'>Msdiv 236</a>Khandhe aniccato disvā,<br>
dukkhato ca anattato;<br>
Khepetvā āsave sabbe,<br>
arahattamapāpuṇiṃ.</p>
<p><a class='ref sc' id='sc18' href='#sc18'>SC 18</a><a class='ref ms' id='ms20Ap2_941' href='#ms20Ap2_941'>Ms 20Ap2_941</a><a class='ref msdiv' id='msdiv237' href='#msdiv237'>Msdiv 237</a>Tadāgantvā bhikkhuniyo,<br>
uṇhodakamapucchisuṃ;<br>
Tejodhātumadhiṭṭhāya,<br>
khippaṃ santāpayiṃ jalaṃ.</p>
<p><a class='ref sc' id='sc19' href='#sc19'>SC 19</a><a class='ref pts-vp-pli' id='pts-vp-pli2.578' href='#pts-vp-pli2.578'>PTS vp Pali 2.578</a><a class='ref ms' id='ms20Ap2_942' href='#ms20Ap2_942'>Ms 20Ap2_942</a><a class='ref msdiv' id='msdiv238' href='#msdiv238'>Msdiv 238</a>Vimhitā tā jinavaraṃ,<br>
etamatthamasāvayuṃ;<br>
Taṃ sutvā mudito nātho,<br>
imaṃ gāthaṃ abhāsatha.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap2_943' href='#ms20Ap2_943'>Ms 20Ap2_943</a><a class='ref msdiv' id='msdiv239' href='#msdiv239'>Msdiv 239</a>‘Yo ca vassasataṃ jīve,<br>
kusīto hīnavīriyo;<br>
Ekāhaṃ jīvitaṃ seyyo,<br>
vīriyamārabhato daḷhaṃ’.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap2_944' href='#ms20Ap2_944'>Ms 20Ap2_944</a><a class='ref msdiv' id='msdiv240' href='#msdiv240'>Msdiv 240</a>Ārādhito mahāvīro,<br>
mayā suppaṭipattiyā;<br>
Āraddhavīriyānaggaṃ,<br>
mamāha sa mahāmuni.</p>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap2_945' href='#ms20Ap2_945'>Ms 20Ap2_945</a><a class='ref msdiv' id='msdiv241' href='#msdiv241'>Msdiv 241</a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class='ref sc' id='sc23' href='#sc23'>SC 23</a><a class='ref ms' id='ms20Ap2_946' href='#ms20Ap2_946'>Ms 20Ap2_946</a><a class='ref msdiv' id='msdiv242' href='#msdiv242'>Msdiv 242</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc24' href='#sc24'>SC 24</a><a class='ref ms' id='ms20Ap2_947' href='#ms20Ap2_947'>Ms 20Ap2_947</a><a class='ref msdiv' id='msdiv243' href='#msdiv243'>Msdiv 243</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc25' href='#sc25'>SC 25</a><a class='ref ms' id='ms20Ap2_948' href='#ms20Ap2_948'>Ms 20Ap2_948</a>Itthaṃ sudaṃ soṇā bhikkhunī imā gāthāyo abhāsitthāti.</p>
<p class='endsutta'><a class='ref sc' id='sc26' href='#sc26'>SC 26</a><a class='ref ms' id='ms20Ap2_949' href='#ms20Ap2_949'>Ms 20Ap2_949</a>Soṇātheriyāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
