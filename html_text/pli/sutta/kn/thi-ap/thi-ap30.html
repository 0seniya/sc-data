<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='thi-ap30' lang='pli'>
<header>
<ul>
<li class='division'>Therīapadāna</li>
<li>Kuṇḍalakesīvagga</li>
</ul>
<h1><span class='var' id='note326' title='aṭṭhārasabhikkhunīsahassāpadānaṃ (bj) | aṭṭhārasatherīsahassānamapadānaṃ (s2, s3) | yasodharāpamukhāni aṭṭhārasabhikkhunī sahassāni apadānaṃ (pts1)' href='#note326' title='aṭṭhārasabhikkhunīsahassāpadānaṃ (bj) | aṭṭhārasatherīsahassānamapadānaṃ (s2, s3) | yasodharāpamukhāni aṭṭhārasabhikkhunī sahassāni apadānaṃ (pts1)'>10 Yasodharāpamukhaaṭṭhārasabhikkhunīsahassaapadāna</span></h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms20Ap2_1139'>Ms 20Ap2_1139</a><a class='ref msdiv' id='msdiv426' href='#sc1'>SC 1</a><a class='ref ms' id='ms20Ap2_1139'>Ms 20Ap2_1139</a><a class='ref msdiv' id='msdiv426'>Msdiv 426</a>Aṭṭhārasasahassāni,<br>
bhikkhunī sakyasambhavā;<br>
Yasodharāpamukhāni,<br>
sambuddhaṃ upasaṅkamuṃ.</p>
<p><a class='ref sc' id='sc2'>SC 2</a><a class='ref ms' id='ms20Ap2_1140'>Ms 20Ap2_1140</a><a class='ref msdiv' id='msdiv427' href='#sc2'>SC 2</a><a class='ref ms' id='ms20Ap2_1140'>Ms 20Ap2_1140</a><a class='ref msdiv' id='msdiv427'>Msdiv 427</a>Aṭṭhārasasahassāni,<br>
sabbā honti mahiddhikā;<br>
Vandantī munino pāde,<br>
ārocenti yathābalaṃ.</p>
<p><a class='ref sc' id='sc3'>SC 3</a><a class='ref ms' id='ms20Ap2_1141'>Ms 20Ap2_1141</a><a class='ref msdiv' id='msdiv428' href='#sc3'>SC 3</a><a class='ref ms' id='ms20Ap2_1141'>Ms 20Ap2_1141</a><a class='ref msdiv' id='msdiv428'>Msdiv 428</a>“Jāti khīṇā jarā byādhi,<br>
maraṇañca mahāmuni;<br>
Anāsavaṃ padaṃ santaṃ,<br>
amataṃ yāma nāyaka.</p>
<p><a class='ref sc' id='sc4'>SC 4</a><a class='ref ms' id='ms20Ap2_1142'>Ms 20Ap2_1142</a><a class='ref msdiv' id='msdiv429' href='#sc4'>SC 4</a><a class='ref ms' id='ms20Ap2_1142'>Ms 20Ap2_1142</a><a class='ref msdiv' id='msdiv429'>Msdiv 429</a>Khalitañce pure atthi,<br>
sabbāsampi mahāmuni;<br>
Aparādhamajānantī,<br>
khama amhaṃ vināyaka”.</p>
<p><a class='ref sc' id='sc5'>SC 5</a><a class='ref ms' id='ms20Ap2_1143'>Ms 20Ap2_1143</a><a class='ref msdiv' id='msdiv430' href='#sc5'>SC 5</a><a class='ref ms' id='ms20Ap2_1143'>Ms 20Ap2_1143</a><a class='ref msdiv' id='msdiv430'>Msdiv 430</a>“Iddhiñcāpi nidassetha,<br>
mama sāsanakārikā;<br>
Parisānañca sabbāsaṃ,<br>
kaṅkhaṃ chindatha yāvatā”.</p>
<p><a class='ref sc' id='sc6'>SC 6</a><a class='ref ms' id='ms20Ap2_1144'>Ms 20Ap2_1144</a><a class='ref msdiv' id='msdiv431' href='#sc6'>SC 6</a><a class='ref ms' id='ms20Ap2_1144'>Ms 20Ap2_1144</a><a class='ref msdiv' id='msdiv431'>Msdiv 431</a>“Yasodharā mahāvīra,<br>
manāpā piyadassanā;<br>
Sabbā tuyhaṃ mahāvīra,<br>
agārasmiṃ pajāpati.</p>
<p><a class='ref sc' id='sc7'>SC 7</a><a class='ref ms' id='ms20Ap2_1145'>Ms 20Ap2_1145</a><a class='ref msdiv' id='msdiv432' href='#sc7'>SC 7</a><a class='ref ms' id='ms20Ap2_1145'>Ms 20Ap2_1145</a><a class='ref msdiv' id='msdiv432'>Msdiv 432</a>Thīnaṃ satasahassānaṃ,<br>
navutīnaṃ chaduttari;<br>
Agāre te mayaṃ vīra,<br>
pāmokkhā sabbā issarā.</p>
<p><a class='ref sc' id='sc8'>SC 8</a><a class='ref ms' id='ms20Ap2_1146'>Ms 20Ap2_1146</a><a class='ref msdiv' id='msdiv433' href='#sc8'>SC 8</a><a class='ref ms' id='ms20Ap2_1146'>Ms 20Ap2_1146</a><a class='ref msdiv' id='msdiv433'>Msdiv 433</a>Rūpācāraguṇūpetā,<br>
yobbanaṭṭhā piyaṃvadā;<br>
Sabbā no apacāyanti,<br>
devatā viya mānusā.</p>
<p><a class='ref sc' id='sc9'>SC 9</a><a class='ref ms' id='ms20Ap2_1147'>Ms 20Ap2_1147</a><a class='ref msdiv' id='msdiv434' href='#sc9'>SC 9</a><a class='ref ms' id='ms20Ap2_1147'>Ms 20Ap2_1147</a><a class='ref msdiv' id='msdiv434'>Msdiv 434</a>Aṭṭhārasasahassāni,<br>
sabbā sākiyasambhavā;<br>
Yasodharāsahassāni,<br>
pāmokkhā issarā tadā.</p>
<p><a class='ref sc' id='sc10'>SC 10</a><a class='pts' id='pts2.593'></a><a class='ref ms' id='ms20Ap2_1148'>Ms 20Ap2_1148</a><a class='ref msdiv' id='msdiv435' href='#sc10'>SC 10</a><a class='pts' id='pts2.593'></a><a class='ref ms' id='ms20Ap2_1148'>Ms 20Ap2_1148</a><a class='ref msdiv' id='msdiv435'>Msdiv 435</a>Kāmadhātumatikkamma,<br>
saṇṭhitā rūpadhātuyā;<br>
Rūpena sadisā natthi,<br>
sahassānaṃ mahāmuni”.</p>
<p><a class='ref sc' id='sc11'>SC 11</a><a class='ref ms' id='ms20Ap2_1149'>Ms 20Ap2_1149</a><a class='ref msdiv' id='msdiv436' href='#sc11'>SC 11</a><a class='ref ms' id='ms20Ap2_1149'>Ms 20Ap2_1149</a><a class='ref msdiv' id='msdiv436'>Msdiv 436</a>Sambuddhaṃ abhivādetvā,<br>
iddhiṃ dassaṃsu satthuno;<br>
Nekā nānāvidhākārā,<br>
mahāiddhīpi dassayuṃ.</p>
<p><a class='ref sc' id='sc12'>SC 12</a><a class='ref ms' id='ms20Ap2_1150'>Ms 20Ap2_1150</a><a class='ref msdiv' id='msdiv437' href='#sc12'>SC 12</a><a class='ref ms' id='ms20Ap2_1150'>Ms 20Ap2_1150</a><a class='ref msdiv' id='msdiv437'>Msdiv 437</a>Cakkavāḷasamaṃ kāyaṃ,<br>
sīsaṃ uttarato kuru;<br>
Ubho pakkhā duve dīpā,<br>
jambudīpaṃ sarīrato.</p>
<p><a class='ref sc' id='sc13'>SC 13</a><a class='ref ms' id='ms20Ap2_1151'>Ms 20Ap2_1151</a><a class='ref msdiv' id='msdiv438' href='#sc13'>SC 13</a><a class='ref ms' id='ms20Ap2_1151'>Ms 20Ap2_1151</a><a class='ref msdiv' id='msdiv438'>Msdiv 438</a>Dakkhiṇañca saraṃ piñchaṃ,<br>
nānāsākhā tu pattakā;<br>
Candañca sūriyañcakkhi,<br>
merupabbatato sikhaṃ.</p>
<p><a class='ref sc' id='sc14'>SC 14</a><a class='ref ms' id='ms20Ap2_1152'>Ms 20Ap2_1152</a><a class='ref msdiv' id='msdiv439' href='#sc14'>SC 14</a><a class='ref ms' id='ms20Ap2_1152'>Ms 20Ap2_1152</a><a class='ref msdiv' id='msdiv439'>Msdiv 439</a>Cakkavāḷagiriṃ tuṇḍaṃ,<br>
jamburukkhaṃ samūlakaṃ;<br>
Bījamānā upāgantvā,<br>
vandantī lokanāyakaṃ.</p>
<p><a class='ref sc' id='sc15'>SC 15</a><a class='ref ms' id='ms20Ap2_1153'>Ms 20Ap2_1153</a><a class='ref msdiv' id='msdiv440' href='#sc15'>SC 15</a><a class='ref ms' id='ms20Ap2_1153'>Ms 20Ap2_1153</a><a class='ref msdiv' id='msdiv440'>Msdiv 440</a>Hatthivaṇṇaṃ tathevassaṃ,<br>
pabbataṃ jaladhiṃ tathā;<br>
Candañca sūriyaṃ meruṃ,<br>
sakkavaṇṇañca dassayuṃ.</p>
<p><a class='ref sc' id='sc16'>SC 16</a><a class='ref ms' id='ms20Ap2_1154'>Ms 20Ap2_1154</a><a class='ref msdiv' id='msdiv441' href='#sc16'>SC 16</a><a class='ref ms' id='ms20Ap2_1154'>Ms 20Ap2_1154</a><a class='ref msdiv' id='msdiv441'>Msdiv 441</a>“Yasodharā mayaṃ vīra,<br>
pāde vandāma cakkhuma;<br>
Tava cirapabhāvena,<br>
nipphannā naranāyaka.</p>
<p><a class='ref sc' id='sc17'>SC 17</a><a class='ref ms' id='ms20Ap2_1155'>Ms 20Ap2_1155</a><a class='ref msdiv' id='msdiv442' href='#sc17'>SC 17</a><a class='ref ms' id='ms20Ap2_1155'>Ms 20Ap2_1155</a><a class='ref msdiv' id='msdiv442'>Msdiv 442</a>Iddhīsu ca vasī homa,<br>
dibbāya sotadhātuyā;<br>
Cetopariyañāṇassa,<br>
vasī homa mahāmune.</p>
<p><a class='ref sc' id='sc18'>SC 18</a><a class='ref ms' id='ms20Ap2_1156'>Ms 20Ap2_1156</a><a class='ref msdiv' id='msdiv443'>Msdiv 443</a>Pubbenivāsaṃ <span class='var' id='note327' title='jānāma (bj, s2, s3, pts1, c1)' href='#sc18'>SC 18</a><a class='ref ms' id='ms20Ap2_1156'>Ms 20Ap2_1156</a><a class='ref msdiv' id='msdiv443'>Msdiv 443</a>Pubbenivāsaṃ <span class='var' id='note327' title='jānāma (bj, s2, s3, pts1, c1)'>jānāmi</span>,<br>
dibbacakkhu visodhitaṃ;<br>
Sabbāsavā parikkhīṇā,<br>
natthi dāni punabbhavo.</p>
<p><a class='ref sc' id='sc19'>SC 19</a><a class='ref ms' id='ms20Ap2_1157'>Ms 20Ap2_1157</a><a class='ref msdiv' id='msdiv444' href='#sc19'>SC 19</a><a class='ref ms' id='ms20Ap2_1157'>Ms 20Ap2_1157</a><a class='ref msdiv' id='msdiv444'>Msdiv 444</a>Atthadhammaniruttīsu,<br>
paṭibhāne tatheva ca;<br>
Ñāṇaṃ amhaṃ mahāvīra,<br>
uppannaṃ tava santike.</p>
<p><a class='ref sc' id='sc20'>SC 20</a><a class='ref ms' id='ms20Ap2_1158'>Ms 20Ap2_1158</a><a class='ref msdiv' id='msdiv445' href='#sc20'>SC 20</a><a class='ref ms' id='ms20Ap2_1158'>Ms 20Ap2_1158</a><a class='ref msdiv' id='msdiv445'>Msdiv 445</a>Pubbānaṃ lokanāthānaṃ,<br>
saṅgamaṃ no nidassitaṃ;<br>
Adhikārā bahū amhaṃ,<br>
tuyhatthāya mahāmune.</p>
<p><a class='ref sc' id='sc21'>SC 21</a><a class='ref ms' id='ms20Ap2_1159'>Ms 20Ap2_1159</a><a class='ref msdiv' id='msdiv446' href='#sc21'>SC 21</a><a class='ref ms' id='ms20Ap2_1159'>Ms 20Ap2_1159</a><a class='ref msdiv' id='msdiv446'>Msdiv 446</a>Yaṃ amhaṃ pūritaṃ kammaṃ,<br>
kusalaṃ sarase mune;<br>
Tuyhatthāya mahāvīra,<br>
puññānupacitāni no.</p>
<p><a class='ref sc' id='sc22'>SC 22</a><a class='ref ms' id='ms20Ap2_1160'>Ms 20Ap2_1160</a><a class='ref msdiv' id='msdiv447' href='#sc22'>SC 22</a><a class='ref ms' id='ms20Ap2_1160'>Ms 20Ap2_1160</a><a class='ref msdiv' id='msdiv447'>Msdiv 447</a>Abhabbaṭṭhāne vajjetvā,<br>
vārayimha anācaraṃ;<br>
Tuyhatthāya mahāvīra,<br>
<span class='var' id='note328' title='sañcattaṃ jīvitampi no (s2, s3)' href='#note328' title='sañcattaṃ jīvitampi no (s2, s3)'>cattāni jīvitāni no</span>.</p>
<p><a class='ref sc' id='sc23'>SC 23</a><a class='pts' id='pts2.594'></a><a class='ref ms' id='ms20Ap2_1161'>Ms 20Ap2_1161</a><a class='ref msdiv' id='msdiv448' href='#sc23'>SC 23</a><a class='pts' id='pts2.594'></a><a class='ref ms' id='ms20Ap2_1161'>Ms 20Ap2_1161</a><a class='ref msdiv' id='msdiv448'>Msdiv 448</a>Nekakoṭisahassāni,<br>
bhariyatthāyadāsi no;<br>
Na tattha vimanā homa,<br>
tuyhatthāya mahāmune.</p>
<p><a class='ref sc' id='sc24'>SC 24</a><a class='ref ms' id='ms20Ap2_1162'>Ms 20Ap2_1162</a><a class='ref msdiv' id='msdiv449' href='#sc24'>SC 24</a><a class='ref ms' id='ms20Ap2_1162'>Ms 20Ap2_1162</a><a class='ref msdiv' id='msdiv449'>Msdiv 449</a>Nekakoṭisahassāni,<br>
upakārāyadāsi no;<br>
Na tattha vimanā homa,<br>
tuyhatthāya mahāmune.</p>
<p><a class='ref sc' id='sc25'>SC 25</a><a class='ref ms' id='ms20Ap2_1163'>Ms 20Ap2_1163</a><a class='ref msdiv' id='msdiv450' href='#sc25'>SC 25</a><a class='ref ms' id='ms20Ap2_1163'>Ms 20Ap2_1163</a><a class='ref msdiv' id='msdiv450'>Msdiv 450</a>Nekakoṭisahassāni,<br>
bhojanatthāyadāsi no;<br>
Na tattha vimanā homa,<br>
tuyhatthāya mahāmune.</p>
<p><a class='ref sc' id='sc26'>SC 26</a><a class='ref ms' id='ms20Ap2_1164'>Ms 20Ap2_1164</a><a class='ref msdiv' id='msdiv451' href='#sc26'>SC 26</a><a class='ref ms' id='ms20Ap2_1164'>Ms 20Ap2_1164</a><a class='ref msdiv' id='msdiv451'>Msdiv 451</a>Nekakoṭisahassāni,<br>
jīvitāni <span class='var' id='note329' title='cajimha no (bj, pts1, mr)' href='#note329' title='cajimha no (bj, pts1, mr)'>cajimhase</span>;<br>
Bhayamokkhaṃ karissāma,<br>
jīvitāni cajimhase.</p>
<p><a class='ref sc' id='sc27'>SC 27</a><a class='ref ms' id='ms20Ap2_1165'>Ms 20Ap2_1165</a><a class='ref msdiv' id='msdiv452' href='#sc27'>SC 27</a><a class='ref ms' id='ms20Ap2_1165'>Ms 20Ap2_1165</a><a class='ref msdiv' id='msdiv452'>Msdiv 452</a>Aṅgagate alaṅkāre,<br>
vatthe nānāvidhe bahū;<br>
Itthibhaṇḍe na gūhāma,<br>
tuyhatthāya mahāmune.</p>
<p><a class='ref sc' id='sc28'>SC 28</a><a class='ref ms' id='ms20Ap2_1166'>Ms 20Ap2_1166</a><a class='ref msdiv' id='msdiv453' href='#sc28'>SC 28</a><a class='ref ms' id='ms20Ap2_1166'>Ms 20Ap2_1166</a><a class='ref msdiv' id='msdiv453'>Msdiv 453</a>Dhanadhaññapariccāgaṃ,<br>
gāmāni nigamāni ca;<br>
Khettaṃ puttā ca dhītā ca,<br>
pariccattā mahāmune.</p>
<p><a class='ref sc' id='sc29'>SC 29</a><a class='ref ms' id='ms20Ap2_1167'>Ms 20Ap2_1167</a><a class='ref msdiv' id='msdiv454' href='#sc29'>SC 29</a><a class='ref ms' id='ms20Ap2_1167'>Ms 20Ap2_1167</a><a class='ref msdiv' id='msdiv454'>Msdiv 454</a>Hatthī assā gavā cāpi,<br>
dāsiyo paricārikā;<br>
Tuyhatthāya mahāvīra,<br>
pariccattaṃ asaṅkhiyaṃ.</p>
<p><a class='ref sc' id='sc30'>SC 30</a><a class='ref ms' id='ms20Ap2_1168'>Ms 20Ap2_1168</a><a class='ref msdiv' id='msdiv455' href='#sc30'>SC 30</a><a class='ref ms' id='ms20Ap2_1168'>Ms 20Ap2_1168</a><a class='ref msdiv' id='msdiv455'>Msdiv 455</a>Yaṃ amhe paṭimantesi,<br>
‘dānaṃ dassāma yācake’;<br>
Vimanaṃ no na passāma,<br>
dadato dānamuttamaṃ.</p>
<p><a class='ref sc' id='sc31'>SC 31</a><a class='ref ms' id='ms20Ap2_1169'>Ms 20Ap2_1169</a><a class='ref msdiv' id='msdiv456' href='#sc31'>SC 31</a><a class='ref ms' id='ms20Ap2_1169'>Ms 20Ap2_1169</a><a class='ref msdiv' id='msdiv456'>Msdiv 456</a>Nānāvidhaṃ bahuṃ dukkhaṃ,<br>
saṃsāre ca bahubbidhe;<br>
Tuyhatthāya mahāvīra,<br>
anubhuttaṃ asaṅkhiyaṃ.</p>
<p><a class='ref sc' id='sc32'>SC 32</a><a class='ref ms' id='ms20Ap2_1170'>Ms 20Ap2_1170</a><a class='ref msdiv' id='msdiv457' href='#sc32'>SC 32</a><a class='ref ms' id='ms20Ap2_1170'>Ms 20Ap2_1170</a><a class='ref msdiv' id='msdiv457'>Msdiv 457</a>Sukhappattānumodāma,<br>
na ca dukkhesu dummanā;<br>
Sabbattha tulitā homa,<br>
tuyhatthāya mahāmune.</p>
<p><a class='ref sc' id='sc33'>SC 33</a><a class='ref ms' id='ms20Ap2_1171'>Ms 20Ap2_1171</a><a class='ref msdiv' id='msdiv458' href='#sc33'>SC 33</a><a class='ref ms' id='ms20Ap2_1171'>Ms 20Ap2_1171</a><a class='ref msdiv' id='msdiv458'>Msdiv 458</a>Anumaggena sambuddho,<br>
yaṃ dhammaṃ abhinīhari;<br>
Anubhotvā sukhaṃ dukkhaṃ,<br>
patto bodhiṃ mahāmune.</p>
<p><a class='ref sc' id='sc34'>SC 34</a><a class='ref ms' id='ms20Ap2_1172'>Ms 20Ap2_1172</a><a class='ref msdiv' id='msdiv459' href='#sc34'>SC 34</a><a class='ref ms' id='ms20Ap2_1172'>Ms 20Ap2_1172</a><a class='ref msdiv' id='msdiv459'>Msdiv 459</a>Brahmadevañca sambuddhaṃ,<br>
gotamaṃ lokanāyakaṃ;<br>
Aññesaṃ lokanāthānaṃ,<br>
saṅgamaṃ tehi no bahū.</p>
<p><a class='ref sc' id='sc35'>SC 35</a><a class='ref ms' id='ms20Ap2_1173'>Ms 20Ap2_1173</a><a class='ref msdiv' id='msdiv460' href='#sc35'>SC 35</a><a class='ref ms' id='ms20Ap2_1173'>Ms 20Ap2_1173</a><a class='ref msdiv' id='msdiv460'>Msdiv 460</a>Adhikāraṃ bahuṃ amhe,<br>
tuyhatthāya mahāmune;<br>
Gavesato buddhadhamme,<br>
mayaṃ te paricārikā.</p>
<p><a class='ref sc' id='sc36'>SC 36</a><a class='ref ms' id='ms20Ap2_1174'>Ms 20Ap2_1174</a><a class='ref msdiv' id='msdiv461' href='#sc36'>SC 36</a><a class='ref ms' id='ms20Ap2_1174'>Ms 20Ap2_1174</a><a class='ref msdiv' id='msdiv461'>Msdiv 461</a>Kappe ca satasahasse,<br>
caturo ca asaṅkhiye;<br>
Dīpaṅkaro mahāvīro,<br>
uppajji lokanāyako.</p>
<p><a class='ref sc' id='sc37'>SC 37</a><a class='ref ms' id='ms20Ap2_1175'>Ms 20Ap2_1175</a><a class='ref msdiv' id='msdiv462' href='#sc37'>SC 37</a><a class='ref ms' id='ms20Ap2_1175'>Ms 20Ap2_1175</a><a class='ref msdiv' id='msdiv462'>Msdiv 462</a>Paccantadesavisaye,<br>
nimantetvā tathāgataṃ;<br>
Tassa āgamanaṃ maggaṃ,<br>
sodhenti tuṭṭhamānasā.</p>
<p><a class='ref sc' id='sc38'>SC 38</a><a class='pts' id='pts2.595'></a><a class='ref ms' id='ms20Ap2_1176'>Ms 20Ap2_1176</a><a class='ref msdiv' id='msdiv463' href='#sc38'>SC 38</a><a class='pts' id='pts2.595'></a><a class='ref ms' id='ms20Ap2_1176'>Ms 20Ap2_1176</a><a class='ref msdiv' id='msdiv463'>Msdiv 463</a>Tena kālena so āsi,<br>
sumedho nāma brāhmaṇo;<br>
Maggañca paṭiyādesi,<br>
āyato sabbadassino.</p>
<p><a class='ref sc' id='sc39'>SC 39</a><a class='ref ms' id='ms20Ap2_1177'>Ms 20Ap2_1177</a><a class='ref msdiv' id='msdiv464' href='#sc39'>SC 39</a><a class='ref ms' id='ms20Ap2_1177'>Ms 20Ap2_1177</a><a class='ref msdiv' id='msdiv464'>Msdiv 464</a>Tena kālena ahumha,<br>
sabbā brāhmaṇasambhavā;<br>
Thalūdajāni pupphāni,<br>
āharimha samāgamaṃ.</p>
<p><a class='ref sc' id='sc40'>SC 40</a><a class='ref ms' id='ms20Ap2_1178'>Ms 20Ap2_1178</a><a class='ref msdiv' id='msdiv465' href='#sc40'>SC 40</a><a class='ref ms' id='ms20Ap2_1178'>Ms 20Ap2_1178</a><a class='ref msdiv' id='msdiv465'>Msdiv 465</a>Tasmiṃ so samaye buddho,<br>
dīpaṅkaro mahāyaso;<br>
Viyākāsi mahāvīro,<br>
isimuggatamānasaṃ.</p>
<p><a class='ref sc' id='sc41'>SC 41</a><a class='ref ms' id='ms20Ap2_1179'>Ms 20Ap2_1179</a><a class='ref msdiv' id='msdiv466' href='#sc41'>SC 41</a><a class='ref ms' id='ms20Ap2_1179'>Ms 20Ap2_1179</a><a class='ref msdiv' id='msdiv466'>Msdiv 466</a>Calatī ravatī puthavī,<br>
saṅkampati sadevake;<br>
Tassa kammaṃ pakittente,<br>
isimuggatamānasaṃ.</p>
<p><a class='ref sc' id='sc42'>SC 42</a><a class='ref ms' id='ms20Ap2_1180'>Ms 20Ap2_1180</a><a class='ref msdiv' id='msdiv467' href='#sc42'>SC 42</a><a class='ref ms' id='ms20Ap2_1180'>Ms 20Ap2_1180</a><a class='ref msdiv' id='msdiv467'>Msdiv 467</a>Devakaññā manussā ca,<br>
mayañcāpi sadevakā;<br>
Nānāpūjanīyaṃ bhaṇḍaṃ,<br>
pūjayitvāna patthayuṃ.</p>
<p><a class='ref sc' id='sc43'>SC 43</a><a class='ref ms' id='ms20Ap2_1181'>Ms 20Ap2_1181</a><a class='ref msdiv' id='msdiv468' href='#sc43'>SC 43</a><a class='ref ms' id='ms20Ap2_1181'>Ms 20Ap2_1181</a><a class='ref msdiv' id='msdiv468'>Msdiv 468</a>Tesaṃ buddho viyākāsi,<br>
jotidīpa sanāmako;<br>
‘Ajja ye patthitā atthi,<br>
te bhavissanti sammukhā’.</p>
<p><a class='ref sc' id='sc44'>SC 44</a><a class='ref ms' id='ms20Ap2_1182'>Ms 20Ap2_1182</a><a class='ref msdiv' id='msdiv469' href='#sc44'>SC 44</a><a class='ref ms' id='ms20Ap2_1182'>Ms 20Ap2_1182</a><a class='ref msdiv' id='msdiv469'>Msdiv 469</a>Aparimeyye ito kappe,<br>
yaṃ no buddho viyākari;<br>
Taṃ vācamanumodentā,<br>
evaṃkārī ahumha no.</p>
<p><a class='ref sc' id='sc45'>SC 45</a><a class='ref ms' id='ms20Ap2_1183'>Ms 20Ap2_1183</a><a class='ref msdiv' id='msdiv470' href='#sc45'>SC 45</a><a class='ref ms' id='ms20Ap2_1183'>Ms 20Ap2_1183</a><a class='ref msdiv' id='msdiv470'>Msdiv 470</a>Tassa kammassa sukatassa,<br>
tassa cittaṃ pasādayuṃ;<br>
Devamānusikaṃ yoniṃ,<br>
anubhotvā asaṅkhiyaṃ.</p>
<p><a class='ref sc' id='sc46'>SC 46</a><a class='ref ms' id='ms20Ap2_1184'>Ms 20Ap2_1184</a><a class='ref msdiv' id='msdiv471' href='#sc46'>SC 46</a><a class='ref ms' id='ms20Ap2_1184'>Ms 20Ap2_1184</a><a class='ref msdiv' id='msdiv471'>Msdiv 471</a>Sukhadukkhenubhotvāna,<br>
devesu mānusesu ca;<br>
Pacchime bhave sampatte,<br>
jātāmha sākiye kule.</p>
<p><a class='ref sc' id='sc47'>SC 47</a><a class='ref ms' id='ms20Ap2_1185'>Ms 20Ap2_1185</a><a class='ref msdiv' id='msdiv472' href='#sc47'>SC 47</a><a class='ref ms' id='ms20Ap2_1185'>Ms 20Ap2_1185</a><a class='ref msdiv' id='msdiv472'>Msdiv 472</a>Rūpavatī bhogavatī,<br>
yasasīlavatī tato;<br>
Sabbaṅgasampadā homa,<br>
kulesu abhisakkatā.</p>
<p><a class='ref sc' id='sc48'>SC 48</a><a class='ref ms' id='ms20Ap2_1186'>Ms 20Ap2_1186</a><a class='ref msdiv' id='msdiv473' href='#sc48'>SC 48</a><a class='ref ms' id='ms20Ap2_1186'>Ms 20Ap2_1186</a><a class='ref msdiv' id='msdiv473'>Msdiv 473</a>Lābhaṃ silokaṃ sakkāraṃ,<br>
lokadhammasamāgamaṃ;<br>
Cittañca dukkhitaṃ natthi,<br>
vasāma akutobhayā.</p>
<p><a class='ref sc' id='sc49'>SC 49</a><a class='ref ms' id='ms20Ap2_1187'>Ms 20Ap2_1187</a><a class='ref msdiv' id='msdiv474' href='#sc49'>SC 49</a><a class='ref ms' id='ms20Ap2_1187'>Ms 20Ap2_1187</a><a class='ref msdiv' id='msdiv474'>Msdiv 474</a>Vuttañhetaṃ bhagavatā,<br>
‘rañño antepure tadā;<br>
Khattiyānaṃ pure <span class='var' id='note330' title='tāsaṃ (s2, s3)' href='#note330' title='tāsaṃ (s2, s3)'>vīra</span>,<br>
upakārañca niddisi.</p>
<p><a class='ref sc' id='sc50'>SC 50</a><a class='ref ms' id='ms20Ap2_1188'>Ms 20Ap2_1188</a><a class='ref msdiv' id='msdiv475' href='#sc50'>SC 50</a><a class='ref ms' id='ms20Ap2_1188'>Ms 20Ap2_1188</a><a class='ref msdiv' id='msdiv475'>Msdiv 475</a>Upakārā ca yā nārī,<br>
yā ca nārī sukhe dukhe;<br>
Atthakkhāyī ca yā nārī,<br>
yā ca nārīnukampikā.</p>
<p><a class='ref sc' id='sc51'>SC 51</a><a class='pts' id='pts2.596'></a><a class='ref ms' id='ms20Ap2_1189'>Ms 20Ap2_1189</a><a class='ref msdiv' id='msdiv476' href='#sc51'>SC 51</a><a class='pts' id='pts2.596'></a><a class='ref ms' id='ms20Ap2_1189'>Ms 20Ap2_1189</a><a class='ref msdiv' id='msdiv476'>Msdiv 476</a>Dhammaṃ care sucaritaṃ,<br>
na naṃ duccaritaṃ care;<br>
Dhammacārī sukhaṃ seti,<br>
asmiṃ loke paramhi ca’.</p>
<p><a class='ref sc' id='sc52'>SC 52</a><a class='ref ms' id='ms20Ap2_1190'>Ms 20Ap2_1190</a><a class='ref msdiv' id='msdiv477' href='#sc52'>SC 52</a><a class='ref ms' id='ms20Ap2_1190'>Ms 20Ap2_1190</a><a class='ref msdiv' id='msdiv477'>Msdiv 477</a>Agāraṃ vijahitvāna,<br>
pabbajimhanagāriyaṃ;<br>
Aḍḍhamāse asampatte,<br>
catusaccaṃ phusimha no.</p>
<p><a class='ref sc' id='sc53'>SC 53</a><a class='ref ms' id='ms20Ap2_1191'>Ms 20Ap2_1191</a><a class='ref msdiv' id='msdiv478' href='#sc53'>SC 53</a><a class='ref ms' id='ms20Ap2_1191'>Ms 20Ap2_1191</a><a class='ref msdiv' id='msdiv478'>Msdiv 478</a>Cīvaraṃ piṇḍapātañca,<br>
paccayaṃ sayanāsanaṃ;<br>
Upanenti bahū amhe,<br>
sāgarasseva ūmiyo.</p>
<p><a class='ref sc' id='sc54'>SC 54</a><a class='ref ms' id='ms20Ap2_1192'>Ms 20Ap2_1192</a><a class='ref msdiv' id='msdiv479'>Msdiv 479</a>Kilesā jhāpitā <span class='var' id='note332' title='mayhaṃ (s2, s3) | amhākaṃ (mr)' href='#sc54'>SC 54</a><a class='ref ms' id='ms20Ap2_1192'>Ms 20Ap2_1192</a><a class='ref msdiv' id='msdiv479'>Msdiv 479</a>Kilesā jhāpitā <span class='var' id='note332' title='mayhaṃ (s2, s3) | amhākaṃ (mr)'>amhaṃ</span>,<br>
bhavā sabbe samūhatā;<br>
Nāgīva bandhanaṃ chetvā,<br>
viharāma anāsavā.</p>
<p><a class='ref sc' id='sc55'>SC 55</a><a class='ref ms' id='ms20Ap2_1193'>Ms 20Ap2_1193</a><a class='ref msdiv' id='msdiv480' href='#sc55'>SC 55</a><a class='ref ms' id='ms20Ap2_1193'>Ms 20Ap2_1193</a><a class='ref msdiv' id='msdiv480'>Msdiv 480</a>Svāgataṃ vata no āsi,<br>
mama buddhassa santike;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class='ref sc' id='sc56'>SC 56</a><a class='ref ms' id='ms20Ap2_1194'>Ms 20Ap2_1194</a><a class='ref msdiv' id='msdiv481' href='#sc56'>SC 56</a><a class='ref ms' id='ms20Ap2_1194'>Ms 20Ap2_1194</a><a class='ref msdiv' id='msdiv481'>Msdiv 481</a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ.</p>
<p><a class='ref sc' id='sc57'>SC 57</a><a class='ref ms' id='ms20Ap2_1195'>Ms 20Ap2_1195</a><a class='ref msdiv' id='msdiv482' href='#sc57'>SC 57</a><a class='ref ms' id='ms20Ap2_1195'>Ms 20Ap2_1195</a><a class='ref msdiv' id='msdiv482'>Msdiv 482</a>Evaṃ bahuvidhaṃ dukkhaṃ,<br>
sampattī ca bahubbidhā;<br>
Visuddhabhāvaṃ sampattā,<br>
labhāma sabbasampadā.</p>
<p><a class='ref sc' id='sc58'>SC 58</a><a class='ref ms' id='ms20Ap2_1196'>Ms 20Ap2_1196</a><a class='ref msdiv' id='msdiv483' href='#sc58'>SC 58</a><a class='ref ms' id='ms20Ap2_1196'>Ms 20Ap2_1196</a><a class='ref msdiv' id='msdiv483'>Msdiv 483</a>Yā dadanti sakattānaṃ,<br>
puññatthāya mahesino;<br>
Sahāyasampadā honti,<br>
nibbānapadamasaṅkhataṃ.</p>
<p><a class='ref sc' id='sc59'>SC 59</a><a class='ref ms' id='ms20Ap2_1197'>Ms 20Ap2_1197</a><a class='ref msdiv' id='msdiv484' href='#sc59'>SC 59</a><a class='ref ms' id='ms20Ap2_1197'>Ms 20Ap2_1197</a><a class='ref msdiv' id='msdiv484'>Msdiv 484</a>Parikkhīṇaṃ atītañca,<br>
paccuppannaṃ anāgataṃ;<br>
Sabbakammampi no khīṇaṃ,<br>
pāde vandāma cakkhuma”.</p>
<p><a class='ref sc' id='sc60'>SC 60</a><a class='ref ms' id='ms20Ap2_1198'>Ms 20Ap2_1198</a><a class='ref msdiv' id='msdiv485' href='#sc60'>SC 60</a><a class='ref ms' id='ms20Ap2_1198'>Ms 20Ap2_1198</a><a class='ref msdiv' id='msdiv485'>Msdiv 485</a>“Nibbānāya vadantīnaṃ,<br>
Kiṃ vo vakkhāma uttari;<br>
Santasaṅkhatadosañhi,<br>
<span class='var' id='note333' title='pappotha (s2, s3) | santasaṃkhatadoso yo pappotha (pts1) | pajjotaṃ (mr)' href='#note333' title='pappotha (s2, s3) | santasaṃkhatadoso yo pappotha (pts1) | pajjotaṃ (mr)'>Pappotha</span> amataṃ padaṃ”. (1126)</p>
</blockquote>
<p><a class='ref sc' id='sc61'>SC 61</a><a class='ref ms' id='ms20Ap2_1199' href='#sc61'>SC 61</a><a class='ref ms' id='ms20Ap2_1199'>Ms 20Ap2_1199</a>Itthaṃ sudaṃ yasodharāpamukhāni aṭṭhārasabhikkhunīsahassāni bhagavato sammukhā imā gāthāyo abhāsitthāti.</p>
<p class='endsutta'><a class='ref sc' id='sc62'>SC 62</a><a class='ref ms' id='ms20Ap2_1200' href='#sc62'>SC 62</a><a class='ref ms' id='ms20Ap2_1200'>Ms 20Ap2_1200</a>Yasodharāpamukhaaṭṭhārasabhikkhunīsahassāpadānaṃ dasamaṃ.</p>
<p class='endsection'><a class='ref sc' id='sc63'>SC 63</a><a class='ref ms' id='ms20Ap2_1201' href='#sc63'>SC 63</a><a class='ref ms' id='ms20Ap2_1201'>Ms 20Ap2_1201</a>Kuṇḍalakesīvaggo tatiyo.</p>
<p class='uddana-intro'><a class='ref sc' id='sc64'>SC 64</a><a class='ref ms' id='ms20Ap2_1202' href='#sc64'>SC 64</a><a class='ref ms' id='ms20Ap2_1202'>Ms 20Ap2_1202</a>Tassuddānaṃ</p>
<blockquote class='uddanagatha'>
<p><a class='ref sc' id='sc65'>SC 65</a><a class='ref ms' id='ms20Ap2_1203' href='#sc65'>SC 65</a><a class='ref ms' id='ms20Ap2_1203'>Ms 20Ap2_1203</a>Kuṇḍalā gotamī ceva,<br>
dhammadinnā ca sakulā;<br>
Varanandā ca soṇā ca,<br>
kāpilānī yasodharā.</p>
<p><a class='ref sc' id='sc66'>SC 66</a><a class='ref ms' id='ms20Ap2_1204' href='#sc66'>SC 66</a><a class='ref ms' id='ms20Ap2_1204'>Ms 20Ap2_1204</a>Dasasahassabhikkhunī,<br>
aṭṭhārasasahassakā;<br>
Gāthāsatāni cattāri,<br>
cha <span class='var' id='note334' title='aṭṭhasattatimeva ca (s2, s3, pts1)' href='#note334' title='aṭṭhasattatimeva ca (s2, s3, pts1)'>ca sattatimeva ca</span>.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
