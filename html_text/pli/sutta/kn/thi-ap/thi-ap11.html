<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='thi-ap11' lang='pli'>
<header>
<ul>
<li class='division'>Therīapadāna</li>
<li>Ekūposathikavagga</li>
</ul>
<h1><span class='var' id='note59' title='ekuposathikātheriyāpadānaṃ (s2, s3)' href='#note59' title='ekuposathikātheriyāpadānaṃ (s2, s3)'>1 Ekūposathikātherīapadāna</span></h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms20Ap2_157' href='#ms20Ap2_157'>Ms 20Ap2_157</a><a class='ref msdiv' id='msdiv1' href='#msdiv1'>Msdiv 1</a> “Nagare bandhumatiyā,<br>
bandhumā nāma khattiyo;<br>
Divase puṇṇamāya so,<br>
upavasi uposathaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms20Ap2_158' href='#ms20Ap2_158'>Ms 20Ap2_158</a><a class='ref msdiv' id='msdiv2' href='#msdiv2'>Msdiv 2</a>Ahaṃ tena samayena,<br>
kumbhadāsī ahaṃ tahiṃ;<br>
Disvā sarājakaṃ senaṃ,<br>
evāhaṃ cintayiṃ tadā.</p>
<p><a class='ref sc' id='sc3' href='#sc3'>SC 3</a><a class='ref ms' id='ms20Ap2_159' href='#ms20Ap2_159'>Ms 20Ap2_159</a><a class='ref msdiv' id='msdiv3' href='#msdiv3'>Msdiv 3</a>‘Rājāpi rajjaṃ chaḍḍetvā,<br>
upavasi uposathaṃ;<br>
Saphalaṃ nūna taṃ kammaṃ,<br>
janakāyo pamodito’.</p>
<p><a class='ref sc' id='sc4' href='#sc4'>SC 4</a><a class='pts' id='pts2.523' href='#pts2.523'></a><a class='ref ms' id='ms20Ap2_160' href='#ms20Ap2_160'>Ms 20Ap2_160</a><a class='ref msdiv' id='msdiv4' href='#msdiv4'>Msdiv 4</a>Yoniso paccavekkhitvā,<br>
<span class='var' id='note61' title='duggatiñca (s2, s3)'>duggaccañca</span> <span class='var' id='note62' title='daḷiddataṃ (bj, pts1)' href='#note61' title='duggatiñca (s2, s3)'>duggaccañca</span> <span class='var' id='note62' title='daḷiddataṃ (bj, pts1)'>daliddataṃ</span>;<br>
Mānasaṃ sampahaṃsitvā,<br>
upavasiṃ uposathaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms20Ap2_161' href='#ms20Ap2_161'>Ms 20Ap2_161</a><a class='ref msdiv' id='msdiv5' href='#msdiv5'>Msdiv 5</a>Ahaṃ uposathaṃ katvā,<br>
sammāsambuddhasāsane;<br>
Tena kammena sukatena,<br>
tāvatiṃsamagacchahaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms20Ap2_162' href='#ms20Ap2_162'>Ms 20Ap2_162</a><a class='ref msdiv' id='msdiv6' href='#msdiv6'>Msdiv 6</a>Tattha me sukataṃ byamhaṃ,<br>
<span class='var' id='note63' title='uddhaṃ yojanamuggataṃ (bj, s2, s3) | ubbhaṃ yojanamuggataṃ (pts1)' href='#note63' title='uddhaṃ yojanamuggataṃ (bj, s2, s3) | ubbhaṃ yojanamuggataṃ (pts1)'>ubbhayojanamuggataṃ</span>;<br>
Kūṭāgāravarūpetaṃ,<br>
mahāsanasubhūsitaṃ.</p>
<p><a class='ref sc' id='sc7' href='#sc7'>SC 7</a><a class='ref ms' id='ms20Ap2_163' href='#ms20Ap2_163'>Ms 20Ap2_163</a><a class='ref msdiv' id='msdiv7' href='#msdiv7'>Msdiv 7</a>Accharā satasahassā,<br>
upatiṭṭhanti maṃ sadā;<br>
Aññe deve atikkamma,<br>
atirocāmi sabbadā.</p>
<p><a class='ref sc' id='sc8' href='#sc8'>SC 8</a><a class='ref ms' id='ms20Ap2_164' href='#ms20Ap2_164'>Ms 20Ap2_164</a><a class='ref msdiv' id='msdiv8' href='#msdiv8'>Msdiv 8</a>Catusaṭṭhi devarājūnaṃ,<br>
mahesittamakārayiṃ;<br>
Tesaṭṭhi cakkavattīnaṃ,<br>
mahesittamakārayiṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms20Ap2_165' href='#ms20Ap2_165'>Ms 20Ap2_165</a><a class='ref msdiv' id='msdiv9' href='#msdiv9'>Msdiv 9</a>Suvaṇṇavaṇṇā hutvāna,<br>
bhavesu saṃsarāmahaṃ;<br>
Sabbattha pavarā homi,<br>
uposathassidaṃ phalaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms20Ap2_166' href='#ms20Ap2_166'>Ms 20Ap2_166</a><a class='ref msdiv' id='msdiv10' href='#msdiv10'>Msdiv 10</a>Hatthiyānaṃ assayānaṃ,<br>
rathayānañca <span class='var' id='note64' title='sivikaṃ (bj) | kevalaṃ (si, s2, s3, pts1)' href='#note64' title='sivikaṃ (bj) | kevalaṃ (si, s2, s3, pts1)'>sīvikaṃ</span>;<br>
Labhāmi sabbamevetaṃ,<br>
uposathassidaṃ phalaṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms20Ap2_167' href='#ms20Ap2_167'>Ms 20Ap2_167</a><a class='ref msdiv' id='msdiv11' href='#msdiv11'>Msdiv 11</a>Soṇṇamayaṃ rūpimayaṃ,<br>
athopi phalikāmayaṃ;<br>
Lohitaṅgamayañceva,<br>
sabbaṃ paṭilabhāmahaṃ.</p>
<p><a class='ref sc' id='sc12' href='#sc12'>SC 12</a><a class='ref ms' id='ms20Ap2_168' href='#ms20Ap2_168'>Ms 20Ap2_168</a><a class='ref msdiv' id='msdiv12' href='#msdiv12'>Msdiv 12</a>Koseyyakambaliyāni,<br>
khomakappāsikāni ca;<br>
Mahagghāni ca vatthāni,<br>
sabbaṃ paṭilabhāmahaṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms20Ap2_169' href='#ms20Ap2_169'>Ms 20Ap2_169</a><a class='ref msdiv' id='msdiv13' href='#msdiv13'>Msdiv 13</a>Annaṃ pānaṃ khādanīyaṃ,<br>
vatthasenāsanāni ca;<br>
Sabbametaṃ paṭilabhe,<br>
uposathassidaṃ phalaṃ.</p>
<p><a class='ref sc' id='sc14' href='#sc14'>SC 14</a><a class='ref ms' id='ms20Ap2_170' href='#ms20Ap2_170'>Ms 20Ap2_170</a><a class='ref msdiv' id='msdiv14' href='#msdiv14'>Msdiv 14</a>Varagandhañca mālañca,<br>
cuṇṇakañca vilepanaṃ;<br>
Sabbametaṃ paṭilabhe,<br>
uposathassidaṃ phalaṃ.</p>
<p><a class='ref sc' id='sc15' href='#sc15'>SC 15</a><a class='ref ms' id='ms20Ap2_171' href='#ms20Ap2_171'>Ms 20Ap2_171</a><a class='ref msdiv' id='msdiv15' href='#msdiv15'>Msdiv 15</a>Kūṭāgārañca pāsādaṃ,<br>
maṇḍapaṃ hammiyaṃ guhaṃ;<br>
Sabbametaṃ paṭilabhe,<br>
uposathassidaṃ phalaṃ.</p>
<p><a class='ref sc' id='sc16' href='#sc16'>SC 16</a><a class='ref ms' id='ms20Ap2_172' href='#ms20Ap2_172'>Ms 20Ap2_172</a><a class='ref msdiv' id='msdiv16' href='#msdiv16'>Msdiv 16</a>Jātiyā sattavassāhaṃ,<br>
pabbajiṃ anagāriyaṃ;<br>
Aḍḍhamāse asampatte,<br>
arahattamapāpuṇiṃ.</p>
<p><a class='ref sc' id='sc17' href='#sc17'>SC 17</a><a class='ref ms' id='ms20Ap2_173' href='#ms20Ap2_173'>Ms 20Ap2_173</a><a class='ref msdiv' id='msdiv17' href='#msdiv17'>Msdiv 17</a>Kilesā jhāpitā mayhaṃ,<br>
bhavā sabbe samūhatā;<br>
Sabbāsavā parikkhīṇā,<br>
natthi dāni punabbhavo.</p>
<p><a class='ref sc' id='sc18' href='#sc18'>SC 18</a><a class='pts' id='pts2.524' href='#pts2.524'></a><a class='ref ms' id='ms20Ap2_174' href='#ms20Ap2_174'>Ms 20Ap2_174</a><a class='ref msdiv' id='msdiv18' href='#msdiv18'>Msdiv 18</a>Ekanavutito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
uposathassidaṃ phalaṃ.</p>
<p><a class='ref sc' id='sc19' href='#sc19'>SC 19</a><a class='ref ms' id='ms20Ap2_175' href='#ms20Ap2_175'>Ms 20Ap2_175</a><a class='ref msdiv' id='msdiv19' href='#msdiv19'>Msdiv 19</a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class='ref sc' id='sc20' href='#sc20'>SC 20</a><a class='ref ms' id='ms20Ap2_176' href='#ms20Ap2_176'>Ms 20Ap2_176</a><a class='ref msdiv' id='msdiv20' href='#msdiv20'>Msdiv 20</a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='ref sc' id='sc21' href='#sc21'>SC 21</a><a class='ref ms' id='ms20Ap2_177' href='#ms20Ap2_177'>Ms 20Ap2_177</a><a class='ref msdiv' id='msdiv21' href='#msdiv21'>Msdiv 21</a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='ref sc' id='sc22' href='#sc22'>SC 22</a><a class='ref ms' id='ms20Ap2_178' href='#ms20Ap2_178'>Ms 20Ap2_178</a>Itthaṃ sudaṃ <span class='var' id='note65' title='ekuposathikā (s2, s3)' href='#note65' title='ekuposathikā (s2, s3)'>ekūposathikā</span> bhikkhunī imā gāthāyo abhāsitthāti.</p>
<p class='endsutta'><a class='ref sc' id='sc23' href='#sc23'>SC 23</a><a class='ref ms' id='ms20Ap2_179' href='#ms20Ap2_179'>Ms 20Ap2_179</a>Ekūposathikātheriyāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
