<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv64' lang='pli'>
<header>
<ul>
<li class='division'>Vimānavatthu</li>
<li>Purisavimāna</li>
<li>Mahārathavagga</li>
</ul>
<h1>64. Mahārathavimānavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns776' href='#vns776'>SC Verse 776</a><a class='ref pts2ed' id='pts2ed94' href='#pts2ed94'>PTS 2nd ed. 94</a> <a class='ref ms' id='ms19Vv_859' href='#ms19Vv_859'>Ms 19Vv_859</a><a class='ref msdiv' id='msdiv1015' href='#msdiv1015'>Msdiv 1015</a>“Sahassayuttaṃ hayavāhanaṃ subhaṃ,<br>
Āruyhimaṃ sandanaṃ nekacittaṃ;<br>
Uyyānabhūmiṃ abhito anukkamaṃ,<br>
Purindado bhūtapatīva vāsavo.</p>
<p><a class='ref sc' id='sc2' href='#sc2'>SC 2</a><a class='ref vns' id='vns777' href='#vns777'>SC Verse 777</a><a class='ref ms' id='ms19Vv_860' href='#ms19Vv_860'>Ms 19Vv_860</a><a class='ref msdiv' id='msdiv1016' href='#msdiv1016'>Msdiv 1016</a>Sovaṇṇamayā te rathakubbarā ubho,<br>
<span class='var' id='note270' title='thalehi (bj, pts2)' href='#note270' title='thalehi (bj, pts2)'>Phalehi</span> aṃsehi atīva saṅgatā;<br>
Sujātagumbā naravīraniṭṭhitā,<br>
Virocatī pannaraseva cando.</p>
<p><a class='ref sc' id='sc3' href='#sc3'>SC 3</a><a class='ref vns' id='vns778' href='#vns778'>SC Verse 778</a><a class='ref ms' id='ms19Vv_861' href='#ms19Vv_861'>Ms 19Vv_861</a><a class='ref msdiv' id='msdiv1017' href='#msdiv1017'>Msdiv 1017</a>Suvaṇṇajālāvatato ratho ayaṃ,<br>
Bahūhi nānāratanehi cittito;<br>
Sunandighoso ca subhassaro ca,<br>
Virocatī cāmarahatthabāhubhi.</p>
<p><a class='ref sc' id='sc4' href='#sc4'>SC 4</a><a class='ref vns' id='vns779' href='#vns779'>SC Verse 779</a><a class='ref ms' id='ms19Vv_862' href='#ms19Vv_862'>Ms 19Vv_862</a><a class='ref msdiv' id='msdiv1018' href='#msdiv1018'>Msdiv 1018</a>Imā ca nābhyo manasābhinimmitā,<br>
Rathassa pādantaramajjhabhūsitā;<br>
Imā ca nābhyo satarājicittitā,<br>
Sateratā vijjurivappabhāsare.</p>
<p><a class='ref sc' id='sc5' href='#sc5'>SC 5</a><a class='ref vns' id='vns780' href='#vns780'>SC Verse 780</a><a class='ref ms' id='ms19Vv_863' href='#ms19Vv_863'>Ms 19Vv_863</a><a class='ref msdiv' id='msdiv1019' href='#msdiv1019'>Msdiv 1019</a>Anekacittāvatato ratho ayaṃ,<br>
Puthū ca nemī ca sahassaraṃsiko;<br>
Tesaṃ saro <span class='var' id='note271' title='sūyati (bj)' href='#note271' title='sūyati (bj)'>suyyati</span> vaggurūpo,<br>
Pañcaṅgikaṃ tūriyamivappavāditaṃ.</p>
<p><a class='ref sc' id='sc6' href='#sc6'>SC 6</a><a class='ref vns' id='vns781' href='#vns781'>SC Verse 781</a><a class='ref pts2ed' id='pts2ed95' href='#pts2ed95'>PTS 2nd ed. 95</a> <a class='ref ms' id='ms19Vv_864' href='#ms19Vv_864'>Ms 19Vv_864</a><a class='ref msdiv' id='msdiv1020' href='#msdiv1020'>Msdiv 1020</a>Sirasmiṃ cittaṃ maṇicandakappitaṃ,<br>
Sadā visuddhaṃ ruciraṃ pabhassaraṃ;<br>
Suvaṇṇarājīhi atīva saṅgataṃ,<br>
Veḷuriyarājīva atīva sobhati.</p>
<p><a class='ref sc' id='sc7' href='#sc7'>SC 7</a><a class='ref vns' id='vns782' href='#vns782'>SC Verse 782</a><a class='ref ms' id='ms19Vv_865' href='#ms19Vv_865'>Ms 19Vv_865</a><a class='ref msdiv' id='msdiv1021' href='#msdiv1021'>Msdiv 1021</a>Ime ca vāḷī maṇicandakappitā,<br>
Ārohakambū sujavā brahūpamā;<br>
Brahā mahantā balino mahājavā,<br>
Mano tavaññāya tatheva <span class='var' id='note272' title='sabbare (mr) | sappare (?)' href='#note272' title='sabbare (mr) | sappare (?)'>siṃsare</span>.</p>
<p><a class='ref sc' id='sc8' href='#sc8'>SC 8</a><a class='ref vns' id='vns783' href='#vns783'>SC Verse 783</a><a class='ref ms' id='ms19Vv_866' href='#ms19Vv_866'>Ms 19Vv_866</a><a class='ref msdiv' id='msdiv1022' href='#msdiv1022'>Msdiv 1022</a>Ime ca sabbe sahitā catukkamā,<br>
Mano tavaññāya tatheva siṃsare;<br>
Samaṃ vahantī mudukā anuddhatā,<br>
Āmodamānā <span class='var' id='note273' title='turaṅgānamuttamā (mr)' href='#note273' title='turaṅgānamuttamā (mr)'>turagānamuttama</span>.</p>
<p><a class='ref sc' id='sc9' href='#sc9'>SC 9</a><a class='ref vns' id='vns784' href='#vns784'>SC Verse 784</a><a class='ref ms' id='ms19Vv_867' href='#ms19Vv_867'>Ms 19Vv_867</a><a class='ref msdiv' id='msdiv1023' href='#msdiv1023'>Msdiv 1023</a>Dhunanti vagganti <span class='var' id='note274' title='pavattanti (s2, s3, pts1, mr)' href='#note274' title='pavattanti (s2, s3, pts1, mr)'>patanti</span> cambare,<br>
Abbhuddhunantā sukate piḷandhane;<br>
Tesaṃ saro suyyati vaggurūpo,<br>
Pañcaṅgikaṃ tūriyamivappavāditaṃ.</p>
<p><a class='ref sc' id='sc10' href='#sc10'>SC 10</a><a class='ref vns' id='vns785' href='#vns785'>SC Verse 785</a><a class='ref ms' id='ms19Vv_868' href='#ms19Vv_868'>Ms 19Vv_868</a><a class='ref msdiv' id='msdiv1024' href='#msdiv1024'>Msdiv 1024</a>Rathassa ghoso apiḷandhanāna ca,<br>
Khurassa <span class='var' id='note275' title='nādī (s2, pts1) | nādi (s3, pts-a, mr)' href='#note275' title='nādī (s2, pts1) | nādi (s3, pts-a, mr)'>nādo</span> abhihiṃsanāya ca;<br>
Ghoso suvaggū samitassa suyyati,<br>
Gandhabbatūriyāni vicitrasaṃvane.</p>
<p><a class='ref sc' id='sc11' href='#sc11'>SC 11</a><a class='ref vns' id='vns786' href='#vns786'>SC Verse 786</a><a class='ref ms' id='ms19Vv_869' href='#ms19Vv_869'>Ms 19Vv_869</a><a class='ref msdiv' id='msdiv1025' href='#msdiv1025'>Msdiv 1025</a>Rathe ṭhitā tā migamandalocanā,<br>
Āḷārapamhā hasitā piyaṃvadā;<br>
Veḷuriyajālāvatatā tanucchavā,<br>
Sadeva gandhabbasūraggapūjitā.</p>
<p><a class='ref sc' id='sc12' href='#sc12'>SC 12</a><a class='ref vns' id='vns787' href='#vns787'>SC Verse 787</a><a class='ref ms' id='ms19Vv_870' href='#ms19Vv_870'>Ms 19Vv_870</a><a class='ref msdiv' id='msdiv1026' href='#msdiv1026'>Msdiv 1026</a>Tā rattarattambarapītavāsasā,<br>
Visālanettā abhirattalocanā;<br>
Kule sujātā sutanū sucimhitā,<br>
Rathe ṭhitā pañjalikā upaṭṭhitā.</p>
<p><a class='ref sc' id='sc13' href='#sc13'>SC 13</a><a class='ref vns' id='vns788' href='#vns788'>SC Verse 788</a><a class='ref ms' id='ms19Vv_871' href='#ms19Vv_871'>Ms 19Vv_871</a><a class='ref msdiv' id='msdiv1027' href='#msdiv1027'>Msdiv 1027</a>Tā kambukeyūradharā suvāsasā,<br>
Sumajjhimā ūruthanūpapannā;<br>
Vaṭṭaṅguliyo sumukhā sudassanā,<br>
Rathe ṭhitā pañjalikā upaṭṭhitā.</p>
<p><a class='ref sc' id='sc14' href='#sc14'>SC 14</a><a class='ref vns' id='vns789' href='#vns789'>SC Verse 789</a><a class='ref ms' id='ms19Vv_872' href='#ms19Vv_872'>Ms 19Vv_872</a><a class='ref msdiv' id='msdiv1028' href='#msdiv1028'>Msdiv 1028</a>Aññā suveṇī susu missakesiyo,<br>
Samaṃ vibhattāhi pabhassarāhi ca;<br>
Anubbatā tā tava mānase ratā,<br>
Rathe ṭhitā pañjalikā upaṭṭhitā.</p>
<p><a class='ref sc' id='sc15' href='#sc15'>SC 15</a><a class='ref vns' id='vns790' href='#vns790'>SC Verse 790</a><a class='ref ms' id='ms19Vv_873' href='#ms19Vv_873'>Ms 19Vv_873</a><a class='ref msdiv' id='msdiv1029' href='#msdiv1029'>Msdiv 1029</a>Āveḷiniyo padumuppalacchadā,<br>
Alaṅkatā <span class='var' id='note276' title='... vositā (s2, s3, pts1) | bhūsitā (mr)' href='#note276' title='... vositā (s2, s3, pts1) | bhūsitā (mr)'>candanasāravāsitā</span>;<br>
Anubbatā tā tava mānase ratā,<br>
Rathe ṭhitā pañjalikā upaṭṭhitā.</p>
<p><a class='ref sc' id='sc16' href='#sc16'>SC 16</a><a class='ref vns' id='vns791' href='#vns791'>SC Verse 791</a><a class='ref pts2ed' id='pts2ed96' href='#pts2ed96'>PTS 2nd ed. 96</a> <a class='ref ms' id='ms19Vv_874' href='#ms19Vv_874'>Ms 19Vv_874</a><a class='ref msdiv' id='msdiv1030' href='#msdiv1030'>Msdiv 1030</a>Tā māliniyo padumuppalacchadā,<br>
Alaṅkatā candanasāravāsitā;<br>
Anubbatā tā tava mānase ratā,<br>
Rathe ṭhitā pañjalikā upaṭṭhitā.</p>
<p><a class='ref sc' id='sc17' href='#sc17'>SC 17</a><a class='ref vns' id='vns792' href='#vns792'>SC Verse 792</a><a class='ref ms' id='ms19Vv_875' href='#ms19Vv_875'>Ms 19Vv_875</a><a class='ref msdiv' id='msdiv1031' href='#msdiv1031'>Msdiv 1031</a>Kaṇṭhesu te yāni piḷandhanāni,<br>
Hatthesu pādesu tatheva sīse;<br>
Obhāsayantī dasa sabbaso disā,<br>
Abbhuddayaṃ sāradikova bhāṇumā.</p>
<p><a class='ref sc' id='sc18' href='#sc18'>SC 18</a><a class='ref vns' id='vns793' href='#vns793'>SC Verse 793</a><a class='ref ms' id='ms19Vv_876' href='#ms19Vv_876'>Ms 19Vv_876</a><a class='ref msdiv' id='msdiv1032' href='#msdiv1032'>Msdiv 1032</a>Vātassa vegena ca sampakampitā,<br>
Bhujesu mālā apiḷandhanāni ca;<br>
Muñcanti ghosaṃ ruciraṃ suciṃ subhaṃ,<br>
Sabbehi viññūhi sutabbarūpaṃ.</p>
<p><a class='ref sc' id='sc19' href='#sc19'>SC 19</a><a class='ref vns' id='vns794' href='#vns794'>SC Verse 794</a><a class='ref ms' id='ms19Vv_877' href='#ms19Vv_877'>Ms 19Vv_877</a><a class='ref msdiv' id='msdiv1033' href='#msdiv1033'>Msdiv 1033</a>Uyyānabhūmyā ca duvaddhato ṭhitā,<br>
Rathā ca nāgā tūriyāni ca saro;<br>
Tameva devinda pamodayanti,<br>
Vīṇā yathā pokkharapattabāhubhi.</p>
<p><a class='ref sc' id='sc20' href='#sc20'>SC 20</a><a class='ref vns' id='vns795' href='#vns795'>SC Verse 795</a><a class='ref ms' id='ms19Vv_878' href='#ms19Vv_878'>Ms 19Vv_878</a><a class='ref msdiv' id='msdiv1034' href='#msdiv1034'>Msdiv 1034</a>Imāsu vīṇāsu bahūsu vaggūsu,<br>
Manuññarūpāsu <span class='var' id='note277' title='hadayeritaṃ pati (bj, pts2) | hadayeritampi taṃ (s2, s3, pts1)' href='#note277' title='hadayeritaṃ pati (bj, pts2) | hadayeritampi taṃ (s2, s3, pts1)'>hadayeritaṃ pītiṃ</span>;<br>
Pavajjamānāsu atīva accharā,<br>
Bhamanti kaññā padumesu sikkhitā.</p>
<p><a class='ref sc' id='sc21' href='#sc21'>SC 21</a><a class='ref vns' id='vns796' href='#vns796'>SC Verse 796</a><a class='ref ms' id='ms19Vv_879' href='#ms19Vv_879'>Ms 19Vv_879</a><a class='ref msdiv' id='msdiv1035' href='#msdiv1035'>Msdiv 1035</a>Yadā ca gītāni ca vāditāni ca,<br>
Naccāni <span class='var' id='note278' title='cemāni (bj, pts2)' href='#note278' title='cemāni (bj, pts2)'>cimāni</span> samenti ekato;<br>
Athettha naccanti athettha accharā,<br>
Obhāsayantī ubhato varitthiyo.</p>
<p><a class='ref sc' id='sc22' href='#sc22'>SC 22</a><a class='ref vns' id='vns797' href='#vns797'>SC Verse 797</a><a class='ref ms' id='ms19Vv_880' href='#ms19Vv_880'>Ms 19Vv_880</a><a class='ref msdiv' id='msdiv1036' href='#msdiv1036'>Msdiv 1036</a>So modasi tūriyagaṇappabodhano,<br>
Mahīyamāno vajirāvudhoriva;<br>
Imāsu vīṇāsu bahūsu vaggūsu,<br>
Manuññarūpāsu <span class='var' id='note279' title='hadayeritaṃ pati (bj, pts2) | hadayeritampi taṃ (s2, s3, pts1)' href='#note279' title='hadayeritaṃ pati (bj, pts2) | hadayeritampi taṃ (s2, s3, pts1)'>hadayeritaṃ pītiṃ</span>.</p>
<p><a class='ref sc' id='sc23' href='#sc23'>SC 23</a><a class='ref vns' id='vns798' href='#vns798'>SC Verse 798</a><a class='ref ms' id='ms19Vv_881' href='#ms19Vv_881'>Ms 19Vv_881</a><a class='ref msdiv' id='msdiv1037' href='#msdiv1037'>Msdiv 1037</a>Kiṃ tvaṃ pure kammamakāsi attanā,<br>
Manussabhūto purimāya jātiyā;<br>
<span class='var' id='note280' title='uposathaṃ kiṃ va (s2, s3)' href='#note280' title='uposathaṃ kiṃ va (s2, s3)'>Uposathaṃ kaṃ vā</span> tuvaṃ upāvasi,<br>
<span class='var' id='note281' title='kiṃ (s2, s3, pts1)' href='#note281' title='kiṃ (s2, s3, pts1)'>Kaṃ</span> dhammacariyaṃ vatamābhirocayi.</p>
<p><a class='ref sc' id='sc24' href='#sc24'>SC 24</a><a class='ref vns' id='vns799' href='#vns799'>SC Verse 799</a><a class='ref ms' id='ms19Vv_882' href='#ms19Vv_882'>Ms 19Vv_882</a><a class='ref msdiv' id='msdiv1038' href='#msdiv1038'>Msdiv 1038</a><span class='var' id='note282' title='nayidaṃ appassa katassa (bj, s2, s3, pts1-2) | sāsedaṃ appakatassa (mr)' href='#note282' title='nayidaṃ appassa katassa (bj, s2, s3, pts1-2) | sāsedaṃ appakatassa (mr)'>Nayīdamappassa katassa</span> kammuno,<br>
Pubbe suciṇṇassa uposathassa vā;<br>
Iddhānubhāvo vipulo ayaṃ tava,<br>
Yaṃ devasaṅghaṃ abhirocase bhusaṃ.</p>
<p><a class='ref sc' id='sc25' href='#sc25'>SC 25</a><a class='ref vns' id='vns800' href='#vns800'>SC Verse 800</a><a class='ref ms' id='ms19Vv_883' href='#ms19Vv_883'>Ms 19Vv_883</a><a class='ref msdiv' id='msdiv1039' href='#msdiv1039'>Msdiv 1039</a>Dānassa te idaṃ phalaṃ,<br>
atho sīlassa vā pana;<br>
Atho añjalikammassa,<br>
taṃ me akkhāhi pucchito”ti.</p>
<p><a class='ref sc' id='sc26' href='#sc26'>SC 26</a><a class='ref vns' id='vns801' href='#vns801'>SC Verse 801</a><a class='ref pts2ed' id='pts2ed97' href='#pts2ed97'>PTS 2nd ed. 97</a> <a class='ref ms' id='ms19Vv_884' href='#ms19Vv_884'>Ms 19Vv_884</a><a class='ref msdiv' id='msdiv1040' href='#msdiv1040'>Msdiv 1040</a>So devaputto attamano,<br>
moggallānena pucchito;<br>
Pañhaṃ puṭṭho viyākāsi,<br>
yassa kammassidaṃ phalanti.</p>
<p><a class='ref sc' id='sc27' href='#sc27'>SC 27</a><a class='ref vns' id='vns802' href='#vns802'>SC Verse 802</a><a class='ref ms' id='ms19Vv_885' href='#ms19Vv_885'>Ms 19Vv_885</a><a class='ref msdiv' id='msdiv1041' href='#msdiv1041'>Msdiv 1041</a>“Jitindriyaṃ buddhamanomanikkamaṃ,<br>
Naruttamaṃ kassapamaggapuggalaṃ;<br>
Avāpurantaṃ amatassa dvāraṃ,<br>
Devātidevaṃ satapuññalakkhaṇaṃ.</p>
<p><a class='ref sc' id='sc28' href='#sc28'>SC 28</a><a class='ref vns' id='vns803' href='#vns803'>SC Verse 803</a><a class='ref ms' id='ms19Vv_886' href='#ms19Vv_886'>Ms 19Vv_886</a><a class='ref msdiv' id='msdiv1042' href='#msdiv1042'>Msdiv 1042</a>Tamaddasaṃ kuñjaramoghatiṇṇaṃ,<br>
Suvaṇṇasiṅgīnadabimbasādisaṃ;<br>
Disvāna taṃ khippamahuṃ sucīmano,<br>
Tameva disvāna subhāsitaddhajaṃ.</p>
<p><a class='ref sc' id='sc29' href='#sc29'>SC 29</a><a class='ref vns' id='vns804' href='#vns804'>SC Verse 804</a><a class='ref ms' id='ms19Vv_887' href='#ms19Vv_887'>Ms 19Vv_887</a><a class='ref msdiv' id='msdiv1043' href='#msdiv1043'>Msdiv 1043</a>Tamannapānaṃ athavāpi cīvaraṃ,<br>
Suciṃ paṇītaṃ rasasā upetaṃ;<br>
Pupphābhikkiṇamhi sake nivesane,<br>
Patiṭṭhapesiṃ sa asaṅgamānaso.</p>
<p><a class='ref sc' id='sc30' href='#sc30'>SC 30</a><a class='ref vns' id='vns805' href='#vns805'>SC Verse 805</a><a class='ref ms' id='ms19Vv_888' href='#ms19Vv_888'>Ms 19Vv_888</a><a class='ref msdiv' id='msdiv1044' href='#msdiv1044'>Msdiv 1044</a>Tamannapānena ca cīvarena ca,<br>
Khajjena bhojjena ca sāyanena ca;<br>
Santappayitvā dvipadānamuttamaṃ,<br>
So saggaso devapure ramāmahaṃ.</p>
<p><a class='ref sc' id='sc31' href='#sc31'>SC 31</a><a class='ref vns' id='vns806' href='#vns806'>SC Verse 806</a><a class='ref ms' id='ms19Vv_889' href='#ms19Vv_889'>Ms 19Vv_889</a><a class='ref msdiv' id='msdiv1045' href='#msdiv1045'>Msdiv 1045</a>Etenupāyena imaṃ niraggaḷaṃ,<br>
Yaññaṃ yajitvā tividhaṃ visuddhaṃ;<br>
Pahāyahaṃ mānusakaṃ samussayaṃ,<br>
<span class='var' id='note283' title='indasamo (s2, s3, pts1, mr)' href='#note283' title='indasamo (s2, s3, pts1, mr)'>Indūpamo</span> devapure ramāmahaṃ.</p>
<p><a class='ref sc' id='sc32' href='#sc32'>SC 32</a><a class='ref vns' id='vns807' href='#vns807'>SC Verse 807</a><a class='ref ms' id='ms19Vv_890' href='#ms19Vv_890'>Ms 19Vv_890</a><a class='ref msdiv' id='msdiv1046' href='#msdiv1046'>Msdiv 1046</a>Āyuñca vaṇṇañca sukhaṃ balañca,<br>
Paṇītarūpaṃ abhikaṅkhatā muni;<br>
Annañca pānañca bahuṃ susaṅkhataṃ,<br>
Patiṭṭhapetabbamasaṅgamānase.</p>
<p><a class='ref sc' id='sc33' href='#sc33'>SC 33</a><a class='ref vns' id='vns808' href='#vns808'>SC Verse 808</a><a class='ref ms' id='ms19Vv_891' href='#ms19Vv_891'>Ms 19Vv_891</a><a class='ref msdiv' id='msdiv1047' href='#msdiv1047'>Msdiv 1047</a><span class='var' id='note285' title='imasmiṃ loke parasmiṃ (s2, s3) | nayimasmiṃ vā loke parasmiṃ (^kv4.3#63 [Sattarasamavagga/ Navattabbaṃbuddhassadinnaṃmahapphalantikathā]) | nayimasmi loke va parasmi (?)' href='#note285' title='imasmiṃ loke parasmiṃ (s2, s3) | nayimasmiṃ vā loke parasmiṃ (^kv4.3#63 [Sattarasamavagga/ Navattabbaṃbuddhassadinnaṃmahapphalantikathā]) | nayimasmi loke va parasmi (?)'>Nayimasmiṃ loke parasmiṃ</span> vā pana,<br>
Buddhena seṭṭho va samo va vijjati;<br>
<span class='var' id='note286' title='āhuneyyanaṃ yamāhuneyyānaṃ (mr)' href='#note286' title='āhuneyyanaṃ yamāhuneyyānaṃ (mr)'>Āhuneyyānaṃ</span> paramāhutiṃ gato,<br>
Puññatthikānaṃ vipulapphalesinan”ti.</p>
</blockquote>
<p class='endsutta'><a class='ref sc' id='sc34' href='#sc34'>SC 34</a><a class='ref ms' id='ms19Vv_892' href='#ms19Vv_892'>Ms 19Vv_892</a>Mahārathavimānaṃ cuddasamaṃ.<br>
Mahārathavaggo pañcamo.</p>
<p class='uddana-intro'><a class='ref sc' id='sc35' href='#sc35'>SC 35</a><a class='ref ms' id='ms19Vv_893' href='#ms19Vv_893'>Ms 19Vv_893</a>Tassuddānaṃ</p>
<blockquote class='uddanagatha'>
<p><a class='ref sc' id='sc36' href='#sc36'>SC 36</a><a class='ref pts2ed' id='pts2ed100' href='#pts2ed100'>PTS 2nd ed. 100</a> <a class='ref ms' id='ms19Vv_894' href='#ms19Vv_894'>Ms 19Vv_894</a>Maṇḍūko revatī chatto,<br>
Kakkaṭo dvārapālako;<br>
Dve karaṇīyā dve sūci,<br>
Tayo nāgā ca dve rathā;<br>
Purisānaṃ paṭhamo vaggo pavuccatīti.</p>
</blockquote>
<p class='endsutta'><a class='ref sc' id='sc37' href='#sc37'>SC 37</a><a class='ref ms' id='ms19Vv_895' href='#ms19Vv_895'>Ms 19Vv_895</a>Bhāṇavāraṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
