<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv46' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Mañjiṭṭhakavagga</li>
</ul>
<h1>46. Ambavimānavatthu</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns560'>SC Verse 560</a><a class='ref ms' id='ms19Vv_621'>Ms 19Vv_621</a><a class='ref msdiv' id='msdiv783'>Msdiv 783</a>“Dibbaṃ te ambavanaṃ rammaṃ,<br>
Pāsādettha mahallako;<br>
Nānātūriyasaṅghuṭṭho,<br>
Accharāgaṇaghosito.</p>
<p><a class='ref sc' id='sc2'>SC 2</a><a class='ref vns' id='vns561'>SC Verse 561</a><a class='ref ms' id='ms19Vv_622'>Ms 19Vv_622</a><a class='ref msdiv' id='msdiv784'>Msdiv 784</a>Padīpo cettha jalati,<br>
niccaṃ sovaṇṇayo mahā;<br>
Dussaphalehi rukkhehi,<br>
samantā parivārito.</p>
<p><a class='ref sc' id='sc3'>SC 3</a><a class='ref vns' id='vns562'>SC Verse 562</a><a class='ref ms' id='ms19Vv_623'>Ms 19Vv_623</a><a class='ref msdiv' id='msdiv785-786'>Msdiv 785-786</a>Kena tetādiso vaṇṇo,<br>
… pe …<br>
Vaṇṇo ca te sabbadisā pabhāsatī”ti.</p>
<p><a class='ref sc' id='sc4'>SC 4</a><a class='ref vns' id='vns563'>SC Verse 563</a><a class='ref ms' id='ms19Vv_624'>Ms 19Vv_624</a><a class='ref msdiv' id='msdiv787'>Msdiv 787</a>Sā devatā attamanā,<br>
… pe …<br>
yassa kammassidaṃ phalaṃ.</p>
<p><a class='ref sc' id='sc5'>SC 5</a><a class='ref vns' id='vns564'>SC Verse 564</a><a class='ref ms' id='ms19Vv_625'>Ms 19Vv_625</a><a class='ref msdiv' id='msdiv788'>Msdiv 788</a>“Ahaṃ manussesu manussabhūtā,<br>
Purimāya jātiyā manussaloke;<br>
Vihāraṃ saṃghassa kāresiṃ,<br>
Ambehi parivāritaṃ.</p>
<p><a class='ref sc' id='sc6'>SC 6</a><a class='ref vns' id='vns565'>SC Verse 565</a><a class='ref ms' id='ms19Vv_626'>Ms 19Vv_626</a><a class='ref msdiv' id='msdiv789'>Msdiv 789</a>Pariyosite vihāre,<br>
kārente niṭṭhite mahe;<br>
<span class='var' id='note192' title='ambe acchādayitvāna (bj, s2, pts2) | ambehacchādayitvāna (s3, pts1, mr)'>Ambehi chādayitvāna</span>,<br>
katvā dussamaye phale.</p>
<p><a class='ref sc' id='sc7'>SC 7</a><a class='ref vns' id='vns566'>SC Verse 566</a><a class='ref ms' id='ms19Vv_627'>Ms 19Vv_627</a><a class='ref msdiv' id='msdiv790'>Msdiv 790</a>Padīpaṃ tattha jāletvā,<br>
bhojayitvā gaṇuttamaṃ;<br>
Niyyādesiṃ taṃ saṃghassa,<br>
pasannā sehi pāṇibhi.</p>
<p><a class='ref sc' id='sc8'>SC 8</a><a class='ref vns' id='vns567'>SC Verse 567</a><a class='ref ms' id='ms19Vv_628'>Ms 19Vv_628</a><a class='ref msdiv' id='msdiv791'>Msdiv 791</a>Tena me ambavanaṃ rammaṃ,<br>
pāsādettha mahallako;<br>
Nānātūriyasaṅghuṭṭho,<br>
accharāgaṇaghosito.</p>
<p><a class='ref sc' id='sc9'>SC 9</a><a class='ref vns' id='vns568'>SC Verse 568</a><a class='ref pts2ed' id='pts2ed68'>PTS 2nd ed. 68</a> <a class='ref ms' id='ms19Vv_629'>Ms 19Vv_629</a><a class='ref msdiv' id='msdiv792'>Msdiv 792</a>Padīpo cettha jalati,<br>
niccaṃ sovaṇṇayo mahā;<br>
Dussaphalehi rukkhehi,<br>
samantā parivārito.</p>
<p><a class='ref sc' id='sc10'>SC 10</a><a class='ref vns' id='vns569'>SC Verse 569</a><a class='ref ms' id='ms19Vv_630'>Ms 19Vv_630</a><a class='ref msdiv' id='msdiv793-794'>Msdiv 793-794</a>Tena metādiso vaṇṇo,<br>
… pe …<br>
Vaṇṇo ca me sabbadisā pabhāsatī”ti.</p>
</blockquote>
<p class='endsutta'><a class='ref sc' id='sc11'>SC 11</a><a class='ref ms' id='ms19Vv_631'>Ms 19Vv_631</a>Ambavimānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
