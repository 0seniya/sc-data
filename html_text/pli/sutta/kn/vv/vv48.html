<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv48' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Mañjiṭṭhakavagga</li>
</ul>
<h1>48. Ucchuvimānavatthu</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns583'>SC Verse 583</a><a class='ref ms' id='ms19Vv_646'>Ms 19Vv_646</a><a class='ref msdiv' id='msdiv808' href='#sc1'>SC 1</a><a class='ref vns' id='vns583'>SC Verse 583</a><a class='ref ms' id='ms19Vv_646'>Ms 19Vv_646</a><a class='ref msdiv' id='msdiv808'>Msdiv 808</a>“Obhāsayitvā pathaviṃ sadevakaṃ,<br>
Atirocasi candimasūriyā viya;<br>
Siriyā ca vaṇṇena yasena tejasā,<br>
Brahmāva deve tidase sahindake.</p>
<p><a class='ref sc' id='sc2'>SC 2</a><a class='ref vns' id='vns584'>SC Verse 584</a><a class='ref pts2ed' id='pts2ed70'>PTS 2nd ed. 70</a> <a class='ref ms' id='ms19Vv_647'>Ms 19Vv_647</a><a class='ref msdiv' id='msdiv809' href='#sc2'>SC 2</a><a class='ref vns' id='vns584'>SC Verse 584</a><a class='ref pts2ed' id='pts2ed70'>PTS 2nd ed. 70</a> <a class='ref ms' id='ms19Vv_647'>Ms 19Vv_647</a><a class='ref msdiv' id='msdiv809'>Msdiv 809</a>Pucchāmi taṃ uppalamāladhārinī,<br>
Āveḷinī kañcanasannibhattace;<br>
Alaṅkate uttamavatthadhārinī,<br>
Kā tvaṃ subhe devate vandase mamaṃ.</p>
<p><a class='ref sc' id='sc3'>SC 3</a><a class='ref vns' id='vns585'>SC Verse 585</a><a class='ref ms' id='ms19Vv_648'>Ms 19Vv_648</a><a class='ref msdiv' id='msdiv810' href='#sc3'>SC 3</a><a class='ref vns' id='vns585'>SC Verse 585</a><a class='ref ms' id='ms19Vv_648'>Ms 19Vv_648</a><a class='ref msdiv' id='msdiv810'>Msdiv 810</a>Kiṃ tvaṃ pure kammamakāsi attanā,<br>
Manussabhūtā purimāya jātiyā;<br>
Dānaṃ suciṇṇaṃ atha sīlasaññamaṃ,<br>
Kenupapannā sugatiṃ yasassinī;<br>
Devate pucchitācikkha,<br>
Kissa kammassidaṃ phalan”ti.</p>
<p><a class='ref sc' id='sc4'>SC 4</a><a class='ref vns' id='vns586'>SC Verse 586</a><a class='ref ms' id='ms19Vv_649'>Ms 19Vv_649</a><a class='ref msdiv' id='msdiv811' href='#sc4'>SC 4</a><a class='ref vns' id='vns586'>SC Verse 586</a><a class='ref ms' id='ms19Vv_649'>Ms 19Vv_649</a><a class='ref msdiv' id='msdiv811'>Msdiv 811</a>“Idāni bhante imameva gāmaṃ,<br>
Piṇḍāya amhāka gharaṃ upāgami;<br>
Tato te ucchussa adāsi khaṇḍikaṃ,<br>
Pasannacittā atulāya pītiyā.</p>
<p><a class='ref sc' id='sc5'>SC 5</a><a class='ref vns' id='vns587'>SC Verse 587</a><a class='ref ms' id='ms19Vv_650'>Ms 19Vv_650</a><a class='ref msdiv' id='msdiv812' href='#sc5'>SC 5</a><a class='ref vns' id='vns587'>SC Verse 587</a><a class='ref ms' id='ms19Vv_650'>Ms 19Vv_650</a><a class='ref msdiv' id='msdiv812'>Msdiv 812</a>Sassu ca pacchā anuyuñjate mamaṃ,<br>
Kahaṃ nu ucchuṃ vadhuke avākiri;<br>
Na chaḍḍitaṃ no pana khāditaṃ mayā,<br>
Santassa bhikkhussa sayaṃ adāsahaṃ.</p>
<p><a class='ref sc' id='sc6'>SC 6</a><a class='ref vns' id='vns588'>SC Verse 588</a><a class='ref ms' id='ms19Vv_651'>Ms 19Vv_651</a><a class='ref msdiv' id='msdiv813' href='#sc6'>SC 6</a><a class='ref vns' id='vns588'>SC Verse 588</a><a class='ref ms' id='ms19Vv_651'>Ms 19Vv_651</a><a class='ref msdiv' id='msdiv813'>Msdiv 813</a>Tuyhaṃ nvidaṃ issariyaṃ atho mama,<br>
Itissā sassu paribhāsate mamaṃ;<br>
Leḍḍuṃ gahetvā pahāraṃ adāsi me,<br>
Tato cutā kālakatāmhi devatā.</p>
<p><a class='ref sc' id='sc7'>SC 7</a><a class='ref vns' id='vns589'>SC Verse 589</a><a class='ref ms' id='ms19Vv_652'>Ms 19Vv_652</a><a class='ref msdiv' id='msdiv814' href='#sc7'>SC 7</a><a class='ref vns' id='vns589'>SC Verse 589</a><a class='ref ms' id='ms19Vv_652'>Ms 19Vv_652</a><a class='ref msdiv' id='msdiv814'>Msdiv 814</a>Tadeva kammaṃ kusalaṃ kataṃ mayā,<br>
Sukhañca kammaṃ anubhomi attanā;<br>
Devehi saddhiṃ paricārayāmahaṃ,<br>
Modāmahaṃ kāmaguṇehi pañcahi.</p>
<p><a class='ref sc' id='sc8'>SC 8</a><a class='ref vns' id='vns590'>SC Verse 590</a><a class='ref ms' id='ms19Vv_653'>Ms 19Vv_653</a><a class='ref msdiv' id='msdiv815' href='#sc8'>SC 8</a><a class='ref vns' id='vns590'>SC Verse 590</a><a class='ref ms' id='ms19Vv_653'>Ms 19Vv_653</a><a class='ref msdiv' id='msdiv815'>Msdiv 815</a>Tadeva kammaṃ kusalaṃ kataṃ mayā,<br>
Sukhañca kammaṃ anubhomi attanā;<br>
Devindaguttā tidasehi rakkhitā,<br>
Samappitā kāmaguṇehi pañcahi.</p>
<p><a class='ref sc' id='sc9'>SC 9</a><a class='ref vns' id='vns591'>SC Verse 591</a><a class='ref ms' id='ms19Vv_654'>Ms 19Vv_654</a><a class='ref msdiv' id='msdiv816' href='#sc9'>SC 9</a><a class='ref vns' id='vns591'>SC Verse 591</a><a class='ref ms' id='ms19Vv_654'>Ms 19Vv_654</a><a class='ref msdiv' id='msdiv816'>Msdiv 816</a>Etādisaṃ puññaphalaṃ anappakaṃ,<br>
Mahāvipākā mama ucchudakkhiṇā;<br>
Devehi saddhiṃ paricārayāmahaṃ,<br>
Modāmahaṃ kāmaguṇehi pañcahi.</p>
<p><a class='ref sc' id='sc10'>SC 10</a><a class='ref vns' id='vns592'>SC Verse 592</a><a class='ref ms' id='ms19Vv_655'>Ms 19Vv_655</a><a class='ref msdiv' id='msdiv817' href='#sc10'>SC 10</a><a class='ref vns' id='vns592'>SC Verse 592</a><a class='ref ms' id='ms19Vv_655'>Ms 19Vv_655</a><a class='ref msdiv' id='msdiv817'>Msdiv 817</a>Etādisaṃ puññaphalaṃ anappakaṃ,<br>
Mahājutikā mama ucchudakkhiṇā;<br>
Devindaguttā tidasehi rakkhitā,<br>
Sahassanettoriva nandane vane.</p>
<p><a class='ref sc' id='sc11'>SC 11</a><a class='ref vns' id='vns593'>SC Verse 593</a><a class='ref pts2ed' id='pts2ed71'>PTS 2nd ed. 71</a> <a class='ref ms' id='ms19Vv_656'>Ms 19Vv_656</a><a class='ref msdiv' id='msdiv818' href='#sc11'>SC 11</a><a class='ref vns' id='vns593'>SC Verse 593</a><a class='ref pts2ed' id='pts2ed71'>PTS 2nd ed. 71</a> <a class='ref ms' id='ms19Vv_656'>Ms 19Vv_656</a><a class='ref msdiv' id='msdiv818'>Msdiv 818</a>Tuvañca bhante anukampakaṃ viduṃ,<br>
Upecca vandiṃ kusalañca pucchisaṃ;<br>
Tato te ucchussa adāsiṃ khaṇḍikaṃ,<br>
Pasannacittā atulāya pītiyā”ti.</p>
</blockquote>
<p class='endsutta'><a class='ref sc' id='sc12'>SC 12</a><a class='ref ms' id='ms19Vv_657' href='#sc12'>SC 12</a><a class='ref ms' id='ms19Vv_657'>Ms 19Vv_657</a>Ucchuvimānaṃ dasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
