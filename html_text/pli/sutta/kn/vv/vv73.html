<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv73' lang='pli'>
<header>
<ul>
<li class='division'>Vimānavatthu</li>
<li>Purisavimāna</li>
<li>Pāyāsivagga</li>
</ul>
<h1>73. Dutiyakuṇḍalīvimānavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns849' href='#vns849'>SC Verse 849</a><a class='ref ms' id='ms19Vv_946' href='#ms19Vv_946'>Ms 19Vv_946</a><a class='ref msdiv' id='msdiv1101' href='#msdiv1101'>Msdiv 1101</a>“Alaṅkato malyadharo suvattho,<br>
Sukuṇḍalī kappitakesamassu;<br>
Āmuttahatthābharaṇo yasassī,<br>
Dibbe vimānamhi yathāpi candimā.</p>
<p><a class='ref sc' id='sc2' href='#sc2'>SC 2</a><a class='ref vns' id='vns850' href='#vns850'>SC Verse 850</a><a class='ref ms' id='ms19Vv_947' href='#ms19Vv_947'>Ms 19Vv_947</a><a class='ref msdiv' id='msdiv1102' href='#msdiv1102'>Msdiv 1102</a>Dibbā ca vīṇā pavadanti vagguṃ,<br>
Aṭṭhaṭṭhakā sikkhitā sādhurūpā;<br>
Dibbā ca kaññā tidasacarā uḷārā,<br>
Naccanti gāyanti pamodayanti.</p>
<p><a class='ref sc' id='sc3' href='#sc3'>SC 3</a><a class='ref vns' id='vns851' href='#vns851'>SC Verse 851</a><a class='ref ms' id='ms19Vv_948' href='#ms19Vv_948'>Ms 19Vv_948</a><a class='ref msdiv' id='msdiv1103' href='#msdiv1103'>Msdiv 1103</a>Deviddhipattosi mahānubhāvo,<br>
Manussabhūto kimakāsi puññaṃ;<br>
Kenāsi evaṃ jalitānubhāvo,<br>
Vaṇṇo ca te sabbadisā pabhāsatī”ti.</p>
<p><a class='ref sc' id='sc4' href='#sc4'>SC 4</a><a class='ref vns' id='vns852' href='#vns852'>SC Verse 852</a><a class='ref ms' id='ms19Vv_949' href='#ms19Vv_949'>Ms 19Vv_949</a><a class='ref msdiv' id='msdiv1104' href='#msdiv1104'>Msdiv 1104</a>So devaputto attamano,<br>
… pe …<br>
yassa kammassidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref vns' id='vns853' href='#vns853'>SC Verse 853</a><a class='ref ms' id='ms19Vv_950' href='#ms19Vv_950'>Ms 19Vv_950</a><a class='ref msdiv' id='msdiv1105' href='#msdiv1105'>Msdiv 1105</a>“Ahaṃ manussesu manussabhūto,<br>
Disvāna samaṇe <span class='var' id='note292' title='sīlavante (mr)'>sādhurūpe</span>;<br>
Sampannavijjācaraṇe yasassī,<br>
Bahussute <span class='var' id='note293' title='sīlavatūpapanne (bj, mr)'>sīlavante pasanne</span>;<br>
Annañca pānañca pasannacitto,<br>
Sakkacca dānaṃ vipulaṃ adāsiṃ.</p>
<p><a class='ref sc' id='sc6' href='#sc6'>SC 6</a><a class='ref vns' id='vns854' href='#vns854'>SC Verse 854</a><a class='ref pts2ed' id='pts2ed109' href='#pts2ed109'>PTS 2nd ed. 109</a> <a class='ref ms' id='ms19Vv_951' href='#ms19Vv_951'>Ms 19Vv_951</a><a class='ref msdiv' id='msdiv1106-1107' href='#msdiv1106-1107'>Msdiv 1106-1107</a>Tena metādiso vaṇṇo,<br>
… pe …<br>
Vaṇṇo ca me sabbadisā pabhāsatī”ti.</p>
</blockquote>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms19Vv_952' href='#ms19Vv_952'>Ms 19Vv_952</a>Dutiyakuṇḍalīvimānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
