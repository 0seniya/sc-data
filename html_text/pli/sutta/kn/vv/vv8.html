<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv8' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Pīṭhavagga</li>
</ul>
<h1>8. Tatiyanāvāvimānavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns63' href='#vns63'>SC Verse 63</a><a class='ref ms' id='ms19Vv_71' href='#ms19Vv_71'>Ms 19Vv_71</a><a class='ref msdiv' id='msdiv63' href='#msdiv63'>Msdiv 63</a>“Suvaṇṇacchadanaṃ nāvaṃ,<br>
Nāri āruyha tiṭṭhasi;<br>
Ogāhasi pokkharaṇiṃ,<br>
Padmaṃ chindasi pāṇinā.</p>
<p><a class='ref sc' id='sc2' href='#sc2'>SC 2</a><a class='ref vns' id='vns64' href='#vns64'>SC Verse 64</a><a class='ref pts2ed' id='pts2ed9' href='#pts2ed9'>PTS 2nd ed. 9</a> <a class='ref ms' id='ms19Vv_72' href='#ms19Vv_72'>Ms 19Vv_72</a><a class='ref msdiv' id='msdiv64' href='#msdiv64'>Msdiv 64</a>Kūṭāgārā nivesā te,<br>
vibhattā bhāgaso mitā;<br>
<span class='var' id='note17' title='daddaḷhamānā (mr)' href='#note17' title='daddaḷhamānā (mr)'>Daddallamānā</span> ābhanti,<br>
samantā caturo disā.</p>
<p><a class='ref sc' id='sc3' href='#sc3'>SC 3</a><a class='ref vns' id='vns65' href='#vns65'>SC Verse 65</a><a class='ref ms' id='ms19Vv_73' href='#ms19Vv_73'>Ms 19Vv_73</a><a class='ref msdiv' id='msdiv65' href='#msdiv65'>Msdiv 65</a>Kena tetādiso vaṇṇo,<br>
kena te idha mijjhati;<br>
Uppajjanti ca te bhogā,<br>
ye keci manaso piyā.</p>
<p><a class='ref sc' id='sc4' href='#sc4'>SC 4</a><a class='ref vns' id='vns66' href='#vns66'>SC Verse 66</a><a class='ref ms' id='ms19Vv_74' href='#ms19Vv_74'>Ms 19Vv_74</a><a class='ref msdiv' id='msdiv66' href='#msdiv66'>Msdiv 66</a>Pucchāmi taṃ devi mahānubhāve,<br>
Manussabhūtā kimakāsi puññaṃ;<br>
Kenāsi evaṃ jalitānubhāvā,<br>
Vaṇṇo ca te sabbadisā pabhāsatī”ti.</p>
<p><a class='ref sc' id='sc5' href='#sc5'>SC 5</a><a class='ref vns' id='vns67' href='#vns67'>SC Verse 67</a><a class='ref ms' id='ms19Vv_75' href='#ms19Vv_75'>Ms 19Vv_75</a><a class='ref msdiv' id='msdiv67' href='#msdiv67'>Msdiv 67</a>Sā devatā attamanā,<br>
sambuddheneva pucchitā;<br>
Pañhaṃ puṭṭhā viyākāsi,<br>
yassa kammassidaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref vns' id='vns68' href='#vns68'>SC Verse 68</a><a class='ref ms' id='ms19Vv_76' href='#ms19Vv_76'>Ms 19Vv_76</a><a class='ref msdiv' id='msdiv68' href='#msdiv68'>Msdiv 68</a>“Ahaṃ manussesu manussabhūtā,<br>
Purimāya jātiyā manussaloke;<br>
Disvāna bhikkhū tasite kilante,<br>
Uṭṭhāya pātuṃ udakaṃ adāsiṃ.</p>
<p><a class='ref sc' id='sc7' href='#sc7'>SC 7</a><a class='ref vns' id='vns69' href='#vns69'>SC Verse 69</a><a class='ref ms' id='ms19Vv_77' href='#ms19Vv_77'>Ms 19Vv_77</a><a class='ref msdiv' id='msdiv69' href='#msdiv69'>Msdiv 69</a>Yo ve kilantāna pipāsitānaṃ,<br>
Uṭṭhāya pātuṃ udakaṃ dadāti;<br>
Sītodakā tassa bhavanti najjo,<br>
Pahūtamalyā bahupuṇḍarīkā.</p>
<p><a class='ref sc' id='sc8' href='#sc8'>SC 8</a><a class='ref vns' id='vns70' href='#vns70'>SC Verse 70</a><a class='ref ms' id='ms19Vv_78' href='#ms19Vv_78'>Ms 19Vv_78</a><a class='ref msdiv' id='msdiv70' href='#msdiv70'>Msdiv 70</a>Taṃ āpagā anupariyanti sabbadā,<br>
Sītodakā vālukasanthatā nadī;<br>
Ambā ca sālā tilakā ca jambuyo,<br>
Uddālakā pāṭaliyo ca phullā.</p>
<p><a class='ref sc' id='sc9' href='#sc9'>SC 9</a><a class='ref vns' id='vns71' href='#vns71'>SC Verse 71</a><a class='ref ms' id='ms19Vv_79' href='#ms19Vv_79'>Ms 19Vv_79</a><a class='ref msdiv' id='msdiv71' href='#msdiv71'>Msdiv 71</a>Taṃ bhūmibhāgehi upetarūpaṃ,<br>
Vimānaseṭṭhaṃ bhusa sobhamānaṃ;<br>
Tassīdha kammassa ayaṃ vipāko,<br>
Etādisaṃ puññakatā labhanti.</p>
<p><a class='ref sc' id='sc10' href='#sc10'>SC 10</a><a class='ref vns' id='vns72' href='#vns72'>SC Verse 72</a><a class='ref ms' id='ms19Vv_80' href='#ms19Vv_80'>Ms 19Vv_80</a><a class='ref msdiv' id='msdiv72' href='#msdiv72'>Msdiv 72</a>Kūṭāgārā nivesā me,<br>
vibhattā bhāgaso mitā;<br>
Daddallamānā ābhanti,<br>
samantā caturo disā.</p>
<p><a class='ref sc' id='sc11' href='#sc11'>SC 11</a><a class='ref vns' id='vns73' href='#vns73'>SC Verse 73</a><a class='ref ms' id='ms19Vv_81' href='#ms19Vv_81'>Ms 19Vv_81</a><a class='ref msdiv' id='msdiv73' href='#msdiv73'>Msdiv 73</a>Tena metādiso vaṇṇo,<br>
tena me idha mijjhati;<br>
Uppajjanti ca me bhogā,<br>
ye keci manaso piyā.</p>
<p><a class='ref sc' id='sc12' href='#sc12'>SC 12</a><a class='ref vns' id='vns74' href='#vns74'>SC Verse 74</a><a class='ref ms' id='ms19Vv_82' href='#ms19Vv_82'>Ms 19Vv_82</a><a class='ref msdiv' id='msdiv74' href='#msdiv74'>Msdiv 74</a>Akkhāmi te buddha mahānubhāva,<br>
Manussabhūtā yamakāsi puññaṃ;<br>
Tenamhi evaṃ jalitānubhāvā,<br>
Vaṇṇo ca me sabbadisā pabhāsati;<br>
Etassa kammassa phalaṃ mamedaṃ,<br>
Atthāya buddho udakaṃ <span class='var' id='note18' title='apāsīti (si, s2, s3, pts1)' href='#note18' title='apāsīti (si, s2, s3, pts1)'>apāyī”ti</span>.</p>
</blockquote>
<p class='endsutta'><a class='ref sc' id='sc13' href='#sc13'>SC 13</a><a class='ref ms' id='ms19Vv_83' href='#ms19Vv_83'>Ms 19Vv_83</a>Tatiyanāvāvimānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
