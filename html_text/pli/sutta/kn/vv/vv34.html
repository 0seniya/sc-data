<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv34' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Pāricchattakavagga</li>
</ul>
<h1>34. Daddallavimānavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns412' href='#vns412'>SC Verse 412</a><a class='ref pts2ed' id='pts2ed48' href='#pts2ed48'>PTS 2nd ed. 48</a> <a class='ref ms' id='ms19Vv_458' href='#ms19Vv_458'>Ms 19Vv_458</a><a class='ref msdiv' id='msdiv619' href='#msdiv619'>Msdiv 619</a>“<span class='var' id='note129' title='daddaḷhamānā (mr)'>Daddallamānā</span> vaṇṇena,<br>
yasasā ca yasassinī;<br>
Sabbe deve tāvatiṃse,<br>
vaṇṇena atirocasi.</p>
<p><a class='ref sc' id='sc2' href='#sc2'>SC 2</a><a class='ref vns' id='vns413' href='#vns413'>SC Verse 413</a><a class='ref ms' id='ms19Vv_459' href='#ms19Vv_459'>Ms 19Vv_459</a><a class='ref msdiv' id='msdiv620' href='#msdiv620'>Msdiv 620</a>Dassanaṃ nābhijānāmi,<br>
idaṃ paṭhamadassanaṃ;<br>
Kasmā kāyā nu āgamma,<br>
nāmena bhāsase maman”ti.</p>
<p><a class='ref sc' id='sc3' href='#sc3'>SC 3</a><a class='ref vns' id='vns414' href='#vns414'>SC Verse 414</a><a class='ref ms' id='ms19Vv_460' href='#ms19Vv_460'>Ms 19Vv_460</a><a class='ref msdiv' id='msdiv621' href='#msdiv621'>Msdiv 621</a>“Ahaṃ bhadde subhaddāsiṃ,<br>
pubbe mānusake bhave;<br>
Sahabhariyā ca te āsiṃ,<br>
bhaginī ca kaniṭṭhikā.</p>
<p><a class='ref sc' id='sc4' href='#sc4'>SC 4</a><a class='ref vns' id='vns415' href='#vns415'>SC Verse 415</a><a class='ref ms' id='ms19Vv_461' href='#ms19Vv_461'>Ms 19Vv_461</a><a class='ref msdiv' id='msdiv622' href='#msdiv622'>Msdiv 622</a>Sā ahaṃ kāyassa bhedā,<br>
vippamuttā tato cutā;<br>
Nimmānaratīnaṃ devānaṃ,<br>
upapannā sahabyatan”ti.</p>
<p><a class='ref sc' id='sc5' href='#sc5'>SC 5</a><a class='ref vns' id='vns416' href='#vns416'>SC Verse 416</a><a class='ref ms' id='ms19Vv_462' href='#ms19Vv_462'>Ms 19Vv_462</a><a class='ref msdiv' id='msdiv623' href='#msdiv623'>Msdiv 623</a>“Pahūtakatakalyāṇā,<br>
te deve yanti pāṇino;<br>
Yesaṃ tvaṃ kittayissasi,<br>
subhadde jātimattano.</p>
<p><a class='ref sc' id='sc6' href='#sc6'>SC 6</a><a class='ref vns' id='vns417' href='#vns417'>SC Verse 417</a><a class='ref ms' id='ms19Vv_463' href='#ms19Vv_463'>Ms 19Vv_463</a><a class='ref msdiv' id='msdiv624' href='#msdiv624'>Msdiv 624</a><span class='var' id='note130' title='kathaṃ (bj, s2, s3, pts1-2)'>Atha</span> tvaṃ kena vaṇṇena,<br>
kena vā anusāsitā;<br>
Kīdiseneva dānena,<br>
subbatena yasassinī.</p>
<p><a class='ref sc' id='sc7' href='#sc7'>SC 7</a><a class='ref vns' id='vns418' href='#vns418'>SC Verse 418</a><a class='ref ms' id='ms19Vv_464' href='#ms19Vv_464'>Ms 19Vv_464</a><a class='ref msdiv' id='msdiv625' href='#msdiv625'>Msdiv 625</a>Yasaṃ etādisaṃ pattā,<br>
visesaṃ vipulamajjhagā;<br>
Devate pucchitācikkha,<br>
kissa kammassidaṃ phalan”ti.</p>
<p><a class='ref sc' id='sc8' href='#sc8'>SC 8</a><a class='ref vns' id='vns419' href='#vns419'>SC Verse 419</a><a class='ref ms' id='ms19Vv_465' href='#ms19Vv_465'>Ms 19Vv_465</a><a class='ref msdiv' id='msdiv626' href='#msdiv626'>Msdiv 626</a>“Aṭṭheva piṇḍapātāni,<br>
yaṃ dānaṃ adadaṃ pure;<br>
Dakkhiṇeyyassa saṃghassa,<br>
pasannā sehi pāṇibhi.</p>
<p><a class='ref sc' id='sc9' href='#sc9'>SC 9</a><a class='ref vns' id='vns420' href='#vns420'>SC Verse 420</a><a class='ref ms' id='ms19Vv_466' href='#ms19Vv_466'>Ms 19Vv_466</a><a class='ref msdiv' id='msdiv627-628' href='#msdiv627-628'>Msdiv 627-628</a>Tena metādiso vaṇṇo,<br>
… pe …<br>
vaṇṇo ca me sabbadisā pabhāsatī”ti.</p>
<p><a class='ref sc' id='sc10' href='#sc10'>SC 10</a><a class='ref vns' id='vns421' href='#vns421'>SC Verse 421</a><a class='ref ms' id='ms19Vv_467' href='#ms19Vv_467'>Ms 19Vv_467</a><a class='ref msdiv' id='msdiv629' href='#msdiv629'>Msdiv 629</a>“Ahaṃ tayā bahutare bhikkhū,<br>
Saññate <span class='var' id='note131' title='brahmacārino (bj, s2, s3, pts1-2) | brahmacāriye (mr)'>brahmacārayo</span>;<br>
Tappesiṃ annapānena,<br>
Pasannā sehi pāṇibhi.</p>
<p><a class='ref sc' id='sc11' href='#sc11'>SC 11</a><a class='ref vns' id='vns422' href='#vns422'>SC Verse 422</a><a class='ref ms' id='ms19Vv_468' href='#ms19Vv_468'>Ms 19Vv_468</a><a class='ref msdiv' id='msdiv630' href='#msdiv630'>Msdiv 630</a>Tayā bahutaraṃ datvā,<br>
hīnakāyūpagā <span class='var' id='note132' title='ahuṃ (si)'>ahaṃ</span>;<br>
Kathaṃ tvaṃ appataraṃ datvā,<br>
visesaṃ vipulamajjhagā;<br>
Devate pucchitācikkha,<br>
kissa kammassidaṃ phalan”ti.</p>
<p><a class='ref sc' id='sc12' href='#sc12'>SC 12</a><a class='ref vns' id='vns423' href='#vns423'>SC Verse 423</a><a class='ref pts2ed' id='pts2ed49' href='#pts2ed49'>PTS 2nd ed. 49</a> <a class='ref ms' id='ms19Vv_469' href='#ms19Vv_469'>Ms 19Vv_469</a><a class='ref msdiv' id='msdiv631' href='#msdiv631'>Msdiv 631</a>“Manobhāvanīyo bhikkhu,<br>
sandiṭṭho me pure ahu;<br>
Tāhaṃ <span class='var' id='note133' title='bhadde (mr)'>bhattena</span> nimantesiṃ,<br>
revataṃ attanaṭṭhamaṃ.</p>
<p><a class='ref sc' id='sc13' href='#sc13'>SC 13</a><a class='ref vns' id='vns424' href='#vns424'>SC Verse 424</a><a class='ref ms' id='ms19Vv_470' href='#ms19Vv_470'>Ms 19Vv_470</a><a class='ref msdiv' id='msdiv632' href='#msdiv632'>Msdiv 632</a>So me atthapurekkhāro,<br>
anukampāya revato;<br>
Saṃghe dehīti maṃvoca,<br>
tassāhaṃ vacanaṃ kariṃ.</p>
<p><a class='ref sc' id='sc14' href='#sc14'>SC 14</a><a class='ref vns' id='vns425' href='#vns425'>SC Verse 425</a><a class='ref ms' id='ms19Vv_471' href='#ms19Vv_471'>Ms 19Vv_471</a><a class='ref msdiv' id='msdiv633' href='#msdiv633'>Msdiv 633</a>Sā dakkhiṇā saṃghagatā,<br>
appameyye patiṭṭhitā;<br>
Puggalesu tayā dinnaṃ,<br>
na taṃ tava mahapphalan”ti.</p>
<p><a class='ref sc' id='sc15' href='#sc15'>SC 15</a><a class='ref vns' id='vns426' href='#vns426'>SC Verse 426</a><a class='ref ms' id='ms19Vv_472' href='#ms19Vv_472'>Ms 19Vv_472</a><a class='ref msdiv' id='msdiv634' href='#msdiv634'>Msdiv 634</a>“Idānevāhaṃ jānāmi,<br>
saṃghe dinnaṃ mahapphalaṃ;<br>
Sāhaṃ gantvā manussattaṃ,<br>
vadaññū vītamaccharā;<br>
<span class='var' id='note134' title='saṅghe dānaṃ dassāmihaṃ (s2, s3)'>Saṃghe dānāni dassāmi</span>,<br>
appamattā punappunan”ti.</p>
<p><a class='ref sc' id='sc16' href='#sc16'>SC 16</a><a class='ref vns' id='vns427' href='#vns427'>SC Verse 427</a><a class='ref ms' id='ms19Vv_473' href='#ms19Vv_473'>Ms 19Vv_473</a><a class='ref msdiv' id='msdiv635' href='#msdiv635'>Msdiv 635</a>“Kā esā devatā bhadde,<br>
tayā mantayate saha;<br>
Sabbe deve tāvatiṃse,<br>
vaṇṇena atirocatī”ti.</p>
<p><a class='ref sc' id='sc17' href='#sc17'>SC 17</a><a class='ref vns' id='vns428' href='#vns428'>SC Verse 428</a><a class='ref ms' id='ms19Vv_474' href='#ms19Vv_474'>Ms 19Vv_474</a><a class='ref msdiv' id='msdiv636' href='#msdiv636'>Msdiv 636</a>“Manussabhūtā devinda,<br>
pubbe mānusake bhave;<br>
Sahabhariyā ca me āsi,<br>
bhaginī ca kaniṭṭhikā;<br>
Saṃghe dānāni datvāna,<br>
katapuññā virocatī”ti.</p>
<p><a class='ref sc' id='sc18' href='#sc18'>SC 18</a><a class='ref vns' id='vns429' href='#vns429'>SC Verse 429</a><a class='ref ms' id='ms19Vv_475' href='#ms19Vv_475'>Ms 19Vv_475</a><a class='ref msdiv' id='msdiv637' href='#msdiv637'>Msdiv 637</a>“Dhammena pubbe bhaginī,<br>
tayā bhadde virocati;<br>
Yaṃ saṃghamhi appameyye,<br>
patiṭṭhāpesi dakkhiṇaṃ”.</p>
<p><a class='ref sc' id='sc19' href='#sc19'>SC 19</a><a class='ref vns' id='vns430' href='#vns430'>SC Verse 430</a><a class='ref ms' id='ms19Vv_476' href='#ms19Vv_476'>Ms 19Vv_476</a><a class='ref msdiv' id='msdiv638' href='#msdiv638'>Msdiv 638</a>“Pucchito hi mayā buddho,<br>
gijjhakūṭamhi pabbate;<br>
Vipākaṃ saṃvibhāgassa,<br>
yattha dinnaṃ mahapphalaṃ.</p>
<p><a class='ref sc' id='sc20' href='#sc20'>SC 20</a><a class='ref vns' id='vns431' href='#vns431'>SC Verse 431</a><a class='ref ms' id='ms19Vv_477' href='#ms19Vv_477'>Ms 19Vv_477</a><a class='ref msdiv' id='msdiv639' href='#msdiv639'>Msdiv 639</a>Yajamānānaṃ manussānaṃ,<br>
puññapekkhāna pāṇinaṃ;<br>
Karotaṃ opadhikaṃ puññaṃ,<br>
yattha dinnaṃ mahapphalaṃ.</p>
<p><a class='ref sc' id='sc21' href='#sc21'>SC 21</a><a class='ref vns' id='vns432' href='#vns432'>SC Verse 432</a><a class='ref ms' id='ms19Vv_478' href='#ms19Vv_478'>Ms 19Vv_478</a><a class='ref msdiv' id='msdiv640' href='#msdiv640'>Msdiv 640</a>Taṃ me buddho viyākāsi,<br>
jānaṃ kammaphalaṃ sakaṃ;<br>
Vipākaṃ saṃvibhāgassa,<br>
yattha dinnaṃ mahapphalaṃ.</p>
<p><a class='ref sc' id='sc22' href='#sc22'>SC 22</a><a class='ref vns' id='vns433' href='#vns433'>SC Verse 433</a><a class='ref ms' id='ms19Vv_479' href='#ms19Vv_479'>Ms 19Vv_479</a><a class='ref msdiv' id='msdiv641' href='#msdiv641'>Msdiv 641</a>Cattāro ca paṭipannā,<br>
cattāro ca phale ṭhitā;<br>
Esa saṃgho ujubhūto,<br>
paññāsīlasamāhito.</p>
<p><a class='ref sc' id='sc23' href='#sc23'>SC 23</a><a class='ref vns' id='vns434' href='#vns434'>SC Verse 434</a><a class='ref ms' id='ms19Vv_480' href='#ms19Vv_480'>Ms 19Vv_480</a><a class='ref msdiv' id='msdiv642' href='#msdiv642'>Msdiv 642</a>Yajamānānaṃ manussānaṃ,<br>
puññapekkhāna pāṇinaṃ;<br>
Karotaṃ opadhikaṃ puññaṃ,<br>
saṃghe dinnaṃ mahapphalaṃ.</p>
<p><a class='ref sc' id='sc24' href='#sc24'>SC 24</a><a class='ref vns' id='vns435' href='#vns435'>SC Verse 435</a><a class='ref ms' id='ms19Vv_481' href='#ms19Vv_481'>Ms 19Vv_481</a><a class='ref msdiv' id='msdiv643' href='#msdiv643'>Msdiv 643</a>Eso hi saṃgho vipulo mahaggato,<br>
Esappameyyo udadhīva sāgaro;<br>
Ete hi seṭṭhā naravīrasāvakā,<br>
Pabhaṅkarā <span class='var' id='note136' title='dhammakathaṃ udīrayanti (s2, s3)'>dhammamudīrayanti</span>.</p>
<p><a class='ref sc' id='sc25' href='#sc25'>SC 25</a><a class='ref vns' id='vns436' href='#vns436'>SC Verse 436</a><a class='ref pts2ed' id='pts2ed50' href='#pts2ed50'>PTS 2nd ed. 50</a> <a class='ref ms' id='ms19Vv_482' href='#ms19Vv_482'>Ms 19Vv_482</a><a class='ref msdiv' id='msdiv644' href='#msdiv644'>Msdiv 644</a>Tesaṃ sudinnaṃ suhutaṃ suyiṭṭhaṃ,<br>
Ye saṃghamuddissa dadanti dānaṃ;<br>
Sā dakkhiṇā saṃghagatā patiṭṭhitā,<br>
Mahapphalā <span class='var' id='note137' title='lokavidūhi (bj, s2, s3, mr)'>lokavidūna</span> vaṇṇitā.</p>
<p><a class='ref sc' id='sc26' href='#sc26'>SC 26</a><a class='ref vns' id='vns437' href='#vns437'>SC Verse 437</a><a class='ref ms' id='ms19Vv_483' href='#ms19Vv_483'>Ms 19Vv_483</a><a class='ref msdiv' id='msdiv645' href='#msdiv645'>Msdiv 645</a>Etādisaṃ <span class='var' id='note138' title='puññamanussarantā (s2, s3, mr)'>yaññamanussarantā</span>,<br>
Ye vedajātā vicaranti loke;<br>
Vineyya maccheramalaṃ samūlaṃ,<br>
Aninditā saggamupenti ṭhānan”ti.</p>
</blockquote>
<p class='endsutta'><a class='ref sc' id='sc27' href='#sc27'>SC 27</a><a class='ref ms' id='ms19Vv_484' href='#ms19Vv_484'>Ms 19Vv_484</a><span class='var' id='note139' title='daddaḷhavimānaṃ (mr)'>Daddallavimānaṃ</span> chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
