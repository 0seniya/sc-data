<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv21' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Cittalatāvagga</li>
</ul>
<h1>21. Caṇḍālivimānavatthu</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns193'>SC Verse 193</a><a class='ref ms' id='ms19Vv_219'>Ms 19Vv_219</a><a class='ref msdiv' id='msdiv195'>Msdiv 195</a>“Caṇḍāli vanda pādāni,<br>
gotamassa yasassino;<br>
<span class='var' id='note59' title='taveva (bj)'>Tameva</span> anukampāya,<br>
aṭṭhāsi <span class='var' id='note60' title='isisuttamo (si)'>isisattamo</span>.</p>
<p><a class='ref sc' id='sc2'>SC 2</a><a class='ref vns' id='vns194'>SC Verse 194</a><a class='ref ms' id='ms19Vv_220'>Ms 19Vv_220</a><a class='ref msdiv' id='msdiv196'>Msdiv 196</a>Abhippasādehi manaṃ,<br>
arahantamhi <span class='var' id='note61' title='tādinī (bj) | tādine (s2, s3, mr)'>tādini</span>;<br>
Khippaṃ pañjalikā vanda,<br>
parittaṃ tava jīvitan”ti.</p>
<p><a class='ref sc' id='sc3'>SC 3</a><a class='ref vns' id='vns195'>SC Verse 195</a><a class='ref ms' id='ms19Vv_221'>Ms 19Vv_221</a><a class='ref msdiv' id='msdiv197'>Msdiv 197</a>Coditā bhāvitattena,<br>
sarīrantimadhārinā;<br>
Caṇḍālī vandi pādāni,<br>
gotamassa yasassino.</p>
<p><a class='ref sc' id='sc4'>SC 4</a><a class='ref vns' id='vns196'>SC Verse 196</a><a class='ref ms' id='ms19Vv_222'>Ms 19Vv_222</a><a class='ref msdiv' id='msdiv198'>Msdiv 198</a>Tamenaṃ avadhī gāvī,<br>
caṇḍāliṃ pañjaliṃ ṭhitaṃ;<br>
Namassamānaṃ sambuddhaṃ,<br>
andhakāre pabhaṅkaranti.</p>
<p><a class='ref sc' id='sc5'>SC 5</a><a class='ref vns' id='vns197'>SC Verse 197</a><a class='ref ms' id='ms19Vv_223'>Ms 19Vv_223</a><a class='ref msdiv' id='msdiv199'>Msdiv 199</a>“Khīṇāsavaṃ vigatarajaṃ anejaṃ,<br>
Ekaṃ araññamhi raho nisinnaṃ;<br>
Deviddhipattā upasaṅkamitvā,<br>
Vandāmi taṃ vīra mahānubhāvan”ti.</p>
<p><a class='ref sc' id='sc6'>SC 6</a><a class='ref vns' id='vns198'>SC Verse 198</a><a class='ref ms' id='ms19Vv_224'>Ms 19Vv_224</a><a class='ref msdiv' id='msdiv200'>Msdiv 200</a>“Suvaṇṇavaṇṇā jalitā mahāyasā,<br>
Vimānamoruyha anekacittā;<br>
Parivāritā <span class='var' id='note62' title='accharānaṃ gaṇena (bj)'>accharāsaṅgaṇena</span>,<br>
Kā tvaṃ subhe devate vandase maman”ti.</p>
<p><a class='ref sc' id='sc7'>SC 7</a><a class='ref vns' id='vns199'>SC Verse 199</a><a class='ref pts2ed' id='pts2ed26'>PTS 2nd ed. 26</a> <a class='ref ms' id='ms19Vv_225'>Ms 19Vv_225</a><a class='ref msdiv' id='msdiv201'>Msdiv 201</a>“Ahaṃ bhaddante caṇḍālī,<br>
tayā <span class='var' id='note63' title='therena (pts1-2, mr)'>vīrena</span> pesitā;<br>
Vandiṃ arahato pāde,<br>
gotamassa yasassino.</p>
<p><a class='ref sc' id='sc8'>SC 8</a><a class='ref vns' id='vns200'>SC Verse 200</a><a class='ref ms' id='ms19Vv_226'>Ms 19Vv_226</a><a class='ref msdiv' id='msdiv202'>Msdiv 202</a>Sāhaṃ <span class='var' id='note64' title='vanditva (bj, pts1-2)'>vanditvā</span> pādāni,<br>
cutā caṇḍālayoniyā;<br>
Vimānaṃ sabbato bhaddaṃ,<br>
upapannamhi nandane.</p>
<p><a class='ref sc' id='sc9'>SC 9</a><a class='ref vns' id='vns201'>SC Verse 201</a><a class='ref ms' id='ms19Vv_227'>Ms 19Vv_227</a><a class='ref msdiv' id='msdiv203'>Msdiv 203</a>Accharānaṃ satasahassaṃ,<br>
<span class='var' id='note65' title='purakkhitvā maṃ (s2, s3, mr)'>purakkhatvāna</span> tiṭṭhati;<br>
Tāsāhaṃ pavarā seṭṭhā,<br>
vaṇṇena yasasāyunā.</p>
<p><a class='ref sc' id='sc10'>SC 10</a><a class='ref vns' id='vns202'>SC Verse 202</a><a class='ref ms' id='ms19Vv_228'>Ms 19Vv_228</a><a class='ref msdiv' id='msdiv204'>Msdiv 204</a>Pahūtakatakalyāṇā,<br>
Sampajānā <span class='var' id='note66' title='patissatā (bj, s2, s3, pts1-2)'>paṭissatā</span>;<br>
Muniṃ kāruṇikaṃ loke,<br>
Taṃ bhante vanditumāgatā”ti.</p>
<p><a class='ref sc' id='sc11'>SC 11</a><a class='ref vns' id='vns203'>SC Verse 203</a><a class='ref ms' id='ms19Vv_229'>Ms 19Vv_229</a><a class='ref msdiv' id='msdiv205'>Msdiv 205</a>Idaṃ vatvāna caṇḍālī,<br>
kataññū katavedinī;<br>
Vanditvā arahato pāde,<br>
<span class='var' id='note67' title='tatthevantaradhāyatīti (s2, s3, mr)'>tatthevantaradhāyathāti</span>.</p>
</blockquote>
<p class='endsutta'><a class='ref sc' id='sc12'>SC 12</a><a class='ref ms' id='ms19Vv_230'>Ms 19Vv_230</a>Caṇḍālivimānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
