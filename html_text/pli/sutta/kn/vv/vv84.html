<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv84' lang='pli'>
<header>
<ul>
<li class='division'>Vimānavatthu</li>
<li>Purisavimāna</li>
<li>Sunikkhittavagga</li>
</ul>
<h1>84. Serīsakavimānavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns969' href='#vns969'>SC Verse 969</a><a class='ref pts2ed' id='pts2ed126' href='#pts2ed126'>PTS 2nd ed. 126</a> <a class='ref ms' id='ms19Vv_1081' href='#ms19Vv_1081'>Ms 19Vv_1081</a><a class='ref msdiv' id='msdiv1228' href='#msdiv1228'>Msdiv 1228</a>“Suṇotha yakkhassa ca vāṇijāna ca,<br>
Samāgamo yattha tadā ahosi;<br>
Yathā kathaṃ itaritarena cāpi,<br>
Subhāsitaṃ tañca suṇātha sabbe.</p>
<p><a class='ref sc' id='sc2' href='#sc2'>SC 2</a><a class='ref vns' id='vns970' href='#vns970'>SC Verse 970</a><a class='ref ms' id='ms19Vv_1082' href='#ms19Vv_1082'>Ms 19Vv_1082</a><a class='ref msdiv' id='msdiv1229' href='#msdiv1229'>Msdiv 1229</a>Yo so ahu rājā pāyāsi <span class='var' id='note339' title='nāmo (bj)'>nāma</span>,<br>
Bhummānaṃ sahabyagato yasassī;<br>
So modamānova sake vimāne,<br>
Amānuso mānuse ajjhabhāsī”ti.</p>
<p><a class='ref sc' id='sc3' href='#sc3'>SC 3</a><a class='ref vns' id='vns971' href='#vns971'>SC Verse 971</a><a class='ref ms' id='ms19Vv_1083' href='#ms19Vv_1083'>Ms 19Vv_1083</a><a class='ref msdiv' id='msdiv1230' href='#msdiv1230'>Msdiv 1230</a>“Vaṅke araññe amanussaṭṭhāne,<br>
Kantāre appodake appabhakkhe;<br>
Suduggame vaṇṇupathassa majjhe,<br>
<span class='var' id='note340' title='vaṅkaṃ bhayaṃ (bj) | vaṅkambhayā (s2, s3) | dhaṅkaṃbhayā (mr)'>Vaṅkaṃ bhayā</span> naṭṭhamanā manussā.</p>
<p><a class='ref sc' id='sc4' href='#sc4'>SC 4</a><a class='ref vns' id='vns972' href='#vns972'>SC Verse 972</a><a class='ref ms' id='ms19Vv_1084' href='#ms19Vv_1084'>Ms 19Vv_1084</a><a class='ref msdiv' id='msdiv1231' href='#msdiv1231'>Msdiv 1231</a>Nayidha phalā mūlamayā ca santi,<br>
Upādānaṃ natthi kutodha bhakkho;<br>
Aññatra paṃsūhi ca vālukāhi ca,<br>
Tatāhi uṇhāhi ca dāruṇāhi ca.</p>
<p><a class='ref sc' id='sc5' href='#sc5'>SC 5</a><a class='ref vns' id='vns973' href='#vns973'>SC Verse 973</a><a class='ref ms' id='ms19Vv_1085' href='#ms19Vv_1085'>Ms 19Vv_1085</a><a class='ref msdiv' id='msdiv1232' href='#msdiv1232'>Msdiv 1232</a>Ujjaṅgalaṃ tattamivaṃ kapālaṃ,<br>
Anāyasaṃ paralokena tulyaṃ;<br>
Luddānamāvāsamidaṃ purāṇaṃ,<br>
Bhūmippadeso abhisattarūpo.</p>
<p><a class='ref sc' id='sc6' href='#sc6'>SC 6</a><a class='ref vns' id='vns974' href='#vns974'>SC Verse 974</a><a class='ref ms' id='ms19Vv_1086' href='#ms19Vv_1086'>Ms 19Vv_1086</a><a class='ref msdiv' id='msdiv1233' href='#msdiv1233'>Msdiv 1233</a>Atha tumhe <span class='var' id='note341' title='kena nu (s2, s3, pts1, mr)'>kena</span> vaṇṇena,<br>
Kimāsamānā imaṃ padesaṃ hi;<br>
Anupaviṭṭhā sahasā samecca,<br>
Lobhā bhayā atha vā sampamūḷhā”ti.</p>
<p><a class='ref sc' id='sc7' href='#sc7'>SC 7</a><a class='ref vns' id='vns975' href='#vns975'>SC Verse 975</a><a class='ref ms' id='ms19Vv_1087' href='#ms19Vv_1087'>Ms 19Vv_1087</a><a class='ref msdiv' id='msdiv1234' href='#msdiv1234'>Msdiv 1234</a>“Magadhesu aṅgesu ca satthavāhā,<br>
Āropayitvā paṇiyaṃ puthuttaṃ;<br>
Te yāmase sindhusovīrabhūmiṃ,<br>
Dhanatthikā uddayaṃ patthayānā.</p>
<p><a class='ref sc' id='sc8' href='#sc8'>SC 8</a><a class='ref vns' id='vns976' href='#vns976'>SC Verse 976</a><a class='ref pts2ed' id='pts2ed127' href='#pts2ed127'>PTS 2nd ed. 127</a> <a class='ref ms' id='ms19Vv_1088' href='#ms19Vv_1088'>Ms 19Vv_1088</a><a class='ref msdiv' id='msdiv1235' href='#msdiv1235'>Msdiv 1235</a>Divā pipāsaṃ nadhivāsayantā,<br>
Yoggānukampañca samekkhamānā;<br>
Etena vegena āyāma <span class='var' id='note342' title='sabbe te (mr)'>sabbe</span>,<br>
Rattiṃ maggaṃ paṭipannā vikāle.</p>
<p><a class='ref sc' id='sc9' href='#sc9'>SC 9</a><a class='ref vns' id='vns977' href='#vns977'>SC Verse 977</a><a class='ref ms' id='ms19Vv_1089' href='#ms19Vv_1089'>Ms 19Vv_1089</a><a class='ref msdiv' id='msdiv1236' href='#msdiv1236'>Msdiv 1236</a>Te duppayātā aparaddhamaggā,<br>
Andhākulā vippanaṭṭhā araññe;<br>
Suduggame vaṇṇupathassa majjhe,<br>
Disaṃ na jānāma pamūḷhacittā.</p>
<p><a class='ref sc' id='sc10' href='#sc10'>SC 10</a><a class='ref vns' id='vns978' href='#vns978'>SC Verse 978</a><a class='ref ms' id='ms19Vv_1090' href='#ms19Vv_1090'>Ms 19Vv_1090</a><a class='ref msdiv' id='msdiv1237' href='#msdiv1237'>Msdiv 1237</a>Idañca disvāna adiṭṭhapubbaṃ,<br>
Vimānaseṭṭhañca tavañca yakkha;<br>
Tatuttariṃ jīvitamāsamānā,<br>
Disvā patītā sumanā udaggā”ti.</p>
<p><a class='ref sc' id='sc11' href='#sc11'>SC 11</a><a class='ref vns' id='vns979' href='#vns979'>SC Verse 979</a><a class='ref ms' id='ms19Vv_1091' href='#ms19Vv_1091'>Ms 19Vv_1091</a><a class='ref msdiv' id='msdiv1238' href='#msdiv1238'>Msdiv 1238</a>“Pāraṃ samuddassa imañca <span class='var' id='note343' title='vanaṃ (s2, s3) | vaṇṇaṃ (mr)'>vaṇṇuṃ</span>,<br>
<span class='var' id='note344' title='vettaṃ paraṃ (s2, s3) | vettācāraṃ (mr)'>Vettācaraṃ</span> saṅkupathañca maggaṃ;<br>
Nadiyo pana pabbatānañca duggā,<br>
Puthuddisā gacchatha bhogahetu.</p>
<p><a class='ref sc' id='sc12' href='#sc12'>SC 12</a><a class='ref vns' id='vns980' href='#vns980'>SC Verse 980</a><a class='ref ms' id='ms19Vv_1092' href='#ms19Vv_1092'>Ms 19Vv_1092</a><a class='ref msdiv' id='msdiv1239' href='#msdiv1239'>Msdiv 1239</a>Pakkhandiyāna vijitaṃ paresaṃ,<br>
Verajjake mānuse pekkhamānā;<br>
Yaṃ vo sutaṃ vā atha vāpi diṭṭhaṃ,<br>
Accherakaṃ taṃ vo suṇoma tātā”ti.</p>
<p><a class='ref sc' id='sc13' href='#sc13'>SC 13</a><a class='ref vns' id='vns981' href='#vns981'>SC Verse 981</a><a class='ref ms' id='ms19Vv_1093' href='#ms19Vv_1093'>Ms 19Vv_1093</a><a class='ref msdiv' id='msdiv1240' href='#msdiv1240'>Msdiv 1240</a>“Itopi accherataraṃ kumāra,<br>
Na no sutaṃ vā atha vāpi diṭṭhaṃ;<br>
Atītamānussakameva sabbaṃ,<br>
Disvā na tappāma anomavaṇṇaṃ.</p>
<p><a class='ref sc' id='sc14' href='#sc14'>SC 14</a><a class='ref vns' id='vns982' href='#vns982'>SC Verse 982</a><a class='ref ms' id='ms19Vv_1094' href='#ms19Vv_1094'>Ms 19Vv_1094</a><a class='ref msdiv' id='msdiv1241' href='#msdiv1241'>Msdiv 1241</a>Vehāyasaṃ pokkharañño savanti,<br>
<span class='var' id='note345' title='pahūtamālyā (bj, s2, s3)'>Pahūtamalyā</span> bahupuṇḍarīkā;<br>
Dumā <span class='var' id='note346' title='dumā ca te (s2, s3, mr)'>cime</span> niccaphalūpapannā,<br>
Atīva gandhā surabhiṃ pavāyanti.</p>
<p><a class='ref sc' id='sc15' href='#sc15'>SC 15</a><a class='ref vns' id='vns983' href='#vns983'>SC Verse 983</a><a class='ref ms' id='ms19Vv_1095' href='#ms19Vv_1095'>Ms 19Vv_1095</a><a class='ref msdiv' id='msdiv1242' href='#msdiv1242'>Msdiv 1242</a>Veḷūriyathambhā satamussitāse,<br>
Silāpavāḷassa ca āyataṃsā;<br>
Masāragallā sahalohitaṅgā,<br>
Thambhā ime jotirasāmayāse.</p>
<p><a class='ref sc' id='sc16' href='#sc16'>SC 16</a><a class='ref vns' id='vns984' href='#vns984'>SC Verse 984</a><a class='ref ms' id='ms19Vv_1096' href='#ms19Vv_1096'>Ms 19Vv_1096</a><a class='ref msdiv' id='msdiv1243' href='#msdiv1243'>Msdiv 1243</a>Sahassathambhaṃ atulānubhāvaṃ,<br>
Tesūpari sādhumidaṃ vimānaṃ;<br>
Ratanantaraṃ kañcanavedimissaṃ,<br>
Tapanīyapaṭṭehi ca sādhuchannaṃ.</p>
<p><a class='ref sc' id='sc17' href='#sc17'>SC 17</a><a class='ref vns' id='vns985' href='#vns985'>SC Verse 985</a><a class='ref ms' id='ms19Vv_1097' href='#ms19Vv_1097'>Ms 19Vv_1097</a><a class='ref msdiv' id='msdiv1244' href='#msdiv1244'>Msdiv 1244</a>Jambonaduttattamidaṃ sumaṭṭho,<br>
Pāsādasopānaphalūpapanno;<br>
Daḷho ca <span class='var' id='note347' title='vaggu sumukho susaṃgato (bj) | vaggū ca susaṅgato ca (s2, s3)'>vaggu ca susaṅgato ca</span>,<br>
Atīva nijjhānakhamo manuñño.</p>
<p><a class='ref sc' id='sc18' href='#sc18'>SC 18</a><a class='ref vns' id='vns986' href='#vns986'>SC Verse 986</a><a class='ref pts2ed' id='pts2ed128' href='#pts2ed128'>PTS 2nd ed. 128</a> <a class='ref ms' id='ms19Vv_1098' href='#ms19Vv_1098'>Ms 19Vv_1098</a><a class='ref msdiv' id='msdiv1245' href='#msdiv1245'>Msdiv 1245</a>Ratanantarasmiṃ bahuannapānaṃ,<br>
Parivārito accharāsaṅgaṇena;<br>
Murajaālambaratūriyaghuṭṭho,<br>
Abhivanditosi thutivandanāya.</p>
<p><a class='ref sc' id='sc19' href='#sc19'>SC 19</a><a class='ref vns' id='vns987' href='#vns987'>SC Verse 987</a><a class='ref ms' id='ms19Vv_1099' href='#ms19Vv_1099'>Ms 19Vv_1099</a><a class='ref msdiv' id='msdiv1246' href='#msdiv1246'>Msdiv 1246</a>So modasi nārigaṇappabodhano,<br>
Vimānapāsādavare manorame;<br>
Acintiyo sabbaguṇūpapanno,<br>
Rājā yathā vessavaṇo <span class='var' id='note348' title='nalinyā (bj, s2, s3) | naḷiññaṃ (mr)'>naḷinyā</span>.</p>
<p><a class='ref sc' id='sc20' href='#sc20'>SC 20</a><a class='ref vns' id='vns988' href='#vns988'>SC Verse 988</a><a class='ref ms' id='ms19Vv_1100' href='#ms19Vv_1100'>Ms 19Vv_1100</a><a class='ref msdiv' id='msdiv1247' href='#msdiv1247'>Msdiv 1247</a>Devo nu āsi udavāsi yakkho,<br>
Udāhu devindo manussabhūto;<br>
Pucchanti taṃ vāṇijā satthavāhā,<br>
Ācikkha ko nāma tuvaṃsi yakkho”ti.</p>
<p><a class='ref sc' id='sc21' href='#sc21'>SC 21</a><a class='ref vns' id='vns989' href='#vns989'>SC Verse 989</a><a class='ref ms' id='ms19Vv_1101' href='#ms19Vv_1101'>Ms 19Vv_1101</a><a class='ref msdiv' id='msdiv1248' href='#msdiv1248'>Msdiv 1248</a>“<span class='var' id='note349' title='serissako (bj, s2, s3, pts1-2)'>Serīsako</span> nāma ahamhi yakkho,<br>
Kantāriyo vaṇṇupathamhi gutto;<br>
Imaṃ padesaṃ abhipālayāmi,<br>
Vacanakaro vessavaṇassa rañño”ti.</p>
<p><a class='ref sc' id='sc22' href='#sc22'>SC 22</a><a class='ref vns' id='vns990' href='#vns990'>SC Verse 990</a><a class='ref ms' id='ms19Vv_1102' href='#ms19Vv_1102'>Ms 19Vv_1102</a><a class='ref msdiv' id='msdiv1249' href='#msdiv1249'>Msdiv 1249</a>“Adhiccaladdhaṃ pariṇāmajaṃ te,<br>
Sayaṃkataṃ udāhu devehi dinnaṃ;<br>
Pucchanti taṃ vāṇijā satthavāhā,<br>
Kathaṃ tayā laddhamidaṃ manuññan”ti.</p>
<p><a class='ref sc' id='sc23' href='#sc23'>SC 23</a><a class='ref vns' id='vns991' href='#vns991'>SC Verse 991</a><a class='ref ms' id='ms19Vv_1103' href='#ms19Vv_1103'>Ms 19Vv_1103</a><a class='ref msdiv' id='msdiv1250' href='#msdiv1250'>Msdiv 1250</a>“Nādhiccaladdhaṃ na pariṇāmajaṃ me,<br>
Na sayaṃkataṃ na hi devehi dinnaṃ;<br>
Sakehi kammehi apāpakehi,<br>
Puññehi me laddhamidaṃ manuññan”ti.</p>
<p><a class='ref sc' id='sc24' href='#sc24'>SC 24</a><a class='ref vns' id='vns992' href='#vns992'>SC Verse 992</a><a class='ref ms' id='ms19Vv_1104' href='#ms19Vv_1104'>Ms 19Vv_1104</a><a class='ref msdiv' id='msdiv1251' href='#msdiv1251'>Msdiv 1251</a>“Kiṃ te vataṃ kiṃ pana brahmacariyaṃ,<br>
Kissa suciṇṇassa ayaṃ vipāko;<br>
Pucchanti taṃ vāṇijā satthavāhā,<br>
Kathaṃ tayā laddhamidaṃ vimānan”ti.</p>
<p><a class='ref sc' id='sc25' href='#sc25'>SC 25</a><a class='ref vns' id='vns993' href='#vns993'>SC Verse 993</a><a class='ref ms' id='ms19Vv_1105' href='#ms19Vv_1105'>Ms 19Vv_1105</a><a class='ref msdiv' id='msdiv1252' href='#msdiv1252'>Msdiv 1252</a>“Mamaṃ pāyāsīti ahu samaññā,<br>
Rajjaṃ yadā kārayiṃ kosalānaṃ;<br>
Natthikadiṭṭhi kadariyo pāpadhammo,<br>
Ucchedavādī ca tadā ahosiṃ.</p>
<p><a class='ref sc' id='sc26' href='#sc26'>SC 26</a><a class='ref vns' id='vns994' href='#vns994'>SC Verse 994</a><a class='ref ms' id='ms19Vv_1106' href='#ms19Vv_1106'>Ms 19Vv_1106</a><a class='ref msdiv' id='msdiv1253' href='#msdiv1253'>Msdiv 1253</a>Samaṇo ca kho āsi kumārakassapo,<br>
Bahussuto cittakathī uḷāro;<br>
So me tadā dhammakathaṃ <span class='var' id='note350' title='akāsi (bj, s2, s3, pts1-2)'>abhāsi</span>,<br>
Diṭṭhivisūkāni vinodayī me.</p>
<p><a class='ref sc' id='sc27' href='#sc27'>SC 27</a><a class='ref vns' id='vns995' href='#vns995'>SC Verse 995</a><a class='ref pts2ed' id='pts2ed129' href='#pts2ed129'>PTS 2nd ed. 129</a> <a class='ref ms' id='ms19Vv_1107' href='#ms19Vv_1107'>Ms 19Vv_1107</a><a class='ref msdiv' id='msdiv1254' href='#msdiv1254'>Msdiv 1254</a>Tāhaṃ <span class='var' id='note351' title='tāhaṃ (mr)'>tassa</span> dhammakathaṃ suṇitvā,<br>
Upāsakattaṃ paṭivedayissaṃ;<br>
Pāṇātipātā virato ahosiṃ,<br>
Loke adinnaṃ parivajjayissaṃ;<br>
Amajjapo no ca musā abhāṇiṃ,<br>
Sakena dārena ca ahosi tuṭṭho.</p>
<p><a class='ref sc' id='sc28' href='#sc28'>SC 28</a><a class='ref vns' id='vns996' href='#vns996'>SC Verse 996</a><a class='ref ms' id='ms19Vv_1108' href='#ms19Vv_1108'>Ms 19Vv_1108</a><a class='ref msdiv' id='msdiv1255' href='#msdiv1255'>Msdiv 1255</a>Taṃ me vataṃ taṃ pana brahmacariyaṃ,<br>
Tassa suciṇṇassa ayaṃ vipāko;<br>
Teheva kammehi apāpakehi,<br>
Puññehi me laddhamidaṃ vimānan”ti.</p>
<p><a class='ref sc' id='sc29' href='#sc29'>SC 29</a><a class='ref vns' id='vns997' href='#vns997'>SC Verse 997</a><a class='ref ms' id='ms19Vv_1109' href='#ms19Vv_1109'>Ms 19Vv_1109</a><a class='ref msdiv' id='msdiv1256' href='#msdiv1256'>Msdiv 1256</a>“Saccaṃ kirāhaṃsu narā sapaññā,<br>
Anaññathā vacanaṃ paṇḍitānaṃ;<br>
Yahiṃ yahiṃ gacchati puññakammo,<br>
Tahiṃ tahiṃ modati kāmakāmī.</p>
<p><a class='ref sc' id='sc30' href='#sc30'>SC 30</a><a class='ref vns' id='vns998' href='#vns998'>SC Verse 998</a><a class='ref ms' id='ms19Vv_1110' href='#ms19Vv_1110'>Ms 19Vv_1110</a><a class='ref msdiv' id='msdiv1257' href='#msdiv1257'>Msdiv 1257</a>Yahiṃ yahiṃ sokapariddavo ca,<br>
Vadho ca bandho ca parikkileso;<br>
Tahiṃ tahiṃ gacchati pāpakammo,<br>
Na muccati duggatiyā kadācīti.</p>
<p><a class='ref sc' id='sc31' href='#sc31'>SC 31</a><a class='ref vns' id='vns999' href='#vns999'>SC Verse 999</a><a class='ref ms' id='ms19Vv_1111' href='#ms19Vv_1111'>Ms 19Vv_1111</a><a class='ref msdiv' id='msdiv1258' href='#msdiv1258'>Msdiv 1258</a>Sammūḷharūpova jano ahosi,<br>
Asmiṃ muhutte kalalīkatova;<br>
Janassimassa tuyhañca kumāra,<br>
Appaccayo kena nu kho ahosī”ti.</p>
<p><a class='ref sc' id='sc32' href='#sc32'>SC 32</a><a class='ref vns' id='vns1000' href='#vns1000'>SC Verse 1000</a><a class='ref ms' id='ms19Vv_1112' href='#ms19Vv_1112'>Ms 19Vv_1112</a><a class='ref msdiv' id='msdiv1259' href='#msdiv1259'>Msdiv 1259</a>“Ime <span class='var' id='note352' title='ime sirīsūpavanā ca (bj) | ime sirisapavanā (s2, s3) | ime pi sirīsapavarā ca (pts1) | ime pi sirīsavanā ca (pts2, mr)'>ca sirīsavanā</span> tātā,<br>
<span class='var' id='note353' title='dibbā ca (pts1, mr)'>Dibbā</span> gandhā <span class='var' id='note354' title='surabhiṃ (bj, pts2, mr)'>surabhī</span> <span class='var' id='note355' title='pavanti (s2, s3) | sampavāyanti (mr)'>Dibbā</span> gandhā <span class='var' id='note354' title='surabhiṃ (bj, pts2, mr)'>surabhī</span> <span class='var' id='note355' title='pavanti (s2, s3) | sampavāyanti (mr)'>sampavanti</span>;<br>
Te sampavāyanti imaṃ vimānaṃ,<br>
Divā ca ratto ca tamaṃ nihantvā.</p>
<p><a class='ref sc' id='sc33' href='#sc33'>SC 33</a><a class='ref vns' id='vns1001' href='#vns1001'>SC Verse 1001</a><a class='ref ms' id='ms19Vv_1113' href='#ms19Vv_1113'>Ms 19Vv_1113</a><a class='ref msdiv' id='msdiv1260' href='#msdiv1260'>Msdiv 1260</a>Imesañca kho vassasataccayena,<br>
Sipāṭikā phalati ekamekā;<br>
Mānussakaṃ vassasataṃ atītaṃ,<br>
Yadagge kāyamhi idhūpapanno.</p>
<p><a class='ref sc' id='sc34' href='#sc34'>SC 34</a><a class='ref vns' id='vns1002' href='#vns1002'>SC Verse 1002</a><a class='ref ms' id='ms19Vv_1114' href='#ms19Vv_1114'>Ms 19Vv_1114</a><a class='ref msdiv' id='msdiv1261' href='#msdiv1261'>Msdiv 1261</a>Disvānahaṃ vassasatāni pañca,<br>
Asmiṃ vimāne ṭhatvāna tātā;<br>
Āyukkhayā puññakkhayā cavissaṃ,<br>
Teneva sokena <span class='var' id='note356' title='pamucchitosmi (s2, s3, pts1) | samucchitosmīti (mr)'>pamucchitosmī”ti</span>.</p>
<p><a class='ref sc' id='sc35' href='#sc35'>SC 35</a><a class='ref vns' id='vns1003' href='#vns1003'>SC Verse 1003</a><a class='ref ms' id='ms19Vv_1115' href='#ms19Vv_1115'>Ms 19Vv_1115</a><a class='ref msdiv' id='msdiv1262' href='#msdiv1262'>Msdiv 1262</a>“Kathaṃ nu soceyya tathāvidho so,<br>
Laddhā vimānaṃ atulaṃ cirāya;<br>
Ye cāpi kho ittaramupapannā,<br>
Te nūna soceyyuṃ parittapuññā”ti.</p>
<p><a class='ref sc' id='sc36' href='#sc36'>SC 36</a><a class='ref vns' id='vns1004' href='#vns1004'>SC Verse 1004</a><a class='ref ms' id='ms19Vv_1116' href='#ms19Vv_1116'>Ms 19Vv_1116</a><a class='ref msdiv' id='msdiv1263' href='#msdiv1263'>Msdiv 1263</a>“Anucchaviṃ ovadiyañca me taṃ,<br>
Yaṃ maṃ tumhe peyyavācaṃ vadetha;<br>
Tumhe ca kho tātā mayānuguttā,<br>
Yenicchakaṃ tena paletha sotthin”ti.</p>
<p><a class='ref sc' id='sc37' href='#sc37'>SC 37</a><a class='ref vns' id='vns1005' href='#vns1005'>SC Verse 1005</a><a class='ref pts2ed' id='pts2ed130' href='#pts2ed130'>PTS 2nd ed. 130</a> <a class='ref ms' id='ms19Vv_1117' href='#ms19Vv_1117'>Ms 19Vv_1117</a><a class='ref msdiv' id='msdiv1264' href='#msdiv1264'>Msdiv 1264</a>“Gantvā mayaṃ sindhusovīrabhūmiṃ,<br>
Dhanatthikā uddayaṃ patthayānā;<br>
Yathāpayogā paripuṇṇacāgā,<br>
Kāhāma serīsamahaṃ uḷāran”ti.</p>
<p><a class='ref sc' id='sc38' href='#sc38'>SC 38</a><a class='ref vns' id='vns1006' href='#vns1006'>SC Verse 1006</a><a class='ref ms' id='ms19Vv_1118' href='#ms19Vv_1118'>Ms 19Vv_1118</a><a class='ref msdiv' id='msdiv1265' href='#msdiv1265'>Msdiv 1265</a>“Mā ceva serīsamahaṃ akattha,<br>
Sabbañca vo bhavissati yaṃ vadetha;<br>
Pāpāni kammāni vivajjayātha,<br>
Dhammānuyogañca adhiṭṭhahātha.</p>
<p><a class='ref sc' id='sc39' href='#sc39'>SC 39</a><a class='ref vns' id='vns1007' href='#vns1007'>SC Verse 1007</a><a class='ref ms' id='ms19Vv_1119' href='#ms19Vv_1119'>Ms 19Vv_1119</a><a class='ref msdiv' id='msdiv1266' href='#msdiv1266'>Msdiv 1266</a>Upāsako atthi imamhi saṃghe,<br>
Bahussuto sīlavatūpapanno;<br>
Saddho ca cāgī ca supesalo ca,<br>
Vicakkhaṇo santusito mutīmā.</p>
<p><a class='ref sc' id='sc40' href='#sc40'>SC 40</a><a class='ref vns' id='vns1008' href='#vns1008'>SC Verse 1008</a><a class='ref ms' id='ms19Vv_1120' href='#ms19Vv_1120'>Ms 19Vv_1120</a><a class='ref msdiv' id='msdiv1267' href='#msdiv1267'>Msdiv 1267</a>Sañjānamāno na musā bhaṇeyya,<br>
Parūpaghātāya na cetayeyya;<br>
Vebhūtikaṃ pesuṇaṃ no kareyya,<br>
Saṇhañca vācaṃ sakhilaṃ bhaṇeyya.</p>
<p><a class='ref sc' id='sc41' href='#sc41'>SC 41</a><a class='ref vns' id='vns1009' href='#vns1009'>SC Verse 1009</a><a class='ref ms' id='ms19Vv_1121' href='#ms19Vv_1121'>Ms 19Vv_1121</a><a class='ref msdiv' id='msdiv1268' href='#msdiv1268'>Msdiv 1268</a>Sagāravo sappatisso vinīto,<br>
Apāpako adhisīle visuddho;<br>
So mātaraṃ pitarañcāpi jantu,<br>
Dhammena poseti ariyavutti.</p>
<p><a class='ref sc' id='sc42' href='#sc42'>SC 42</a><a class='ref vns' id='vns1010' href='#vns1010'>SC Verse 1010</a><a class='ref ms' id='ms19Vv_1122' href='#ms19Vv_1122'>Ms 19Vv_1122</a><a class='ref msdiv' id='msdiv1269' href='#msdiv1269'>Msdiv 1269</a>Maññe so mātāpitūnaṃ kāraṇā,<br>
Bhogāni pariyesati na attahetu;<br>
Mātāpitūnañca <span class='var' id='note357' title='so (?)'>yo</span> accayena,<br>
Nekkhammapoṇo carissati brahmacariyaṃ.</p>
<p><a class='ref sc' id='sc43' href='#sc43'>SC 43</a><a class='ref vns' id='vns1011' href='#vns1011'>SC Verse 1011</a><a class='ref ms' id='ms19Vv_1123' href='#ms19Vv_1123'>Ms 19Vv_1123</a><a class='ref msdiv' id='msdiv1270' href='#msdiv1270'>Msdiv 1270</a>Ujū avaṅko asaṭho amāyo,<br>
Na lesakappena ca vohareyya;<br>
So tādiso sukatakammakārī,<br>
Dhamme ṭhito kinti labhetha dukkhaṃ.</p>
<p><a class='ref sc' id='sc44' href='#sc44'>SC 44</a><a class='ref vns' id='vns1012' href='#vns1012'>SC Verse 1012</a><a class='ref ms' id='ms19Vv_1124' href='#ms19Vv_1124'>Ms 19Vv_1124</a><a class='ref msdiv' id='msdiv1271' href='#msdiv1271'>Msdiv 1271</a>Taṃ kāraṇā pātukatomhi attanā,<br>
Tasmā dhammaṃ passatha vāṇijāse;<br>
Aññatra <span class='var' id='note358' title='tenīha (bj) | te na hi (s2, s3)'>teniha</span> <span class='var' id='note359' title='bhasmi (s2, s3) | bhasma (mr)'>teniha</span> <span class='var' id='note359' title='bhasmi (s2, s3) | bhasma (mr)'>bhasmī</span> bhavetha,<br>
Andhākulā vippanaṭṭhā araññe;<br>
Taṃ khippamānena lahuṃ parena,<br>
Sukho have sappurisena saṅgamo”ti.</p>
<p><a class='ref sc' id='sc45' href='#sc45'>SC 45</a><a class='ref vns' id='vns1013' href='#vns1013'>SC Verse 1013</a><a class='ref ms' id='ms19Vv_1125' href='#ms19Vv_1125'>Ms 19Vv_1125</a><a class='ref msdiv' id='msdiv1272' href='#msdiv1272'>Msdiv 1272</a>“Kiṃ nāma so kiñca karoti kammaṃ,<br>
Kiṃ nāmadheyyaṃ kiṃ pana tassa gottaṃ;<br>
Mayampi naṃ daṭṭhukāmamha yakkha,<br>
Yassānukampāya idhāgatosi;<br>
Lābhā hi tassa yassa tuvaṃ pihesī”ti.</p>
<p><a class='ref sc' id='sc46' href='#sc46'>SC 46</a><a class='ref vns' id='vns1014' href='#vns1014'>SC Verse 1014</a><a class='ref pts2ed' id='pts2ed131' href='#pts2ed131'>PTS 2nd ed. 131</a> <a class='ref ms' id='ms19Vv_1126' href='#ms19Vv_1126'>Ms 19Vv_1126</a><a class='ref msdiv' id='msdiv1273' href='#msdiv1273'>Msdiv 1273</a>“Yo kappako sambhavanāmadheyyo,<br>
Upāsako kocchaphalūpajīvī;<br>
Jānātha naṃ tumhākaṃ pesiyo so,<br>
Mā kho naṃ hīḷittha supesalo so”ti.</p>
<p><a class='ref sc' id='sc47' href='#sc47'>SC 47</a><a class='ref vns' id='vns1015' href='#vns1015'>SC Verse 1015</a><a class='ref ms' id='ms19Vv_1127' href='#ms19Vv_1127'>Ms 19Vv_1127</a><a class='ref msdiv' id='msdiv1274' href='#msdiv1274'>Msdiv 1274</a>“Jānāmase yaṃ tvaṃ <span class='var' id='note360' title='vadesi (bj, s2, s3, pts1-2)'>pavadesi</span> yakkha,<br>
Na kho naṃ jānāma sa edisoti;<br>
Mayampi naṃ pūjayissāma yakkha,<br>
Sutvāna tuyhaṃ vacanaṃ uḷāran”ti.</p>
<p><a class='ref sc' id='sc48' href='#sc48'>SC 48</a><a class='ref vns' id='vns1016' href='#vns1016'>SC Verse 1016</a><a class='ref ms' id='ms19Vv_1128' href='#ms19Vv_1128'>Ms 19Vv_1128</a><a class='ref msdiv' id='msdiv1275' href='#msdiv1275'>Msdiv 1275</a>“Ye keci imasmiṃ satthe manussā,<br>
Daharā mahantā athavāpi majjhimā;<br>
Sabbeva te ālambantu vimānaṃ,<br>
Passantu puññānaṃ phalaṃ kadariyā”ti.</p>
<p><a class='ref sc' id='sc49' href='#sc49'>SC 49</a><a class='ref vns' id='vns1017' href='#vns1017'>SC Verse 1017</a><a class='ref ms' id='ms19Vv_1129' href='#ms19Vv_1129'>Ms 19Vv_1129</a><a class='ref msdiv' id='msdiv1276' href='#msdiv1276'>Msdiv 1276</a>Te tattha sabbeva “ahaṃ pure”ti,<br>
Taṃ kappakaṃ tattha <span class='var' id='note361' title='purakkhipitvā (bj, pts2) | purakkhitvā (s2, s3, pts1)'>purakkhatvā</span>;<br>
Sabbeva te ālambiṃsu vimānaṃ,<br>
Masakkasāraṃ viya vāsavassa.</p>
<p><a class='ref sc' id='sc50' href='#sc50'>SC 50</a><a class='ref vns' id='vns1018' href='#vns1018'>SC Verse 1018</a><a class='ref ms' id='ms19Vv_1130' href='#ms19Vv_1130'>Ms 19Vv_1130</a><a class='ref msdiv' id='msdiv1277' href='#msdiv1277'>Msdiv 1277</a>Te tattha sabbeva “ahaṃ pure”ti,<br>
Upāsakattaṃ paṭivedayiṃsu;<br>
Pāṇātipātā viratā ahesuṃ,<br>
Loke adinnaṃ parivajjayiṃsu;<br>
Amajjapā no ca musā bhaṇiṃsu,<br>
Sakena dārena ca ahesuṃ tuṭṭhā.</p>
<p><a class='ref sc' id='sc51' href='#sc51'>SC 51</a><a class='ref vns' id='vns1019' href='#vns1019'>SC Verse 1019</a><a class='ref ms' id='ms19Vv_1131' href='#ms19Vv_1131'>Ms 19Vv_1131</a><a class='ref msdiv' id='msdiv1278' href='#msdiv1278'>Msdiv 1278</a>Te tattha sabbeva “ahaṃ pure”ti,<br>
Upāsakattaṃ paṭivedayitvā;<br>
Pakkāmi sattho anumodamāno,<br>
Yakkhiddhiyā anumato punappunaṃ.</p>
<p><a class='ref sc' id='sc52' href='#sc52'>SC 52</a><a class='ref vns' id='vns1020' href='#vns1020'>SC Verse 1020</a><a class='ref ms' id='ms19Vv_1132' href='#ms19Vv_1132'>Ms 19Vv_1132</a><a class='ref msdiv' id='msdiv1279' href='#msdiv1279'>Msdiv 1279</a>Gantvāna te sindhusovīrabhūmiṃ,<br>
Dhanatthikā <span class='var' id='note362' title='udaya (pts1, mr)'>uddayaṃ</span> patthayānā;<br>
Yathāpayogā paripuṇṇalābhā,<br>
Paccāgamuṃ pāṭaliputtamakkhataṃ.</p>
<p><a class='ref sc' id='sc53' href='#sc53'>SC 53</a><a class='ref vns' id='vns1021' href='#vns1021'>SC Verse 1021</a><a class='ref ms' id='ms19Vv_1133' href='#ms19Vv_1133'>Ms 19Vv_1133</a><a class='ref msdiv' id='msdiv1280' href='#msdiv1280'>Msdiv 1280</a>Gantvāna te saṃgharaṃ sotthivanto,<br>
Puttehi dārehi samaṅgibhūtā;<br>
<span class='var' id='note363' title='ānandacittā (s2, s3) | anandacittā (pts1) | ānandīcittā (mr)'>Ānandī vittā</span> sumanā patītā,<br>
Akaṃsu serīsamahaṃ uḷāraṃ;<br>
Serīsakaṃ te pariveṇaṃ māpayiṃsu.</p>
<p><a class='ref sc' id='sc54' href='#sc54'>SC 54</a><a class='ref vns' id='vns1022' href='#vns1022'>SC Verse 1022</a><a class='ref ms' id='ms19Vv_1134' href='#ms19Vv_1134'>Ms 19Vv_1134</a><a class='ref msdiv' id='msdiv1281' href='#msdiv1281'>Msdiv 1281</a>Etādisā sappurisāna sevanā,<br>
Mahatthikā dhammaguṇāna sevanā;<br>
Ekassa atthāya upāsakassa,<br>
Sabbeva sattā <span class='var' id='note364' title='sukhino (mr)'>sukhitā</span> ahesunti.</p>
</blockquote>
<p class='endsutta'><a class='ref sc' id='sc55' href='#sc55'>SC 55</a><a class='ref ms' id='ms19Vv_1135' href='#ms19Vv_1135'>Ms 19Vv_1135</a><span class='var' id='note365' title='serissakavimānaṃ (bj, s2, s3, pts1-2)'>Serīsakavimānaṃ</span> dasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
