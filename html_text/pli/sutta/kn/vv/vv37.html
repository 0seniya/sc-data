<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv37' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Pāricchattakavagga</li>
</ul>
<h1>37. Visālakkhivimānavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns458' href='#vns458'>SC Verse 458</a><a class='ref pts2ed' id='pts2ed54' href='#pts2ed54'>PTS 2nd ed. 54</a> <a class='ref ms' id='ms19Vv_507' href='#ms19Vv_507'>Ms 19Vv_507</a><a class='ref msdiv' id='msdiv666' href='#msdiv666'>Msdiv 666</a>“Kā nāma tvaṃ <span class='var' id='note160' title='visālakkhī (s2, s3)'>visālakkhi</span>,<br>
ramme cittalatāvane;<br>
Samantā anupariyāsi,<br>
<span class='var' id='note161' title='nārīgaṇapurakkhitā (s2, s3, mr) | narīgaṇapurakkhatā (pts1-2)'>nārīgaṇapurakkhatā</span>.</p>
<p><a class='ref sc' id='sc2' href='#sc2'>SC 2</a><a class='ref vns' id='vns459' href='#vns459'>SC Verse 459</a><a class='ref ms' id='ms19Vv_508' href='#ms19Vv_508'>Ms 19Vv_508</a><a class='ref msdiv' id='msdiv667' href='#msdiv667'>Msdiv 667</a>Yadā devā tāvatiṃsā,<br>
pavisanti imaṃ vanaṃ;<br>
Sayoggā sarathā sabbe,<br>
citrā honti idhāgatā.</p>
<p><a class='ref sc' id='sc3' href='#sc3'>SC 3</a><a class='ref vns' id='vns460' href='#vns460'>SC Verse 460</a><a class='ref ms' id='ms19Vv_509' href='#ms19Vv_509'>Ms 19Vv_509</a><a class='ref msdiv' id='msdiv668' href='#msdiv668'>Msdiv 668</a>Tuyhañca idha pattāya,<br>
uyyāne vicarantiyā;<br>
Kāye na dissatī cittaṃ,<br>
kena rūpaṃ tavedisaṃ;<br>
Devate pucchitācikkha,<br>
kissa kammassidaṃ phalan”ti.</p>
<p><a class='ref sc' id='sc4' href='#sc4'>SC 4</a><a class='ref vns' id='vns461' href='#vns461'>SC Verse 461</a><a class='ref ms' id='ms19Vv_510' href='#ms19Vv_510'>Ms 19Vv_510</a><a class='ref msdiv' id='msdiv669' href='#msdiv669'>Msdiv 669</a>“Yena kammena devinda,<br>
rūpaṃ mayhaṃ gatī ca me;<br>
Iddhi ca ānubhāvo ca,<br>
taṃ suṇohi purindada.</p>
<p><a class='ref sc' id='sc5' href='#sc5'>SC 5</a><a class='ref vns' id='vns462' href='#vns462'>SC Verse 462</a><a class='ref ms' id='ms19Vv_511' href='#ms19Vv_511'>Ms 19Vv_511</a><a class='ref msdiv' id='msdiv670' href='#msdiv670'>Msdiv 670</a>Ahaṃ rājagahe ramme,<br>
sunandā nāmupāsikā;<br>
Saddhā sīlena sampannā,<br>
saṃvibhāgaratā sadā.</p>
<p><a class='ref sc' id='sc6' href='#sc6'>SC 6</a><a class='ref vns' id='vns463' href='#vns463'>SC Verse 463</a><a class='ref ms' id='ms19Vv_512' href='#ms19Vv_512'>Ms 19Vv_512</a><a class='ref msdiv' id='msdiv671' href='#msdiv671'>Msdiv 671</a>Acchādanañca bhattañca,<br>
senāsanaṃ padīpiyaṃ;<br>
Adāsiṃ ujubhūtesu,<br>
vippasannena cetasā.</p>
<p><a class='ref sc' id='sc7' href='#sc7'>SC 7</a><a class='ref vns' id='vns464' href='#vns464'>SC Verse 464</a><a class='ref ms' id='ms19Vv_513' href='#ms19Vv_513'>Ms 19Vv_513</a><a class='ref msdiv' id='msdiv672' href='#msdiv672'>Msdiv 672</a><span class='var' id='note162' title='catuddasiṃ (mr)'>Cātuddasiṃ</span> pañcadasiṃ,<br>
yā ca pakkhassa aṭṭhamī;<br>
Pāṭihāriyapakkhañca,<br>
aṭṭhaṅgasusamāgataṃ.</p>
<p><a class='ref sc' id='sc8' href='#sc8'>SC 8</a><a class='ref vns' id='vns465' href='#vns465'>SC Verse 465</a><a class='ref ms' id='ms19Vv_514' href='#ms19Vv_514'>Ms 19Vv_514</a><a class='ref msdiv' id='msdiv673' href='#msdiv673'>Msdiv 673</a>Uposathaṃ upavasissaṃ,<br>
sadā sīlesu saṃvutā;<br>
Saññamā saṃvibhāgā ca,<br>
vimānaṃ āvasāmahaṃ.</p>
<p><a class='ref sc' id='sc9' href='#sc9'>SC 9</a><a class='ref vns' id='vns466' href='#vns466'>SC Verse 466</a><a class='ref ms' id='ms19Vv_515' href='#ms19Vv_515'>Ms 19Vv_515</a><a class='ref msdiv' id='msdiv674' href='#msdiv674'>Msdiv 674</a>Pāṇātipātā viratā,<br>
musāvādā ca saññatā;<br>
Theyyā ca aticārā ca,<br>
majjapānā ca ārakā.</p>
<p><a class='ref sc' id='sc10' href='#sc10'>SC 10</a><a class='ref vns' id='vns467' href='#vns467'>SC Verse 467</a><a class='ref ms' id='ms19Vv_516' href='#ms19Vv_516'>Ms 19Vv_516</a><a class='ref msdiv' id='msdiv675' href='#msdiv675'>Msdiv 675</a>Pañcasikkhāpade ratā,<br>
ariyasaccāna kovidā;<br>
Upāsikā cakkhumato,<br>
gotamassa yasassino.</p>
<p><a class='ref sc' id='sc11' href='#sc11'>SC 11</a><a class='ref vns' id='vns468' href='#vns468'>SC Verse 468</a><a class='ref pts2ed' id='pts2ed55' href='#pts2ed55'>PTS 2nd ed. 55</a> <a class='ref ms' id='ms19Vv_517' href='#ms19Vv_517'>Ms 19Vv_517</a><a class='ref msdiv' id='msdiv676' href='#msdiv676'>Msdiv 676</a>Tassā me <span class='var' id='note163' title='ñātikulaṃ āsī (s2, s3, mr)'>ñātikulā dāsī</span>,<br>
sadā mālābhihārati;<br>
Tāhaṃ bhagavato thūpe,<br>
sabbamevābhiropayiṃ.</p>
<p><a class='ref sc' id='sc12' href='#sc12'>SC 12</a><a class='ref vns' id='vns469' href='#vns469'>SC Verse 469</a><a class='ref ms' id='ms19Vv_518' href='#ms19Vv_518'>Ms 19Vv_518</a><a class='ref msdiv' id='msdiv677' href='#msdiv677'>Msdiv 677</a>Uposathe cahaṃ gantvā,<br>
mālāgandhavilepanaṃ;<br>
Thūpasmiṃ abhiropesiṃ,<br>
pasannā sehi pāṇibhi.</p>
<p><a class='ref sc' id='sc13' href='#sc13'>SC 13</a><a class='ref vns' id='vns470' href='#vns470'>SC Verse 470</a><a class='ref ms' id='ms19Vv_519' href='#ms19Vv_519'>Ms 19Vv_519</a><a class='ref msdiv' id='msdiv678' href='#msdiv678'>Msdiv 678</a>Tena kammena devinda,<br>
rūpaṃ mayhaṃ gatī ca me;<br>
Iddhī ca ānubhāvo ca,<br>
yaṃ mālaṃ abhiropayiṃ.</p>
<p><a class='ref sc' id='sc14' href='#sc14'>SC 14</a><a class='ref vns' id='vns471' href='#vns471'>SC Verse 471</a><a class='ref ms' id='ms19Vv_520' href='#ms19Vv_520'>Ms 19Vv_520</a><a class='ref msdiv' id='msdiv679' href='#msdiv679'>Msdiv 679</a>Yañca sīlavatī āsiṃ,<br>
na taṃ tāva vipaccati;<br>
Āsā ca pana me devinda,<br>
sakadāgāminī siyan”ti.</p>
</blockquote>
<p class='endsutta'><a class='ref sc' id='sc15' href='#sc15'>SC 15</a><a class='ref ms' id='ms19Vv_521' href='#ms19Vv_521'>Ms 19Vv_521</a><span class='var' id='note164' title='visālakkhī vimānaṃ (bj)'>Visālakkhivimānaṃ</span> navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
