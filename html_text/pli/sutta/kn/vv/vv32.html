<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv32' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Pāricchattakavagga</li>
</ul>
<h1>32. Latāvimānavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns300' href='#vns300'>SC Verse 300</a><a class='ref pts2ed' id='pts2ed40' href='#pts2ed40'>PTS 2nd ed. 40</a> <a class='ref ms' id='ms19Vv_341' href='#ms19Vv_341'>Ms 19Vv_341</a><a class='ref msdiv' id='msdiv316' href='#msdiv316'>Msdiv 316</a>Latā ca sajjā pavarā ca devatā,<br>
<span class='var' id='note104' title='accimukhī (bj) | acchimutī (s2, s3, pts1) | acchimatī (mr)' href='#note104' title='accimukhī (bj) | acchimutī (s2, s3, pts1) | acchimatī (mr)'>Accimatī</span> rājavarassa sirīmato;<br>
Sutā ca rañño vessavaṇassa dhītā,<br>
Rājīmatī dhammaguṇehi sobhatha.</p>
<p><a class='ref sc' id='sc2' href='#sc2'>SC 2</a><a class='ref vns' id='vns301' href='#vns301'>SC Verse 301</a><a class='ref ms' id='ms19Vv_342' href='#ms19Vv_342'>Ms 19Vv_342</a><a class='ref msdiv' id='msdiv317' href='#msdiv317'>Msdiv 317</a>Pañcettha nāriyo āgamaṃsu nhāyituṃ,<br>
Sītodakaṃ uppaliniṃ sivaṃ nadiṃ;<br>
Tā tattha nhāyitvā rametvā devatā,<br>
Naccitvā gāyitvā sutā lataṃ <span class='var' id='note105' title='bruvī (bj)' href='#note105' title='bruvī (bj)'>bravi</span>.</p>
<p><a class='ref sc' id='sc3' href='#sc3'>SC 3</a><a class='ref vns' id='vns302' href='#vns302'>SC Verse 302</a><a class='ref ms' id='ms19Vv_343' href='#ms19Vv_343'>Ms 19Vv_343</a><a class='ref msdiv' id='msdiv318' href='#msdiv318'>Msdiv 318</a>“Pucchāmi taṃ uppalamāladhārini,<br>
Āveḷini kañcanasannibhattace;<br>
Timiratambakkhi nabheva sobhane,<br>
Dīghāyukī kena kato yaso tava.</p>
<p><a class='ref sc' id='sc4' href='#sc4'>SC 4</a><a class='ref vns' id='vns303' href='#vns303'>SC Verse 303</a><a class='ref ms' id='ms19Vv_344' href='#ms19Vv_344'>Ms 19Vv_344</a><a class='ref msdiv' id='msdiv319' href='#msdiv319'>Msdiv 319</a>Kenāsi bhadde patino piyatarā,<br>
Visiṭṭhakalyāṇitarassu rūpato;<br>
Padakkhiṇā naccanagītavādite,<br>
Ācikkha no tvaṃ naranāripucchitā”ti.</p>
<p><a class='ref sc' id='sc5' href='#sc5'>SC 5</a><a class='ref vns' id='vns304' href='#vns304'>SC Verse 304</a><a class='ref ms' id='ms19Vv_345' href='#ms19Vv_345'>Ms 19Vv_345</a><a class='ref msdiv' id='msdiv320' href='#msdiv320'>Msdiv 320</a>“Ahaṃ manussesu manussabhūtā,<br>
Uḷārabhoge kule suṇisā ahosiṃ;<br>
Akkodhanā bhattuvasānuvattinī,<br>
Uposathe appamattā ahosiṃ.</p>
<p><a class='ref sc' id='sc6' href='#sc6'>SC 6</a><a class='ref vns' id='vns305' href='#vns305'>SC Verse 305</a><a class='ref pts2ed' id='pts2ed41' href='#pts2ed41'>PTS 2nd ed. 41</a> <a class='ref ms' id='ms19Vv_346' href='#ms19Vv_346'>Ms 19Vv_346</a><a class='ref msdiv' id='msdiv321' href='#msdiv321'>Msdiv 321</a>Manussabhūtā <span class='var' id='note106' title='daharāsa’pāpikā (bj) | daharā apāvikā (s2, s3)' href='#note106' title='daharāsa’pāpikā (bj) | daharā apāvikā (s2, s3)'>daharā apāpikā</span>,<br>
Pasannacittā patimābhirādhayiṃ;<br>
Sadevaraṃ sassasuraṃ sadāsakaṃ,<br>
Abhirādhayiṃ tamhi kato yaso mama.</p>
<p><a class='ref sc' id='sc7' href='#sc7'>SC 7</a><a class='ref vns' id='vns306' href='#vns306'>SC Verse 306</a><a class='ref ms' id='ms19Vv_347' href='#ms19Vv_347'>Ms 19Vv_347</a><a class='ref msdiv' id='msdiv322' href='#msdiv322'>Msdiv 322</a>Sāhaṃ tena kusalena kammunā,<br>
Catubbhi ṭhānehi visesamajjhagā;<br>
Āyuñca vaṇṇañca sukhaṃ balañca,<br>
Khiḍḍāratiṃ paccanubhomanappakaṃ”.</p>
<p><a class='ref sc' id='sc8' href='#sc8'>SC 8</a><a class='ref vns' id='vns307' href='#vns307'>SC Verse 307</a><a class='ref ms' id='ms19Vv_348' href='#ms19Vv_348'>Ms 19Vv_348</a><a class='ref msdiv' id='msdiv323' href='#msdiv323'>Msdiv 323</a>“Sutaṃ nu taṃ bhāsati yaṃ ayaṃ latā,<br>
Yaṃ no apucchimha akittayī no;<br>
Patino kiramhākaṃ visiṭṭha nārīnaṃ,<br>
Gatī ca tāsaṃ pavarā ca devatā.</p>
<p><a class='ref sc' id='sc9' href='#sc9'>SC 9</a><a class='ref vns' id='vns308' href='#vns308'>SC Verse 308</a><a class='ref ms' id='ms19Vv_349' href='#ms19Vv_349'>Ms 19Vv_349</a><a class='ref msdiv' id='msdiv324' href='#msdiv324'>Msdiv 324</a>Patīsu dhammaṃ pacarāma sabbā,<br>
Patibbatā yattha bhavanti itthiyo;<br>
Patīsu dhammaṃ <span class='var' id='note107' title='paricarāma (s2, s3) | pacaritvāna (mr)' href='#note107' title='paricarāma (s2, s3) | pacaritvāna (mr)'>pacaritva</span> sabbā,<br>
Lacchāmase bhāsati yaṃ ayaṃ latā.</p>
<p><a class='ref sc' id='sc10' href='#sc10'>SC 10</a><a class='ref vns' id='vns309' href='#vns309'>SC Verse 309</a><a class='ref ms' id='ms19Vv_350' href='#ms19Vv_350'>Ms 19Vv_350</a><a class='ref msdiv' id='msdiv325' href='#msdiv325'>Msdiv 325</a>Sīho yathā pabbatasānugocaro,<br>
Mahindharaṃ pabbatamāvasitvā;<br>
Pasayha hantvā itare catuppade,<br>
Khudde mige khādati maṃsabhojano.</p>
<p><a class='ref sc' id='sc11' href='#sc11'>SC 11</a><a class='ref vns' id='vns310' href='#vns310'>SC Verse 310</a><a class='ref ms' id='ms19Vv_351' href='#ms19Vv_351'>Ms 19Vv_351</a><a class='ref msdiv' id='msdiv326' href='#msdiv326'>Msdiv 326</a>Tatheva saddhā idha ariyasāvikā,<br>
Bhattāraṃ nissāya patiṃ anubbatā;<br>
Kodhaṃ vadhitvā abhibhuyya maccharaṃ,<br>
Saggamhi sā modati dhammacārinī”ti.</p>
</blockquote>
<p class='endsutta'><a class='ref sc' id='sc12' href='#sc12'>SC 12</a><a class='ref ms' id='ms19Vv_352' href='#ms19Vv_352'>Ms 19Vv_352</a>Latāvimānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
