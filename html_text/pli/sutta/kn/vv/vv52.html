<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv52' lang='pli'>
<header>
<ul>
<li class='division'>Vimānavatthu</li>
<li>Purisavimāna</li>
<li>Mahārathavagga</li>
</ul>
<h1>52. Revatīvimānavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns634' href='#vns634'>SC Verse 634</a><a class='ref ms' id='ms19Vv_705' href='#ms19Vv_705'>Ms 19Vv_705</a><a class='ref msdiv' id='msdiv861' href='#msdiv861'>Msdiv 861</a>“Cirappavāsiṃ purisaṃ,<br>
dūrato sotthimāgataṃ;<br>
Ñātimittā suhajjā ca,<br>
abhinandanti āgataṃ.</p>
<p><a class='ref sc' id='sc2' href='#sc2'>SC 2</a><a class='ref vns' id='vns635' href='#vns635'>SC Verse 635</a><a class='ref pts2ed' id='pts2ed78' href='#pts2ed78'>PTS 2nd ed. 78</a> <a class='ref ms' id='ms19Vv_706' href='#ms19Vv_706'>Ms 19Vv_706</a><a class='ref msdiv' id='msdiv862' href='#msdiv862'>Msdiv 862</a>Tatheva katapuññampi,<br>
asmā lokā paraṃ gataṃ;<br>
Puññāni paṭigaṇhanti,<br>
piyaṃ ñātīva āgataṃ”.</p>
<p><a class='ref sc' id='sc3' href='#sc3'>SC 3</a><a class='ref vns' id='vns636' href='#vns636'>SC Verse 636</a><a class='ref ms' id='ms19Vv_707' href='#ms19Vv_707'>Ms 19Vv_707</a><a class='ref msdiv' id='msdiv863' href='#msdiv863'>Msdiv 863</a>“Uṭṭhehi revate supāpadhamme,<br>
<span class='var' id='note217' title='apārutaṃ dvāraṃ (bj, s2, s3) | āparutaṃ dvāraṃ (pts1-2) | apārutadvāraṃ (mr)' href='#note217' title='apārutaṃ dvāraṃ (bj, s2, s3) | āparutaṃ dvāraṃ (pts1-2) | apārutadvāraṃ (mr)'>Apārutadvāre</span> adānasīle;<br>
Nessāma taṃ yattha thunanti duggatā,<br>
Samappitā nerayikā dukkhenā”ti.</p>
<p><a class='ref sc' id='sc4' href='#sc4'>SC 4</a><a class='ref vns' id='vns637' href='#vns637'>SC Verse 637</a><a class='ref ms' id='ms19Vv_708' href='#ms19Vv_708'>Ms 19Vv_708</a><a class='ref msdiv' id='msdiv864' href='#msdiv864'>Msdiv 864</a><span class='var' id='note218' title='iccevaṃ (s2, s3, mr)' href='#note218' title='iccevaṃ (s2, s3, mr)'>Icceva</span> vatvāna yamassa dūtā,<br>
Te dve yakkhā lohitakkhā brahantā;<br>
Paccekabāhāsu gahetvā revataṃ,<br>
Pakkāmayuṃ devagaṇassa santike.</p>
<p><a class='ref sc' id='sc5' href='#sc5'>SC 5</a><a class='ref vns' id='vns638' href='#vns638'>SC Verse 638</a><a class='ref ms' id='ms19Vv_709' href='#ms19Vv_709'>Ms 19Vv_709</a><a class='ref msdiv' id='msdiv865' href='#msdiv865'>Msdiv 865</a>“Ādiccavaṇṇaṃ ruciraṃ pabhassaraṃ,<br>
Byamhaṃ subhaṃ kañcanajālachannaṃ;<br>
Kassetamākiṇṇajanaṃ vimānaṃ,<br>
Suriyassa raṃsīriva jotamānaṃ.</p>
<p><a class='ref sc' id='sc6' href='#sc6'>SC 6</a><a class='ref vns' id='vns639' href='#vns639'>SC Verse 639</a><a class='ref ms' id='ms19Vv_710' href='#ms19Vv_710'>Ms 19Vv_710</a><a class='ref msdiv' id='msdiv866' href='#msdiv866'>Msdiv 866</a>Nārīgaṇā <span class='var' id='note219' title='candanasāralittaṃ (bj) | candanasārānulittā (s2, s3)' href='#note219' title='candanasāralittaṃ (bj) | candanasārānulittā (s2, s3)'>candanasāralittā</span>,<br>
Ubhato vimānaṃ upasobhayanti;<br>
Taṃ dissati suriyasamānavaṇṇaṃ,<br>
Ko modati saggapatto vimāne”ti.</p>
<p><a class='ref sc' id='sc7' href='#sc7'>SC 7</a><a class='ref vns' id='vns640' href='#vns640'>SC Verse 640</a><a class='ref ms' id='ms19Vv_711' href='#ms19Vv_711'>Ms 19Vv_711</a><a class='ref msdiv' id='msdiv867' href='#msdiv867'>Msdiv 867</a>“Bārāṇasiyaṃ nandiyo nāmāsi,<br>
Upāsako amaccharī dānapati vadaññū;<br>
Tassetamākiṇṇajanaṃ vimānaṃ,<br>
Suriyassa raṃsīriva jotamānaṃ.</p>
<p><a class='ref sc' id='sc8' href='#sc8'>SC 8</a><a class='ref vns' id='vns641' href='#vns641'>SC Verse 641</a><a class='ref ms' id='ms19Vv_712' href='#ms19Vv_712'>Ms 19Vv_712</a><a class='ref msdiv' id='msdiv868' href='#msdiv868'>Msdiv 868</a>Nārīgaṇā candanasāralittā,<br>
Ubhato vimānaṃ upasobhayanti;<br>
Taṃ dissati suriyasamānavaṇṇaṃ,<br>
So modati saggapatto vimāne”ti.</p>
<p><a class='ref sc' id='sc9' href='#sc9'>SC 9</a><a class='ref vns' id='vns642' href='#vns642'>SC Verse 642</a><a class='ref ms' id='ms19Vv_713' href='#ms19Vv_713'>Ms 19Vv_713</a><a class='ref msdiv' id='msdiv869' href='#msdiv869'>Msdiv 869</a>“Nandiyassāhaṃ bhariyā,<br>
Agārinī sabbakulassa issarā;<br>
Bhattu vimāne ramissāmi dānahaṃ,<br>
Na patthaye nirayaṃ dassanāyā”ti.</p>
<p><a class='ref sc' id='sc10' href='#sc10'>SC 10</a><a class='ref vns' id='vns643' href='#vns643'>SC Verse 643</a><a class='ref ms' id='ms19Vv_714' href='#ms19Vv_714'>Ms 19Vv_714</a><a class='ref msdiv' id='msdiv870' href='#msdiv870'>Msdiv 870</a>“Eso te nirayo supāpadhamme,<br>
Puññaṃ tayā akataṃ jīvaloke;<br>
Na hi maccharī rosako pāpadhammo,<br>
Saggūpagānaṃ labhati sahabyatan”ti.</p>
<p><a class='ref sc' id='sc11' href='#sc11'>SC 11</a><a class='ref vns' id='vns644' href='#vns644'>SC Verse 644</a><a class='ref ms' id='ms19Vv_715' href='#ms19Vv_715'>Ms 19Vv_715</a><a class='ref msdiv' id='msdiv871' href='#msdiv871'>Msdiv 871</a>“Kiṃ nu gūthañca muttañca,<br>
asucī paṭidissati;<br>
Duggandhaṃ kimidaṃ mīḷhaṃ,<br>
kimetaṃ upavāyatī”ti.</p>
<p><a class='ref sc' id='sc12' href='#sc12'>SC 12</a><a class='ref vns' id='vns645' href='#vns645'>SC Verse 645</a><a class='ref ms' id='ms19Vv_716' href='#ms19Vv_716'>Ms 19Vv_716</a><a class='ref msdiv' id='msdiv872' href='#msdiv872'>Msdiv 872</a>“Esa saṃsavako nāma,<br>
gambhīro sataporiso;<br>
Yattha vassasahassāni,<br>
tuvaṃ paccasi revate”ti.</p>
<p><a class='ref sc' id='sc13' href='#sc13'>SC 13</a><a class='ref vns' id='vns646' href='#vns646'>SC Verse 646</a><a class='ref pts2ed' id='pts2ed79' href='#pts2ed79'>PTS 2nd ed. 79</a> <a class='ref ms' id='ms19Vv_717' href='#ms19Vv_717'>Ms 19Vv_717</a><a class='ref msdiv' id='msdiv873' href='#msdiv873'>Msdiv 873</a>“Kiṃ nu kāyena vācāya,<br>
manasā dukkaṭaṃ kataṃ;<br>
Kena saṃsavako laddho,<br>
gambhīro sataporiso”ti.</p>
<p><a class='ref sc' id='sc14' href='#sc14'>SC 14</a><a class='ref vns' id='vns647' href='#vns647'>SC Verse 647</a><a class='ref ms' id='ms19Vv_718' href='#ms19Vv_718'>Ms 19Vv_718</a><a class='ref msdiv' id='msdiv874' href='#msdiv874'>Msdiv 874</a>“Samaṇe brāhmaṇe cāpi,<br>
aññe vāpi <span class='var' id='note220' title='vaṇibbake (bj, s2, s3, mr)' href='#note220' title='vaṇibbake (bj, s2, s3, mr)'>vanibbake</span>;<br>
Musāvādena vañcesi,<br>
taṃ pāpaṃ pakataṃ tayā.</p>
<p><a class='ref sc' id='sc15' href='#sc15'>SC 15</a><a class='ref vns' id='vns648' href='#vns648'>SC Verse 648</a><a class='ref ms' id='ms19Vv_719' href='#ms19Vv_719'>Ms 19Vv_719</a><a class='ref msdiv' id='msdiv875' href='#msdiv875'>Msdiv 875</a>Tena saṃsavako laddho,<br>
gambhīro sataporiso;<br>
Tattha vassasahassāni,<br>
tuvaṃ paccasi revate.</p>
<p><a class='ref sc' id='sc16' href='#sc16'>SC 16</a><a class='ref vns' id='vns649' href='#vns649'>SC Verse 649</a><a class='ref ms' id='ms19Vv_720' href='#ms19Vv_720'>Ms 19Vv_720</a><a class='ref msdiv' id='msdiv876' href='#msdiv876'>Msdiv 876</a>Hatthepi chindanti athopi pāde,<br>
Kaṇṇepi chindanti athopi nāsaṃ;<br>
Athopi kākoḷagaṇā samecca,<br>
Saṅgamma khādanti viphandamānan”ti.</p>
<p><a class='ref sc' id='sc17' href='#sc17'>SC 17</a><a class='ref vns' id='vns650' href='#vns650'>SC Verse 650</a><a class='ref ms' id='ms19Vv_721' href='#ms19Vv_721'>Ms 19Vv_721</a><a class='ref msdiv' id='msdiv877' href='#msdiv877'>Msdiv 877</a>“Sādhu kho maṃ paṭinetha,<br>
kāhāmi kusalaṃ bahuṃ;<br>
Dānena samacariyāya,<br>
saṃyamena damena ca;<br>
Yaṃ katvā sukhitā honti,<br>
na ca pacchānutappare”ti.</p>
<p><a class='ref sc' id='sc18' href='#sc18'>SC 18</a><a class='ref vns' id='vns651' href='#vns651'>SC Verse 651</a><a class='ref ms' id='ms19Vv_722' href='#ms19Vv_722'>Ms 19Vv_722</a><a class='ref msdiv' id='msdiv878' href='#msdiv878'>Msdiv 878</a>“Pure tuvaṃ pamajjitvā,<br>
idāni paridevasi;<br>
Sayaṃ katānaṃ kammānaṃ,<br>
vipākaṃ anubhossasī”ti.</p>
<p><a class='ref sc' id='sc19' href='#sc19'>SC 19</a><a class='ref vns' id='vns652' href='#vns652'>SC Verse 652</a><a class='ref ms' id='ms19Vv_723' href='#ms19Vv_723'>Ms 19Vv_723</a><a class='ref msdiv' id='msdiv879' href='#msdiv879'>Msdiv 879</a>“Ko devalokato manussalokaṃ,<br>
Gantvāna puṭṭho me evaṃ vadeyya;<br>
‘Nikkhittadaṇḍesu dadātha dānaṃ,<br>
Acchādanaṃ <span class='var' id='note221' title='sayana ... (bj, s2, s3, pts1-2)' href='#note221' title='sayana ... (bj, s2, s3, pts1-2)'>seyyamathannapānaṃ</span>;<br>
Na hi maccharī rosako pāpadhammo,<br>
Saggūpagānaṃ labhati sahabyataṃ’.</p>
<p><a class='ref sc' id='sc20' href='#sc20'>SC 20</a><a class='ref vns' id='vns653' href='#vns653'>SC Verse 653</a><a class='ref ms' id='ms19Vv_724' href='#ms19Vv_724'>Ms 19Vv_724</a><a class='ref msdiv' id='msdiv880' href='#msdiv880'>Msdiv 880</a>Sāhaṃ nūna ito gantvā,<br>
yoniṃ laddhāna mānusiṃ;<br>
Vadaññū sīlasampannā,<br>
kāhāmi kusalaṃ bahuṃ;<br>
Dānena samacariyāya,<br>
saṃyamena damena ca.</p>
<p><a class='ref sc' id='sc21' href='#sc21'>SC 21</a><a class='ref vns' id='vns654' href='#vns654'>SC Verse 654</a><a class='ref ms' id='ms19Vv_725' href='#ms19Vv_725'>Ms 19Vv_725</a><a class='ref msdiv' id='msdiv881' href='#msdiv881'>Msdiv 881</a>Ārāmāni ca ropissaṃ,<br>
dugge saṅkamanāni ca;<br>
Papañca udapānañca,<br>
vippasannena cetasā.</p>
<p><a class='ref sc' id='sc22' href='#sc22'>SC 22</a><a class='ref vns' id='vns655' href='#vns655'>SC Verse 655</a><a class='ref ms' id='ms19Vv_726' href='#ms19Vv_726'>Ms 19Vv_726</a><a class='ref msdiv' id='msdiv882' href='#msdiv882'>Msdiv 882</a>Cātuddasiṃ pañcadasiṃ,<br>
yā ca pakkhassa aṭṭhamī;<br>
Pāṭihāriyapakkhañca,<br>
aṭṭhaṅgasusamāgataṃ.</p>
<p><a class='ref sc' id='sc23' href='#sc23'>SC 23</a><a class='ref vns' id='vns656' href='#vns656'>SC Verse 656</a><a class='ref ms' id='ms19Vv_727' href='#ms19Vv_727'>Ms 19Vv_727</a><a class='ref msdiv' id='msdiv883' href='#msdiv883'>Msdiv 883</a>Uposathaṃ upavasissaṃ,<br>
sadā sīlesu saṃvutā;<br>
Na ca dāne pamajjissaṃ,<br>
sāmaṃ diṭṭhamidaṃ mayā”ti.</p>
<p><a class='ref sc' id='sc24' href='#sc24'>SC 24</a><a class='ref vns' id='vns657' href='#vns657'>SC Verse 657</a><a class='ref ms' id='ms19Vv_728' href='#ms19Vv_728'>Ms 19Vv_728</a><a class='ref msdiv' id='msdiv884' href='#msdiv884'>Msdiv 884</a>Iccevaṃ vippalapantiṃ,<br>
phandamānaṃ tato tato;<br>
Khipiṃsu niraye ghore,<br>
uddhampādaṃ avaṃsiraṃ.</p>
<p><a class='ref sc' id='sc25' href='#sc25'>SC 25</a><a class='ref vns' id='vns658' href='#vns658'>SC Verse 658</a><a class='ref ms' id='ms19Vv_729' href='#ms19Vv_729'>Ms 19Vv_729</a><a class='ref msdiv' id='msdiv885' href='#msdiv885'>Msdiv 885</a>“Ahaṃ pure maccharinī ahosiṃ,<br>
Paribhāsikā samaṇabrāhmaṇānaṃ;<br>
Vitathena ca sāmikaṃ vañcayitvā,<br>
Paccāmahaṃ niraye ghorarūpe”ti.</p>
</blockquote>
<p class='endsutta'><a class='ref sc' id='sc26' href='#sc26'>SC 26</a><a class='ref ms' id='ms19Vv_730' href='#ms19Vv_730'>Ms 19Vv_730</a><span class='var' id='note222' title='revativimānaṃ (bj)' href='#note222' title='revativimānaṃ (bj)'>Revatīvimānaṃ</span> dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
