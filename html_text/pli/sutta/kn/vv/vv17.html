<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv17' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Pīṭhavagga</li>
</ul>
<h1>17. Kesakārīvimānavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns149' href='#vns149'>SC Verse 149</a><a class='ref pts2ed' id='pts2ed19' href='#pts2ed19'>PTS 2nd ed. 19</a> <a class='ref ms' id='ms19Vv_167' href='#ms19Vv_167'>Ms 19Vv_167</a><a class='ref msdiv' id='msdiv150' href='#msdiv150'>Msdiv 150</a>“Idaṃ vimānaṃ ruciraṃ pabhassaraṃ,<br>
Veḷuriyathambhaṃ satataṃ sunimmitaṃ;<br>
Suvaṇṇarukkhehi samantamotthataṃ,<br>
Ṭhānaṃ mamaṃ kammavipākasambhavaṃ.</p>
<p><a class='ref sc' id='sc2' href='#sc2'>SC 2</a><a class='ref vns' id='vns150' href='#vns150'>SC Verse 150</a><a class='ref ms' id='ms19Vv_168' href='#ms19Vv_168'>Ms 19Vv_168</a><a class='ref msdiv' id='msdiv151' href='#msdiv151'>Msdiv 151</a>Tatrūpapannā purimaccharā imā,<br>
Sataṃ sahassāni sakena kammunā;<br>
Tuvaṃsi ajjhupagatā yasassinī,<br>
Obhāsayaṃ tiṭṭhasi pubbadevatā.</p>
<p><a class='ref sc' id='sc3' href='#sc3'>SC 3</a><a class='ref vns' id='vns151' href='#vns151'>SC Verse 151</a><a class='ref ms' id='ms19Vv_169' href='#ms19Vv_169'>Ms 19Vv_169</a><a class='ref msdiv' id='msdiv152' href='#msdiv152'>Msdiv 152</a>Sasī adhiggayha yathā virocati,<br>
Nakkhattarājāriva tārakāgaṇaṃ;<br>
Tatheva tvaṃ <span class='var' id='note42' title='accharāsaṅgamaṃ (bj)'>accharāsaṅgaṇaṃ</span> imaṃ,<br>
Daddallamānā yasasā virocasi.</p>
<p><a class='ref sc' id='sc4' href='#sc4'>SC 4</a><a class='ref vns' id='vns152' href='#vns152'>SC Verse 152</a><a class='ref ms' id='ms19Vv_170' href='#ms19Vv_170'>Ms 19Vv_170</a><a class='ref msdiv' id='msdiv153' href='#msdiv153'>Msdiv 153</a>Kuto nu āgamma anomadassane,<br>
Upapannā tvaṃ bhavanaṃ mamaṃ idaṃ;<br>
Brahmaṃva devā tidasā sahindakā,<br>
Sabbe na tappāmase dassanena tan”ti.</p>
<p><a class='ref sc' id='sc5' href='#sc5'>SC 5</a><a class='ref vns' id='vns153' href='#vns153'>SC Verse 153</a><a class='ref ms' id='ms19Vv_171' href='#ms19Vv_171'>Ms 19Vv_171</a><a class='ref msdiv' id='msdiv154' href='#msdiv154'>Msdiv 154</a>“Yametaṃ sakka anupucchase mamaṃ,<br>
‘Kuto cutā <span class='var' id='note43' title='kuto cutā idha āgatā tuvaṃ (s2, s3)'>tvaṃ idha āgatā’ti</span>;<br>
Bārāṇasī nāma puratthi kāsinaṃ,<br>
Tattha ahosiṃ pure kesakārikā.</p>
<p><a class='ref sc' id='sc6' href='#sc6'>SC 6</a><a class='ref vns' id='vns154' href='#vns154'>SC Verse 154</a><a class='ref ms' id='ms19Vv_172' href='#ms19Vv_172'>Ms 19Vv_172</a><a class='ref msdiv' id='msdiv155' href='#msdiv155'>Msdiv 155</a>Buddhe ca dhamme ca pasannamānasā,<br>
Saṃghe ca ekantagatā asaṃsayā;<br>
Akhaṇḍasikkhāpadā āgatapphalā,<br>
Sambodhidhamme niyatā anāmayā”ti.</p>
<p><a class='ref sc' id='sc7' href='#sc7'>SC 7</a><a class='ref vns' id='vns155' href='#vns155'>SC Verse 155</a><a class='ref ms' id='ms19Vv_173' href='#ms19Vv_173'>Ms 19Vv_173</a><a class='ref msdiv' id='msdiv156' href='#msdiv156'>Msdiv 156</a>“Tantyābhinandāmase <span class='var' id='note44' title='sāgatañca (bj)'>svāgatañca</span> te,<br>
Dhammena ca tvaṃ yasasā virocasi;<br>
Buddhe ca dhamme ca pasannamānase,<br>
Saṃghe ca ekantagate asaṃsaye;<br>
Akhaṇḍasikkhāpade āgatapphale,<br>
Sambodhidhamme niyate anāmaye”ti.</p>
</blockquote>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms19Vv_174' href='#ms19Vv_174'>Ms 19Vv_174</a><span class='var' id='note45' title='pesakāriyavimānaṃ (s2, s3)'>Kesakārīvimānaṃ</span> sattarasamaṃ.</p>
<p class='uddana-intro'><a class='ref sc' id='sc9' href='#sc9'>SC 9</a><a class='ref ms' id='ms19Vv_175' href='#ms19Vv_175'>Ms 19Vv_175</a>Tassuddānaṃ</p>
<blockquote class='uddanagatha'>
<p><a class='ref sc' id='sc10' href='#sc10'>SC 10</a><a class='ref ms' id='ms19Vv_176' href='#ms19Vv_176'>Ms 19Vv_176</a>Pañca pīṭhā tayo nāvā,<br>
dīpatiladakkhiṇā dve;<br>
Pati dve suṇisā uttarā,<br>
sirimā kesakārikā;<br>
Vaggo tena pavuccatīti.</p>
</blockquote>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms19Vv_177' href='#ms19Vv_177'>Ms 19Vv_177</a>Itthivimāne <span class='var' id='note46' title='pīṭhavaggo paṭhamo (bj) | itthīvimāne vaggo paṭhamo (s2, s3)'>paṭhamo vaggo</span>.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
