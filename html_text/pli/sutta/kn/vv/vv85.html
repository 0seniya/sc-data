<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv85' lang='pli'>
<header>
<ul>
<li class='division'>Vimānavatthu</li>
<li>Purisavimāna</li>
<li>Sunikkhittavagga</li>
</ul>
<h1>85. Sunikkhittavimānavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns1023' href='#vns1023'>SC Verse 1023</a><a class='ref pts2ed' id='pts2ed134' href='#pts2ed134'>PTS 2nd ed. 134</a> <a class='ref ms' id='ms19Vv_1136' href='#ms19Vv_1136'>Ms 19Vv_1136</a><a class='ref msdiv' id='msdiv1282' href='#msdiv1282'>Msdiv 1282</a>“Uccamidaṃ maṇithūṇaṃ vimānaṃ,<br>
Samantato dvādasa yojanāni;<br>
Kūṭāgārā sattasatā uḷārā,<br>
Veḷuriyathambhā rucakatthatā subhā.</p>
<p><a class='ref sc' id='sc2' href='#sc2'>SC 2</a><a class='ref vns' id='vns1024' href='#vns1024'>SC Verse 1024</a><a class='ref ms' id='ms19Vv_1137' href='#ms19Vv_1137'>Ms 19Vv_1137</a><a class='ref msdiv' id='msdiv1283' href='#msdiv1283'>Msdiv 1283</a>Tatthacchasi pivasi khādasi ca,<br>
Dibbā ca vīṇā pavadanti vagguṃ;<br>
Dibbā rasā kāmaguṇettha pañca,<br>
Nāriyo ca naccanti suvaṇṇachannā.</p>
<p><a class='ref sc' id='sc3' href='#sc3'>SC 3</a><a class='ref vns' id='vns1025' href='#vns1025'>SC Verse 1025</a><a class='ref ms' id='ms19Vv_1138' href='#ms19Vv_1138'>Ms 19Vv_1138</a><a class='ref msdiv' id='msdiv1284' href='#msdiv1284'>Msdiv 1284</a>Kena tetādiso vaṇṇo,<br>
kena te idha mijjhati;<br>
Uppajjanti ca te bhogā,<br>
ye keci manaso piyā.</p>
<p><a class='ref sc' id='sc4' href='#sc4'>SC 4</a><a class='ref vns' id='vns1026' href='#vns1026'>SC Verse 1026</a><a class='ref ms' id='ms19Vv_1139' href='#ms19Vv_1139'>Ms 19Vv_1139</a><a class='ref msdiv' id='msdiv1285' href='#msdiv1285'>Msdiv 1285</a>Pucchāmi taṃ deva mahānubhāva,<br>
Manussabhūto kimakāsi puññaṃ;<br>
Kenāsi evaṃ jalitānubhāvo,<br>
Vaṇṇo ca te sabbadisā pabhāsatī”ti.</p>
<p><a class='ref sc' id='sc5' href='#sc5'>SC 5</a><a class='ref vns' id='vns1027' href='#vns1027'>SC Verse 1027</a><a class='ref pts2ed' id='pts2ed135' href='#pts2ed135'>PTS 2nd ed. 135</a> <a class='ref ms' id='ms19Vv_1140' href='#ms19Vv_1140'>Ms 19Vv_1140</a><a class='ref msdiv' id='msdiv1286' href='#msdiv1286'>Msdiv 1286</a>So devaputto attamano,<br>
moggallānena pucchito;<br>
Pañhaṃ puṭṭho viyākāsi,<br>
yassa kammassidaṃ phalaṃ.</p>
<p><a class='ref sc' id='sc6' href='#sc6'>SC 6</a><a class='ref vns' id='vns1028' href='#vns1028'>SC Verse 1028</a><a class='ref ms' id='ms19Vv_1141' href='#ms19Vv_1141'>Ms 19Vv_1141</a><a class='ref msdiv' id='msdiv1287' href='#msdiv1287'>Msdiv 1287</a>“Dunnikkhittaṃ mālaṃ sunikkhipitvā,<br>
Patiṭṭhapetvā sugatassa thūpe;<br>
Mahiddhiko camhi mahānubhāvo,<br>
Dibbehi kāmehi samaṅgibhūto.</p>
<p><a class='ref sc' id='sc7' href='#sc7'>SC 7</a><a class='ref vns' id='vns1029' href='#vns1029'>SC Verse 1029</a><a class='ref ms' id='ms19Vv_1142' href='#ms19Vv_1142'>Ms 19Vv_1142</a><a class='ref msdiv' id='msdiv1288' href='#msdiv1288'>Msdiv 1288</a>Tena metādiso vaṇṇo,<br>
tena me idha mijjhati;<br>
Uppajjanti ca me bhogā,<br>
ye keci manaso piyā.</p>
<p><a class='ref sc' id='sc8' href='#sc8'>SC 8</a><a class='ref vns' id='vns1030' href='#vns1030'>SC Verse 1030</a><a class='ref ms' id='ms19Vv_1143' href='#ms19Vv_1143'>Ms 19Vv_1143</a><a class='ref msdiv' id='msdiv1289' href='#msdiv1289'>Msdiv 1289</a>Akkhāmi te bhikkhu mahānubhāva,<br>
Manussabhūto yamahaṃ akāsiṃ;<br>
Tenamhi evaṃ jalitānubhāvo,<br>
Vaṇṇo ca me sabbadisā pabhāsatī”ti.</p>
</blockquote>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms19Vv_1144' href='#ms19Vv_1144'>Ms 19Vv_1144</a>Sunikkhittavimānaṃ ekādasamaṃ.<br>
Sunikkhittavaggo sattamo.</p>
<p class='uddana-intro'><a class='ref sc' id='sc10' href='#sc10'>SC 10</a><a class='ref ms' id='ms19Vv_1145' href='#ms19Vv_1145'>Ms 19Vv_1145</a>Tassuddānaṃ</p>
<blockquote class='uddanagatha'>
<p><a class='ref sc' id='sc11' href='#sc11'>SC 11</a><a class='ref ms' id='ms19Vv_1146' href='#ms19Vv_1146'>Ms 19Vv_1146</a>Dve daliddā vanavihārā,<br>
Bhatako gopālakaṇḍako;<br>
Anekavaṇṇamaṭṭhakuṇḍalī,<br>
Serīsako sunikkhittaṃ;<br>
Purisānaṃ tatiyo vaggo pavuccatīti.</p>
</blockquote>
<p class='endsutta'><a class='ref sc' id='sc12' href='#sc12'>SC 12</a><a class='ref ms' id='ms19Vv_1147' href='#ms19Vv_1147'>Ms 19Vv_1147</a>Bhāṇavāraṃ catutthaṃ.</p>
<p class='endbook'><a class='ref sc' id='sc13' href='#sc13'>SC 13</a><a class='ref ms' id='ms19Vv_1148' href='#ms19Vv_1148'>Ms 19Vv_1148</a>Vimānavatthupāḷi niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
