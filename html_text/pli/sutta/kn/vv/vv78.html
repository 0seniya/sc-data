<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv78' lang='pli'>
<header>
<ul>
<li class='division'>Vimānavatthu</li>
<li>Purisavimāna</li>
<li>Sunikkhittavagga</li>
</ul>
<h1>78. Suvaṇṇavimānavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns876' href='#vns876'>SC Verse 876</a><a class='ref pts2ed' id='pts2ed114' href='#pts2ed114'>PTS 2nd ed. 114</a> <a class='ref ms' id='ms19Vv_982' href='#ms19Vv_982'>Ms 19Vv_982</a><a class='ref msdiv' id='msdiv1134' href='#msdiv1134'>Msdiv 1134</a>“Sovaṇṇamaye pabbatasmiṃ,<br>
vimānaṃ sabbatopabhaṃ;<br>
<span class='var' id='note299' title='hemajālakapacchannaṃ (bj, pts1-2)'>Hemajālapaṭicchannaṃ</span>,<br>
<span class='var' id='note300' title='kiṅkaṇika ... (s2, s3, mr) | kiṅkiṇika ... (pts1)'>kiṅkiṇijālakappitaṃ</span>.</p>
<p><a class='ref sc' id='sc2' href='#sc2'>SC 2</a><a class='ref vns' id='vns877' href='#vns877'>SC Verse 877</a><a class='ref ms' id='ms19Vv_983' href='#ms19Vv_983'>Ms 19Vv_983</a><a class='ref msdiv' id='msdiv1135' href='#msdiv1135'>Msdiv 1135</a>Aṭṭhaṃsā sukatā thambhā,<br>
sabbe veḷuriyāmayā;<br>
Ekamekāya aṃsiyā,<br>
ratanā satta nimmitā.</p>
<p><a class='ref sc' id='sc3' href='#sc3'>SC 3</a><a class='ref vns' id='vns878' href='#vns878'>SC Verse 878</a><a class='ref ms' id='ms19Vv_984' href='#ms19Vv_984'>Ms 19Vv_984</a><a class='ref msdiv' id='msdiv1136' href='#msdiv1136'>Msdiv 1136</a>Veḷuriyasuvaṇṇassa,<br>
phalikā rūpiyassa ca;<br>
Masāragallamuttāhi,<br>
lohitaṅgamaṇīhi ca.</p>
<p><a class='ref sc' id='sc4' href='#sc4'>SC 4</a><a class='ref vns' id='vns879' href='#vns879'>SC Verse 879</a><a class='ref ms' id='ms19Vv_985' href='#ms19Vv_985'>Ms 19Vv_985</a><a class='ref msdiv' id='msdiv1137' href='#msdiv1137'>Msdiv 1137</a>Citrā manoramā bhūmi,<br>
na tatthuddhaṃsatī rajo;<br>
Gopānasīgaṇā pītā,<br>
kūṭaṃ dhārenti nimmitā.</p>
<p><a class='ref sc' id='sc5' href='#sc5'>SC 5</a><a class='ref vns' id='vns880' href='#vns880'>SC Verse 880</a><a class='ref ms' id='ms19Vv_986' href='#ms19Vv_986'>Ms 19Vv_986</a><a class='ref msdiv' id='msdiv1138' href='#msdiv1138'>Msdiv 1138</a>Sopānāni ca cattāri,<br>
nimmitā caturo disā;<br>
Nānāratanagabbhehi,<br>
ādiccova virocati.</p>
<p><a class='ref sc' id='sc6' href='#sc6'>SC 6</a><a class='ref vns' id='vns881' href='#vns881'>SC Verse 881</a><a class='ref ms' id='ms19Vv_987' href='#ms19Vv_987'>Ms 19Vv_987</a><a class='ref msdiv' id='msdiv1139' href='#msdiv1139'>Msdiv 1139</a>Vediyā catasso tattha,<br>
vibhattā bhāgaso mitā;<br>
Daddallamānā ābhanti,<br>
samantā caturo disā.</p>
<p><a class='ref sc' id='sc7' href='#sc7'>SC 7</a><a class='ref vns' id='vns882' href='#vns882'>SC Verse 882</a><a class='ref ms' id='ms19Vv_988' href='#ms19Vv_988'>Ms 19Vv_988</a><a class='ref msdiv' id='msdiv1140' href='#msdiv1140'>Msdiv 1140</a>Tasmiṃ vimāne pavare,<br>
devaputto mahappabho;<br>
Atirocasi vaṇṇena,<br>
udayantova bhāṇumā.</p>
<p><a class='ref sc' id='sc8' href='#sc8'>SC 8</a><a class='ref vns' id='vns883' href='#vns883'>SC Verse 883</a><a class='ref ms' id='ms19Vv_989' href='#ms19Vv_989'>Ms 19Vv_989</a><a class='ref msdiv' id='msdiv1141' href='#msdiv1141'>Msdiv 1141</a>Dānassa te idaṃ phalaṃ,<br>
atho sīlassa vā pana;<br>
Atho añjalikammassa,<br>
taṃ me akkhāhi pucchito”.</p>
<p><a class='ref sc' id='sc9' href='#sc9'>SC 9</a><a class='ref vns' id='vns884' href='#vns884'>SC Verse 884</a><a class='ref ms' id='ms19Vv_990' href='#ms19Vv_990'>Ms 19Vv_990</a><a class='ref msdiv' id='msdiv1142' href='#msdiv1142'>Msdiv 1142</a>So devaputto attamano,<br>
… pe …<br>
yassa kammassidaṃ phalaṃ.</p>
<p><a class='ref sc' id='sc10' href='#sc10'>SC 10</a><a class='ref vns' id='vns885' href='#vns885'>SC Verse 885</a><a class='ref ms' id='ms19Vv_991' href='#ms19Vv_991'>Ms 19Vv_991</a><a class='ref msdiv' id='msdiv1143' href='#msdiv1143'>Msdiv 1143</a>“Ahaṃ andhakavindasmiṃ,<br>
buddhassādiccabandhuno;<br>
Vihāraṃ satthu kāresiṃ,<br>
pasanno sehi pāṇibhi.</p>
<p><a class='ref sc' id='sc11' href='#sc11'>SC 11</a><a class='ref vns' id='vns886' href='#vns886'>SC Verse 886</a><a class='ref ms' id='ms19Vv_992' href='#ms19Vv_992'>Ms 19Vv_992</a><a class='ref msdiv' id='msdiv1144' href='#msdiv1144'>Msdiv 1144</a>Tattha gandhañca mālañca,<br>
<span class='var' id='note301' title='paccagghañca (bj) | paccaggañca (si)'>paccayañca</span> vilepanaṃ;<br>
Vihāraṃ satthu adāsiṃ,<br>
vippasannena cetasā;<br>
Tena mayhaṃ idaṃ laddhaṃ,<br>
vasaṃ vattemi nandane.</p>
<p><a class='ref sc' id='sc12' href='#sc12'>SC 12</a><a class='ref vns' id='vns887' href='#vns887'>SC Verse 887</a><a class='ref ms' id='ms19Vv_993' href='#ms19Vv_993'>Ms 19Vv_993</a><a class='ref msdiv' id='msdiv1145' href='#msdiv1145'>Msdiv 1145</a><span class='var' id='note302' title='nandane pavane (bj, s2, s3)'>Nandane ca vane</span> ramme,<br>
nānādijagaṇāyute;<br>
Ramāmi naccagītehi,<br>
accharāhi purakkhato”ti.</p>
</blockquote>
<p class='endsutta'><a class='ref sc' id='sc13' href='#sc13'>SC 13</a><a class='ref ms' id='ms19Vv_994' href='#ms19Vv_994'>Ms 19Vv_994</a>Suvaṇṇavimānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
