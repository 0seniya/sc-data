<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv25' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Cittalatāvagga</li>
</ul>
<h1>25. Niddāvimānavatthu</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns241'>SC Verse 241</a><a class='ref ms' id='ms19Vv_271'>Ms 19Vv_271</a><a class='ref msdiv' id='msdiv246'>Msdiv 246</a>“Abhikkantena vaṇṇena,<br>
yā tvaṃ tiṭṭhasi devate;<br>
Obhāsentī disā sabbā,<br>
osadhī viya tārakā.</p>
<p><a class='ref sc' id='sc2'>SC 2</a><a class='ref vns' id='vns242'>SC Verse 242</a><a class='ref ms' id='ms19Vv_272'>Ms 19Vv_272</a><a class='ref msdiv' id='msdiv247-248'>Msdiv 247-248</a>Kena tetādiso vaṇṇo,<br>
… pe …<br>
Vaṇṇo ca te sabbadisā pabhāsatī”ti.</p>
<p><a class='ref sc' id='sc3'>SC 3</a><a class='ref vns' id='vns243'>SC Verse 243</a><a class='ref ms' id='ms19Vv_273'>Ms 19Vv_273</a><a class='ref msdiv' id='msdiv249'>Msdiv 249</a>Sā devatā attamanā,<br>
… pe …<br>
yassa kammassidaṃ phalaṃ.</p>
<p><a class='ref sc' id='sc4'>SC 4</a><a class='ref vns' id='vns244'>SC Verse 244</a><a class='ref ms' id='ms19Vv_274'>Ms 19Vv_274</a><a class='ref msdiv' id='msdiv250'>Msdiv 250</a>“<span class='var' id='note82' title='saddhāti (bj) | suniddāti (s2, s3, pts1)'>Niddāti</span> <span class='var' id='note83' title='maṃ (bj, s2, s3, pts1-2)'>mamaṃ</span> aññaṃsu,<br>
Rājagahasmiṃ upāsikā;<br>
Saddhā sīlena sampannā,<br>
Saṃvibhāgaratā sadā.</p>
<p><a class='ref sc' id='sc5'>SC 5</a><a class='ref vns' id='vns245'>SC Verse 245</a><a class='ref pts2ed' id='pts2ed31'>PTS 2nd ed. 31</a> <a class='ref ms' id='ms19Vv_275'>Ms 19Vv_275</a><a class='ref msdiv' id='msdiv251'>Msdiv 251</a>Acchādanañca bhattañca,<br>
senāsanaṃ padīpiyaṃ;<br>
Adāsiṃ ujubhūtesu,<br>
vippasannena cetasā.</p>
<p><a class='ref sc' id='sc6'>SC 6</a><a class='ref vns' id='vns246'>SC Verse 246</a><a class='ref ms' id='ms19Vv_276'>Ms 19Vv_276</a><a class='ref msdiv' id='msdiv252'>Msdiv 252</a>Cātuddasiṃ pañcadasiṃ,<br>
yā ca pakkhassa aṭṭhamī;<br>
Pāṭihāriyapakkhañca,<br>
aṭṭhaṅgasusamāgataṃ.</p>
<p><a class='ref sc' id='sc7'>SC 7</a><a class='ref vns' id='vns247'>SC Verse 247</a><a class='ref ms' id='ms19Vv_277'>Ms 19Vv_277</a><a class='ref msdiv' id='msdiv253'>Msdiv 253</a>Uposathaṃ upavasissaṃ,<br>
sadā sīlesu saṃvutā;<br>
Saññamā saṃvibhāgā ca,<br>
vimānaṃ āvasāmahaṃ.</p>
<p><a class='ref sc' id='sc8'>SC 8</a><a class='ref vns' id='vns248'>SC Verse 248</a><a class='ref ms' id='ms19Vv_278'>Ms 19Vv_278</a><a class='ref msdiv' id='msdiv254'>Msdiv 254</a>Pāṇātipātā viratā,<br>
musāvādā ca saññatā;<br>
Theyyā ca aticārā ca,<br>
majjapānā ca ārakā.</p>
<p><a class='ref sc' id='sc9'>SC 9</a><a class='ref vns' id='vns249'>SC Verse 249</a><a class='ref ms' id='ms19Vv_279'>Ms 19Vv_279</a><a class='ref msdiv' id='msdiv255'>Msdiv 255</a>Pañcasikkhāpade ratā,<br>
ariyasaccāna kovidā;<br>
Upāsikā cakkhumato,<br>
gotamassa yasassino.</p>
<p><a class='ref sc' id='sc10'>SC 10</a><a class='ref vns' id='vns250'>SC Verse 250</a><a class='ref ms' id='ms19Vv_280'>Ms 19Vv_280</a><a class='ref msdiv' id='msdiv256-257'>Msdiv 256-257</a>Tena metādiso vaṇṇo,<br>
… pe …<br>
vaṇṇo ca me sabbadisā pabhāsatī”ti.</p>
</blockquote>
<p class='endsutta'><a class='ref sc' id='sc11'>SC 11</a><a class='ref ms' id='ms19Vv_281'>Ms 19Vv_281</a><span class='var' id='note84' title='saddhāvimānaṃ (bj) | suniddāvimānaṃ (s2, s3, pts1)'>Niddāvimānaṃ</span> aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
