<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv40' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Mañjiṭṭhakavagga</li>
</ul>
<h1>40. Pabhassaravimānavatthu</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns489'>SC Verse 489</a><a class='ref pts2ed' id='pts2ed58'>PTS 2nd ed. 58</a> <a class='ref ms' id='ms19Vv_544'>Ms 19Vv_544</a><a class='ref msdiv' id='msdiv697'>Msdiv 697</a>“Pabhassaravaravaṇṇanibhe,<br>
<span class='var' id='note174' title='... vatthanivāsane (bj, s2, s3, pts1-2)'>Surattavatthavasane</span>;<br>
Mahiddhike candanaruciragatte,<br>
Kā tvaṃ subhe devate vandase mamaṃ.</p>
<p><a class='ref sc' id='sc2'>SC 2</a><a class='ref vns' id='vns490'>SC Verse 490</a><a class='ref ms' id='ms19Vv_545'>Ms 19Vv_545</a><a class='ref msdiv' id='msdiv698'>Msdiv 698</a>Pallaṅko ca te mahaggho,<br>
Nānāratanacittito ruciro;<br>
Yattha tvaṃ nisinnā virocasi,<br>
Devarājāriva nandane vane.</p>
<p><a class='ref sc' id='sc3'>SC 3</a><a class='ref vns' id='vns491'>SC Verse 491</a><a class='ref ms' id='ms19Vv_546'>Ms 19Vv_546</a><a class='ref msdiv' id='msdiv699'>Msdiv 699</a>Kiṃ tvaṃ pure sucaritamācarī bhadde,<br>
Kissa kammassa vipākaṃ;<br>
Anubhosi devalokasmiṃ,<br>
Devate pucchitācikkha;<br>
Kissa kammassidaṃ phalan”ti.</p>
<p><a class='ref sc' id='sc4'>SC 4</a><a class='ref vns' id='vns492'>SC Verse 492</a><a class='ref ms' id='ms19Vv_547'>Ms 19Vv_547</a><a class='ref msdiv' id='msdiv700'>Msdiv 700</a>“Piṇḍāya te carantassa,<br>
Mālaṃ phāṇitañca adadaṃ bhante;<br>
Tassa kammassidaṃ vipākaṃ,<br>
Anubhomi devalokasmiṃ.</p>
<p><a class='ref sc' id='sc5'>SC 5</a><a class='ref vns' id='vns493'>SC Verse 493</a><a class='ref ms' id='ms19Vv_548'>Ms 19Vv_548</a><a class='ref msdiv' id='msdiv701'>Msdiv 701</a>Hoti ca me anutāpo,<br>
<span class='var' id='note175' title='aparādhaṃ (s2, s3)'>Aparaddhaṃ</span> <span class='var' id='note176' title='dukkatañca (bj, pts2)'>dukkhitañca</span> me bhante;<br>
Sāhaṃ dhammaṃ nāssosiṃ,<br>
Sudesitaṃ dhammarājena.</p>
<p><a class='ref sc' id='sc6'>SC 6</a><a class='ref vns' id='vns494'>SC Verse 494</a><a class='ref ms' id='ms19Vv_549'>Ms 19Vv_549</a><a class='ref msdiv' id='msdiv702'>Msdiv 702</a>Taṃ taṃ vadāmi bhaddante,<br>
‘Yassa me anukampiyo koci;<br>
Dhammesu taṃ samādapetha’,<br>
Sudesitaṃ dhammarājena.</p>
<p><a class='ref sc' id='sc7'>SC 7</a><a class='ref vns' id='vns495'>SC Verse 495</a><a class='ref ms' id='ms19Vv_550'>Ms 19Vv_550</a><a class='ref msdiv' id='msdiv703'>Msdiv 703</a>Yesaṃ atthi saddhā buddhe,<br>
dhamme ca saṃgharatane;<br>
Te maṃ ativirocanti,<br>
āyunā yasasā siriyā.</p>
<p><a class='ref sc' id='sc8'>SC 8</a><a class='ref vns' id='vns496'>SC Verse 496</a><a class='ref ms' id='ms19Vv_551'>Ms 19Vv_551</a><a class='ref msdiv' id='msdiv704'>Msdiv 704</a>Patāpena vaṇṇena uttaritarā,<br>
Aññe mahiddhikatarā mayā devā”ti.</p>
</blockquote>
<p class='endsutta'><a class='ref sc' id='sc9'>SC 9</a><a class='ref ms' id='ms19Vv_552'>Ms 19Vv_552</a>Pabhassaravimānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
