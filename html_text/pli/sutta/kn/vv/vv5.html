<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv5' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Pīṭhavagga</li>
</ul>
<h1>5. Kuñjaravimānavatthu</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns31'>SC Verse 31</a><a class='ref pts2ed' id='pts2ed5'>PTS 2nd ed. 5</a> <a class='ref ms' id='ms19Vv_36'>Ms 19Vv_36</a><a class='ref msdiv' id='msdiv31' href='#sc1'>SC 1</a><a class='ref vns' id='vns31'>SC Verse 31</a><a class='ref pts2ed' id='pts2ed5'>PTS 2nd ed. 5</a> <a class='ref ms' id='ms19Vv_36'>Ms 19Vv_36</a><a class='ref msdiv' id='msdiv31'>Msdiv 31</a>“Kuñjaro te varāroho,<br>
Nānāratanakappano;<br>
Ruciro thāmavā javasampanno,<br>
Ākāsamhi samīhati.</p>
<p><a class='ref sc' id='sc2'>SC 2</a><a class='ref vns' id='vns32'>SC Verse 32</a><a class='ref ms' id='ms19Vv_37'>Ms 19Vv_37</a><a class='ref msdiv' id='msdiv32'>Msdiv 32</a>Padumi <span class='var' id='note5' title='paduma ... (bj, s2, s3)' href='#sc2'>SC 2</a><a class='ref vns' id='vns32'>SC Verse 32</a><a class='ref ms' id='ms19Vv_37'>Ms 19Vv_37</a><a class='ref msdiv' id='msdiv32'>Msdiv 32</a>Padumi <span class='var' id='note5' title='paduma ... (bj, s2, s3)'>padmapattakkhi</span>,<br>
padmuppalajutindharo;<br>
Padmacuṇṇābhikiṇṇaṅgo,<br>
<span class='var' id='note6' title='... mālavā (bj, s2, s3)' href='#note6' title='... mālavā (bj, s2, s3)'>soṇṇapokkharamāladhā</span>.</p>
<p><a class='ref sc' id='sc3'>SC 3</a><a class='ref vns' id='vns33'>SC Verse 33</a><a class='ref ms' id='ms19Vv_38'>Ms 19Vv_38</a><a class='ref msdiv' id='msdiv33' href='#sc3'>SC 3</a><a class='ref vns' id='vns33'>SC Verse 33</a><a class='ref ms' id='ms19Vv_38'>Ms 19Vv_38</a><a class='ref msdiv' id='msdiv33'>Msdiv 33</a>Padumānusaṭaṃ maggaṃ,<br>
padmapattavibhūsitaṃ;<br>
Ṭhitaṃ vaggu manugghātī,<br>
mitaṃ gacchati vāraṇo.</p>
<p><a class='ref sc' id='sc4'>SC 4</a><a class='ref vns' id='vns34'>SC Verse 34</a><a class='ref ms' id='ms19Vv_39'>Ms 19Vv_39</a><a class='ref msdiv' id='msdiv34' href='#sc4'>SC 4</a><a class='ref vns' id='vns34'>SC Verse 34</a><a class='ref ms' id='ms19Vv_39'>Ms 19Vv_39</a><a class='ref msdiv' id='msdiv34'>Msdiv 34</a>Tassa pakkamamānassa,<br>
soṇṇakaṃsā ratissarā;<br>
Tesaṃ suyyati nigghoso,<br>
<span class='var' id='note7' title='turiye (bj, s2, s3, pts1-2)' href='#note7' title='turiye (bj, s2, s3, pts1-2)'>tūriye</span> pañcaṅgike yathā.</p>
<p><a class='ref sc' id='sc5'>SC 5</a><a class='ref vns' id='vns35'>SC Verse 35</a><a class='ref ms' id='ms19Vv_40'>Ms 19Vv_40</a><a class='ref msdiv' id='msdiv35' href='#sc5'>SC 5</a><a class='ref vns' id='vns35'>SC Verse 35</a><a class='ref ms' id='ms19Vv_40'>Ms 19Vv_40</a><a class='ref msdiv' id='msdiv35'>Msdiv 35</a>Tassa nāgassa khandhamhi,<br>
sucivatthā alaṅkatā;<br>
Mahantaṃ accharāsaṅghaṃ,<br>
vaṇṇena atirocasi.</p>
<p><a class='ref sc' id='sc6'>SC 6</a><a class='ref vns' id='vns36'>SC Verse 36</a><a class='ref ms' id='ms19Vv_41'>Ms 19Vv_41</a><a class='ref msdiv' id='msdiv36' href='#sc6'>SC 6</a><a class='ref vns' id='vns36'>SC Verse 36</a><a class='ref ms' id='ms19Vv_41'>Ms 19Vv_41</a><a class='ref msdiv' id='msdiv36'>Msdiv 36</a>Dānassa te idaṃ phalaṃ,<br>
atho sīlassa vā pana;<br>
Atho añjalikammassa,<br>
taṃ me akkhāhi pucchitā”ti.</p>
<p><a class='ref sc' id='sc7'>SC 7</a><a class='ref vns' id='vns37'>SC Verse 37</a><a class='ref ms' id='ms19Vv_42'>Ms 19Vv_42</a><a class='ref msdiv' id='msdiv37' href='#sc7'>SC 7</a><a class='ref vns' id='vns37'>SC Verse 37</a><a class='ref ms' id='ms19Vv_42'>Ms 19Vv_42</a><a class='ref msdiv' id='msdiv37'>Msdiv 37</a>Sā devatā attamanā,<br>
moggallānena pucchitā;<br>
Pañhaṃ puṭṭhā viyākāsi,<br>
yassa kammassidaṃ phalaṃ.</p>
<p><a class='ref sc' id='sc8'>SC 8</a><a class='ref vns' id='vns38'>SC Verse 38</a><a class='ref ms' id='ms19Vv_43'>Ms 19Vv_43</a><a class='ref msdiv' id='msdiv38' href='#sc8'>SC 8</a><a class='ref vns' id='vns38'>SC Verse 38</a><a class='ref ms' id='ms19Vv_43'>Ms 19Vv_43</a><a class='ref msdiv' id='msdiv38'>Msdiv 38</a>“Disvāna guṇasampannaṃ,<br>
jhāyiṃ jhānarataṃ sataṃ;<br>
Adāsiṃ pupphābhikiṇṇaṃ,<br>
āsanaṃ dussasanthataṃ.</p>
<p><a class='ref sc' id='sc9'>SC 9</a><a class='ref vns' id='vns39'>SC Verse 39</a><a class='ref ms' id='ms19Vv_44'>Ms 19Vv_44</a><a class='ref msdiv' id='msdiv39' href='#sc9'>SC 9</a><a class='ref vns' id='vns39'>SC Verse 39</a><a class='ref ms' id='ms19Vv_44'>Ms 19Vv_44</a><a class='ref msdiv' id='msdiv39'>Msdiv 39</a>Upaḍḍhaṃ padmamālāhaṃ,<br>
āsanassa samantato;<br>
Abbhokirissaṃ pattehi,<br>
pasannā sehi pāṇibhi.</p>
<p><a class='ref sc' id='sc10'>SC 10</a><a class='ref vns' id='vns40'>SC Verse 40</a><a class='ref ms' id='ms19Vv_45'>Ms 19Vv_45</a><a class='ref msdiv' id='msdiv40'>Msdiv 40</a>Tassa <span class='var' id='note8' title='kammassa kusalassa (bj, pts1-2)' href='#sc10'>SC 10</a><a class='ref vns' id='vns40'>SC Verse 40</a><a class='ref ms' id='ms19Vv_45'>Ms 19Vv_45</a><a class='ref msdiv' id='msdiv40'>Msdiv 40</a>Tassa <span class='var' id='note8' title='kammassa kusalassa (bj, pts1-2)'>kammakusalassa</span>,<br>
idaṃ me īdisaṃ phalaṃ;<br>
Sakkāro garukāro ca,<br>
devānaṃ apacitā ahaṃ.</p>
<p><a class='ref sc' id='sc11'>SC 11</a><a class='ref vns' id='vns41'>SC Verse 41</a><a class='ref ms' id='ms19Vv_46'>Ms 19Vv_46</a><a class='ref msdiv' id='msdiv41' href='#sc11'>SC 11</a><a class='ref vns' id='vns41'>SC Verse 41</a><a class='ref ms' id='ms19Vv_46'>Ms 19Vv_46</a><a class='ref msdiv' id='msdiv41'>Msdiv 41</a>Yo ve sammāvimuttānaṃ,<br>
santānaṃ brahmacārinaṃ;<br>
Pasanno āsanaṃ dajjā,<br>
evaṃ nande yathā ahaṃ.</p>
<p><a class='ref sc' id='sc12'>SC 12</a><a class='ref vns' id='vns42'>SC Verse 42</a><a class='ref ms' id='ms19Vv_47'>Ms 19Vv_47</a><a class='ref msdiv' id='msdiv42'>Msdiv 42</a>Tasmā hi <span class='var' id='note9' title='atthakāmena (bj, mr)' href='#sc12'>SC 12</a><a class='ref vns' id='vns42'>SC Verse 42</a><a class='ref ms' id='ms19Vv_47'>Ms 19Vv_47</a><a class='ref msdiv' id='msdiv42'>Msdiv 42</a>Tasmā hi <span class='var' id='note9' title='atthakāmena (bj, mr)'>attakāmena</span>,<br>
mahattamabhikaṅkhatā;<br>
Āsanaṃ dātabbaṃ hoti,<br>
sarīrantimadhārinan”ti.</p>
</blockquote>
<p class='endsutta'><a class='ref sc' id='sc13'>SC 13</a><a class='ref ms' id='ms19Vv_48' href='#sc13'>SC 13</a><a class='ref ms' id='ms19Vv_48'>Ms 19Vv_48</a>Kuñjaravimānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
