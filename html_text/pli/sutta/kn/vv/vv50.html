<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv50' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Mañjiṭṭhakavagga</li>
</ul>
<h1>50. Rajjumālāvimānavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns599' href='#vns599'>SC Verse 599</a><a class='ref ms' id='ms19Vv_664' href='#ms19Vv_664'>Ms 19Vv_664</a><a class='ref msdiv' id='msdiv826' href='#msdiv826'>Msdiv 826</a>“Abhikkantena vaṇṇena,<br>
yā tvaṃ tiṭṭhasi devate;<br>
Hatthapāde ca viggayha,<br>
naccasi suppavādite.</p>
<p><a class='ref sc' id='sc2' href='#sc2'>SC 2</a><a class='ref vns' id='vns600' href='#vns600'>SC Verse 600</a><a class='ref ms' id='ms19Vv_665' href='#ms19Vv_665'>Ms 19Vv_665</a><a class='ref msdiv' id='msdiv827' href='#msdiv827'>Msdiv 827</a>Tassā te naccamānāya,<br>
aṅgamaṅgehi sabbaso;<br>
Dibbā saddā niccharanti,<br>
savanīyā manoramā.</p>
<p><a class='ref sc' id='sc3' href='#sc3'>SC 3</a><a class='ref vns' id='vns601' href='#vns601'>SC Verse 601</a><a class='ref ms' id='ms19Vv_666' href='#ms19Vv_666'>Ms 19Vv_666</a><a class='ref msdiv' id='msdiv828' href='#msdiv828'>Msdiv 828</a>Tassā te naccamānāya,<br>
aṅgamaṅgehi sabbaso;<br>
Dibbā gandhā pavāyanti,<br>
sucigandhā manoramā.</p>
<p><a class='ref sc' id='sc4' href='#sc4'>SC 4</a><a class='ref vns' id='vns602' href='#vns602'>SC Verse 602</a><a class='ref ms' id='ms19Vv_667' href='#ms19Vv_667'>Ms 19Vv_667</a><a class='ref msdiv' id='msdiv829' href='#msdiv829'>Msdiv 829</a>Vivattamānā kāyena,<br>
yā veṇīsu piḷandhanā;<br>
Tesaṃ suyyati nigghoso,<br>
tūriye pañcaṅgike yathā.</p>
<p><a class='ref sc' id='sc5' href='#sc5'>SC 5</a><a class='ref vns' id='vns603' href='#vns603'>SC Verse 603</a><a class='ref ms' id='ms19Vv_668' href='#ms19Vv_668'>Ms 19Vv_668</a><a class='ref msdiv' id='msdiv830' href='#msdiv830'>Msdiv 830</a>Vaṭaṃsakā vātadhutā,<br>
vātena sampakampitā;<br>
Tesaṃ suyyati nigghoso,<br>
tūriye pañcaṅgike yathā.</p>
<p><a class='ref sc' id='sc6' href='#sc6'>SC 6</a><a class='ref vns' id='vns604' href='#vns604'>SC Verse 604</a><a class='ref ms' id='ms19Vv_669' href='#ms19Vv_669'>Ms 19Vv_669</a><a class='ref msdiv' id='msdiv831' href='#msdiv831'>Msdiv 831</a>Yāpi te sirasmiṃ mālā,<br>
sucigandhā manoramā;<br>
Vāti gandho disā sabbā,<br>
rukkho mañjūsako yathā.</p>
<p><a class='ref sc' id='sc7' href='#sc7'>SC 7</a><a class='ref vns' id='vns605' href='#vns605'>SC Verse 605</a><a class='ref pts2ed' id='pts2ed73' href='#pts2ed73'>PTS 2nd ed. 73</a> <a class='ref ms' id='ms19Vv_670' href='#ms19Vv_670'>Ms 19Vv_670</a><a class='ref msdiv' id='msdiv832' href='#msdiv832'>Msdiv 832</a>Ghāyase taṃ sucigandhaṃ,<br>
rūpaṃ passasi amānusaṃ;<br>
Devate pucchitācikkha,<br>
kissa kammassidaṃ phalan”ti.</p>
<p><a class='ref sc' id='sc8' href='#sc8'>SC 8</a><a class='ref vns' id='vns606' href='#vns606'>SC Verse 606</a><a class='ref ms' id='ms19Vv_671' href='#ms19Vv_671'>Ms 19Vv_671</a><a class='ref msdiv' id='msdiv833' href='#msdiv833'>Msdiv 833</a>“Dāsī ahaṃ pure āsiṃ,<br>
gayāyaṃ brāhmaṇassahaṃ;<br>
Appapuññā alakkhikā,<br>
rajjumālāti maṃ <span class='var' id='note201' title='vidū (s2, s3, pts1-2, mr)'>viduṃ</span>.</p>
<p><a class='ref sc' id='sc9' href='#sc9'>SC 9</a><a class='ref vns' id='vns607' href='#vns607'>SC Verse 607</a><a class='ref ms' id='ms19Vv_672' href='#ms19Vv_672'>Ms 19Vv_672</a><a class='ref msdiv' id='msdiv834' href='#msdiv834'>Msdiv 834</a>Akkosānaṃ vadhānañca,<br>
tajjanāya ca <span class='var' id='note202' title='ukkatā (bj, s2, s3, pts1-2)'>uggatā</span>;<br>
Kuṭaṃ gahetvā nikkhamma,<br>
<span class='var' id='note203' title='gacchiṃ (bj, pts2) | āgacchiṃ (s2, s3, mr) | agacchiṃ (pts1)'>agañchiṃ</span> <span class='var' id='note204' title='udakahāriyā (bj, s2, s3, pts1-2)'>agañchiṃ</span> <span class='var' id='note204' title='udakahāriyā (bj, s2, s3, pts1-2)'>udahāriyā</span>.</p>
<p><a class='ref sc' id='sc10' href='#sc10'>SC 10</a><a class='ref vns' id='vns608' href='#vns608'>SC Verse 608</a><a class='ref ms' id='ms19Vv_673' href='#ms19Vv_673'>Ms 19Vv_673</a><a class='ref msdiv' id='msdiv835' href='#msdiv835'>Msdiv 835</a>Vipathe kuṭaṃ nikkhipitvā,<br>
vanasaṇḍaṃ upāgamiṃ;<br>
Idhevāhaṃ marissāmi,<br>
ko <span class='var' id='note205' title='kīvatthopi (s2, pts1) | kvatthopi (s3, pts2) | kvatthosi (mr)'>attho</span> jīvitena me.</p>
<p><a class='ref sc' id='sc11' href='#sc11'>SC 11</a><a class='ref vns' id='vns609' href='#vns609'>SC Verse 609</a><a class='ref ms' id='ms19Vv_674' href='#ms19Vv_674'>Ms 19Vv_674</a><a class='ref msdiv' id='msdiv836' href='#msdiv836'>Msdiv 836</a>Daḷhaṃ pāsaṃ karitvāna,<br>
āsumbhitvāna pādape;<br>
Tato disā vilokesiṃ,<br>
‘ko nu kho vanamassito’.</p>
<p><a class='ref sc' id='sc12' href='#sc12'>SC 12</a><a class='ref vns' id='vns610' href='#vns610'>SC Verse 610</a><a class='ref ms' id='ms19Vv_675' href='#ms19Vv_675'>Ms 19Vv_675</a><a class='ref msdiv' id='msdiv837' href='#msdiv837'>Msdiv 837</a>Tatthaddasāsiṃ sambuddhaṃ,<br>
sabbalokahitaṃ muniṃ;<br>
Nisinnaṃ rukkhamūlasmiṃ,<br>
jhāyantaṃ akutobhayaṃ.</p>
<p><a class='ref sc' id='sc13' href='#sc13'>SC 13</a><a class='ref vns' id='vns611' href='#vns611'>SC Verse 611</a><a class='ref ms' id='ms19Vv_676' href='#ms19Vv_676'>Ms 19Vv_676</a><a class='ref msdiv' id='msdiv838' href='#msdiv838'>Msdiv 838</a>Tassā me ahu saṃvego,<br>
abbhuto lomahaṃsano;<br>
Ko nu kho vanamassito,<br>
manusso udāhu devatā.</p>
<p><a class='ref sc' id='sc14' href='#sc14'>SC 14</a><a class='ref vns' id='vns612' href='#vns612'>SC Verse 612</a><a class='ref ms' id='ms19Vv_677' href='#ms19Vv_677'>Ms 19Vv_677</a><a class='ref msdiv' id='msdiv839' href='#msdiv839'>Msdiv 839</a>Pāsādikaṃ pasādanīyaṃ,<br>
vanā nibbanamāgataṃ;<br>
Disvā mano me pasīdi,<br>
nāyaṃ yādisakīdiso.</p>
<p><a class='ref sc' id='sc15' href='#sc15'>SC 15</a><a class='ref vns' id='vns613' href='#vns613'>SC Verse 613</a><a class='ref ms' id='ms19Vv_678' href='#ms19Vv_678'>Ms 19Vv_678</a><a class='ref msdiv' id='msdiv840' href='#msdiv840'>Msdiv 840</a>Guttindriyo jhānarato,<br>
abahiggatamānaso;<br>
Hito sabbassa lokassa,<br>
buddho <span class='var' id='note206' title='soyaṃ (bj, pts2)'>ayaṃ</span> bhavissati.</p>
<p><a class='ref sc' id='sc16' href='#sc16'>SC 16</a><a class='ref vns' id='vns614' href='#vns614'>SC Verse 614</a><a class='ref ms' id='ms19Vv_679' href='#ms19Vv_679'>Ms 19Vv_679</a><a class='ref msdiv' id='msdiv841' href='#msdiv841'>Msdiv 841</a>Bhayabheravo durāsado,<br>
sīhova guhamassito;<br>
Dullabhāyaṃ dassanāya,<br>
pupphaṃ odumbaraṃ yathā.</p>
<p><a class='ref sc' id='sc17' href='#sc17'>SC 17</a><a class='ref vns' id='vns615' href='#vns615'>SC Verse 615</a><a class='ref ms' id='ms19Vv_680' href='#ms19Vv_680'>Ms 19Vv_680</a><a class='ref msdiv' id='msdiv842' href='#msdiv842'>Msdiv 842</a>So maṃ mudūhi vācāhi,<br>
ālapitvā tathāgato;<br>
Rajjumāleti maṃvoca,<br>
saraṇaṃ gaccha tathāgataṃ.</p>
<p><a class='ref sc' id='sc18' href='#sc18'>SC 18</a><a class='ref vns' id='vns616' href='#vns616'>SC Verse 616</a><a class='ref ms' id='ms19Vv_681' href='#ms19Vv_681'>Ms 19Vv_681</a><a class='ref msdiv' id='msdiv843' href='#msdiv843'>Msdiv 843</a>Tāhaṃ giraṃ suṇitvāna,<br>
nelaṃ atthavatiṃ suciṃ;<br>
Saṇhaṃ muduñca vagguñca,<br>
sabbasokāpanūdanaṃ.</p>
<p><a class='ref sc' id='sc19' href='#sc19'>SC 19</a><a class='ref vns' id='vns617' href='#vns617'>SC Verse 617</a><a class='ref ms' id='ms19Vv_682' href='#ms19Vv_682'>Ms 19Vv_682</a><a class='ref msdiv' id='msdiv844' href='#msdiv844'>Msdiv 844</a>Kallacittañca maṃ ñatvā,<br>
pasannaṃ suddhamānasaṃ;<br>
Hito sabbassa lokassa,<br>
anusāsi tathāgato.</p>
<p><a class='ref sc' id='sc20' href='#sc20'>SC 20</a><a class='ref vns' id='vns618' href='#vns618'>SC Verse 618</a><a class='ref ms' id='ms19Vv_683' href='#ms19Vv_683'>Ms 19Vv_683</a><a class='ref msdiv' id='msdiv845' href='#msdiv845'>Msdiv 845</a>Idaṃ dukkhanti maṃvoca,<br>
Ayaṃ dukkhassa sambhavo;<br>
<span class='var' id='note207' title='ayaṃ (bj, s2, s3, pts1-2)'>Dukkha</span> <span class='var' id='note208' title='dukkhanirodho ca (s2, s3)'>Dukkha</span> <span class='var' id='note208' title='dukkhanirodho ca (s2, s3)'>nirodho maggo ca</span>,<br>
Añjaso amatogadho.</p>
<p><a class='ref sc' id='sc21' href='#sc21'>SC 21</a><a class='ref vns' id='vns619' href='#vns619'>SC Verse 619</a><a class='ref ms' id='ms19Vv_684' href='#ms19Vv_684'>Ms 19Vv_684</a><a class='ref msdiv' id='msdiv846' href='#msdiv846'>Msdiv 846</a>Anukampakassa kusalassa,<br>
Ovādamhi ahaṃ ṭhitā;<br>
Ajjhagā amataṃ santiṃ,<br>
Nibbānaṃ padamaccutaṃ.</p>
<p><a class='ref sc' id='sc22' href='#sc22'>SC 22</a><a class='ref vns' id='vns620' href='#vns620'>SC Verse 620</a><a class='ref ms' id='ms19Vv_685' href='#ms19Vv_685'>Ms 19Vv_685</a><a class='ref msdiv' id='msdiv847' href='#msdiv847'>Msdiv 847</a>Sāhaṃ avaṭṭhitāpemā,<br>
dassane avikampinī;<br>
Mūlajātāya saddhāya,<br>
dhītā buddhassa orasā.</p>
<p><a class='ref sc' id='sc23' href='#sc23'>SC 23</a><a class='ref vns' id='vns621' href='#vns621'>SC Verse 621</a><a class='ref pts2ed' id='pts2ed74' href='#pts2ed74'>PTS 2nd ed. 74</a> <a class='ref ms' id='ms19Vv_686' href='#ms19Vv_686'>Ms 19Vv_686</a><a class='ref msdiv' id='msdiv848' href='#msdiv848'>Msdiv 848</a>Sāhaṃ ramāmi kīḷāmi,<br>
modāmi akutobhayā;<br>
Dibbamālaṃ dhārayāmi,<br>
pivāmi madhumaddavaṃ.</p>
<p><a class='ref sc' id='sc24' href='#sc24'>SC 24</a><a class='ref vns' id='vns622' href='#vns622'>SC Verse 622</a><a class='ref ms' id='ms19Vv_687' href='#ms19Vv_687'>Ms 19Vv_687</a><a class='ref msdiv' id='msdiv849' href='#msdiv849'>Msdiv 849</a>Saṭṭhitūriyasahassāni,<br>
paṭibodhaṃ karonti me;<br>
Āḷambo gaggaro bhīmo,<br>
sādhuvādī ca saṃsayo.</p>
<p><a class='ref sc' id='sc25' href='#sc25'>SC 25</a><a class='ref vns' id='vns623' href='#vns623'>SC Verse 623</a><a class='ref ms' id='ms19Vv_688' href='#ms19Vv_688'>Ms 19Vv_688</a><a class='ref msdiv' id='msdiv850' href='#msdiv850'>Msdiv 850</a>Pokkharo ca suphasso ca,<br>
vīṇāmokkhā ca nāriyo;<br>
Nandā ceva sunandā ca,<br>
soṇadinnā sucimhitā.</p>
<p><a class='ref sc' id='sc26' href='#sc26'>SC 26</a><a class='ref vns' id='vns624' href='#vns624'>SC Verse 624</a><a class='ref ms' id='ms19Vv_689' href='#ms19Vv_689'>Ms 19Vv_689</a><a class='ref msdiv' id='msdiv851' href='#msdiv851'>Msdiv 851</a>Alambusā missakesī ca,<br>
<span class='var' id='note209' title='... ticāruṇī (bj)'>puṇḍarīkātidāruṇī</span>;<br>
Eṇīphassā <span class='var' id='note210' title='supassā (s2, s3, pts1, mr)'>suphassā</span> ca,<br>
<span class='var' id='note211' title='saṃbhaddā (mr)'>subhaddā</span> muduvādinī.</p>
<p><a class='ref sc' id='sc27' href='#sc27'>SC 27</a><a class='ref vns' id='vns625' href='#vns625'>SC Verse 625</a><a class='ref ms' id='ms19Vv_690' href='#ms19Vv_690'>Ms 19Vv_690</a><a class='ref msdiv' id='msdiv852' href='#msdiv852'>Msdiv 852</a>Etā caññā ca seyyāse,<br>
accharānaṃ pabodhikā;<br>
Tā maṃ kālenupāgantvā,<br>
abhibhāsanti devatā.</p>
<p><a class='ref sc' id='sc28' href='#sc28'>SC 28</a><a class='ref vns' id='vns626' href='#vns626'>SC Verse 626</a><a class='ref ms' id='ms19Vv_691' href='#ms19Vv_691'>Ms 19Vv_691</a><a class='ref msdiv' id='msdiv853' href='#msdiv853'>Msdiv 853</a>Handa naccāma gāyāma,<br>
handa taṃ ramayāmase;<br>
Nayidaṃ akatapuññānaṃ,<br>
katapuññānamevidaṃ.</p>
<p><a class='ref sc' id='sc29' href='#sc29'>SC 29</a><a class='ref vns' id='vns627' href='#vns627'>SC Verse 627</a><a class='ref ms' id='ms19Vv_692' href='#ms19Vv_692'>Ms 19Vv_692</a><a class='ref msdiv' id='msdiv854' href='#msdiv854'>Msdiv 854</a>Asokaṃ nandanaṃ rammaṃ,<br>
tidasānaṃ mahāvanaṃ;<br>
Sukhaṃ akatapuññānaṃ,<br>
idha natthi parattha ca.</p>
<p><a class='ref sc' id='sc30' href='#sc30'>SC 30</a><a class='ref vns' id='vns628' href='#vns628'>SC Verse 628</a><a class='ref ms' id='ms19Vv_693' href='#ms19Vv_693'>Ms 19Vv_693</a><a class='ref msdiv' id='msdiv855' href='#msdiv855'>Msdiv 855</a>Sukhañca katapuññānaṃ,<br>
idha ceva parattha ca;<br>
Tesaṃ sahabyakāmānaṃ,<br>
kattabbaṃ kusalaṃ bahuṃ;<br>
Katapuññā hi modanti,<br>
sagge bhogasamaṅgino.</p>
<p><a class='ref sc' id='sc31' href='#sc31'>SC 31</a><a class='ref vns' id='vns629' href='#vns629'>SC Verse 629</a><a class='ref ms' id='ms19Vv_694' href='#ms19Vv_694'>Ms 19Vv_694</a><a class='ref msdiv' id='msdiv856' href='#msdiv856'>Msdiv 856</a>Bahūnaṃ vata atthāya,<br>
uppajjanti tathāgatā;<br>
Dakkhiṇeyyā manussānaṃ,<br>
puññakhettānamākarā;<br>
Yattha kāraṃ karitvāna,<br>
sagge modanti dāyakā”ti.</p>
</blockquote>
<p class='endsutta'><a class='ref sc' id='sc32' href='#sc32'>SC 32</a><a class='ref ms' id='ms19Vv_695' href='#ms19Vv_695'>Ms 19Vv_695</a>Rajjumālāvimānaṃ dvādasamaṃ.</p>
<p class='uddana-intro'><a class='ref sc' id='sc33' href='#sc33'>SC 33</a><a class='ref ms' id='ms19Vv_696' href='#ms19Vv_696'>Ms 19Vv_696</a>Tassuddānaṃ</p>
<blockquote class='uddanagatha'>
<p><a class='ref sc' id='sc34' href='#sc34'>SC 34</a><a class='ref pts2ed' id='pts2ed76' href='#pts2ed76'>PTS 2nd ed. 76</a> <a class='ref ms' id='ms19Vv_697' href='#ms19Vv_697'>Ms 19Vv_697</a>Mañjiṭṭhā pabhassarā nāgā,<br>
Alomākañjikadāyikā;<br>
Vihāracaturitthambā,<br>
Pītā ucchuvandanarajjumālā ca;<br>
Vaggo tena pavuccatīti.</p>
</blockquote>
<p class='endsutta'><a class='ref sc' id='sc35' href='#sc35'>SC 35</a><a class='ref ms' id='ms19Vv_698' href='#ms19Vv_698'>Ms 19Vv_698</a><span class='var' id='note212' title='mañjeṭṭhakavaggo (bj, pts1-2)'>Mañjiṭṭhakavaggo</span> catuttho.</p>
<p class='endsection'><a class='ref sc' id='sc36' href='#sc36'>SC 36</a><a class='ref ms' id='ms19Vv_699' href='#ms19Vv_699'>Ms 19Vv_699</a>Itthivimānaṃ samattaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
