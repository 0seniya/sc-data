<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv9' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Pīṭhavagga</li>
</ul>
<h1>9. Dīpavimānavatthu</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns75'>SC Verse 75</a><a class='ref pts2ed' id='pts2ed10'>PTS 2nd ed. 10</a> <a class='ref ms' id='ms19Vv_84'>Ms 19Vv_84</a><a class='ref msdiv' id='msdiv75'>Msdiv 75</a>“Abhikkantena vaṇṇena,<br>
yā tvaṃ tiṭṭhasi devate;<br>
Obhāsentī disā sabbā,<br>
osadhī viya tārakā.</p>
<p><a class='ref sc' id='sc2'>SC 2</a><a class='ref vns' id='vns76'>SC Verse 76</a><a class='ref ms' id='ms19Vv_85'>Ms 19Vv_85</a><a class='ref msdiv' id='msdiv76'>Msdiv 76</a>Kena tetādiso vaṇṇo,<br>
kena te idha mijjhati;<br>
Uppajjanti ca te bhogā,<br>
ye keci manaso piyā.</p>
<p><a class='ref sc' id='sc3'>SC 3</a><a class='ref vns' id='vns77'>SC Verse 77</a><a class='ref ms' id='ms19Vv_86'>Ms 19Vv_86</a><a class='ref msdiv' id='msdiv77'>Msdiv 77</a>Kena tvaṃ vimalobhāsā,<br>
atirocasi <span class='var' id='note19' title='devate (bahūsu)'>devatā</span>;<br>
Kena te sabbagattehi,<br>
sabbā obhāsate disā.</p>
<p><a class='ref sc' id='sc4'>SC 4</a><a class='ref vns' id='vns78'>SC Verse 78</a><a class='ref ms' id='ms19Vv_87'>Ms 19Vv_87</a><a class='ref msdiv' id='msdiv78'>Msdiv 78</a>Pucchāmi taṃ devi mahānubhāve,<br>
Manussabhūtā kimakāsi puññaṃ;<br>
Kenāsi evaṃ jalitānubhāvā,<br>
Vaṇṇo ca te sabbadisā pabhāsatī”ti.</p>
<p><a class='ref sc' id='sc5'>SC 5</a><a class='ref vns' id='vns79'>SC Verse 79</a><a class='ref ms' id='ms19Vv_88'>Ms 19Vv_88</a><a class='ref msdiv' id='msdiv79'>Msdiv 79</a>Sā devatā attamanā,<br>
moggallānena pucchitā;<br>
Pañhaṃ puṭṭhā viyākāsi,<br>
yassa kammassidaṃ phalaṃ.</p>
<p><a class='ref sc' id='sc6'>SC 6</a><a class='ref vns' id='vns80'>SC Verse 80</a><a class='ref ms' id='ms19Vv_89'>Ms 19Vv_89</a><a class='ref msdiv' id='msdiv80'>Msdiv 80</a>“Ahaṃ manussesu manussabhūtā,<br>
Purimāya jātiyā manussaloke;<br>
Tamandhakāramhi timīsikāyaṃ,<br>
Padīpakālamhi <span class='var' id='note20' title='adaṃ padīpaṃ (bj, s2, s3, pts1-2)'>adāsi dīpaṃ</span>.</p>
<p><a class='ref sc' id='sc7'>SC 7</a><a class='ref vns' id='vns81'>SC Verse 81</a><a class='ref ms' id='ms19Vv_90'>Ms 19Vv_90</a><a class='ref msdiv' id='msdiv81'>Msdiv 81</a>Yo andhakāramhi timīsikāyaṃ,<br>
Padīpakālamhi dadāti dīpaṃ;<br>
Upapajjati jotirasaṃ vimānaṃ,<br>
Pahūtamalyaṃ bahupuṇḍarīkaṃ.</p>
<p><a class='ref sc' id='sc8'>SC 8</a><a class='ref vns' id='vns82'>SC Verse 82</a><a class='ref ms' id='ms19Vv_91'>Ms 19Vv_91</a><a class='ref msdiv' id='msdiv82'>Msdiv 82</a>Tena metādiso vaṇṇo,<br>
tena me idha mijjhati;<br>
Uppajjanti ca me bhogā,<br>
ye keci manaso piyā.</p>
<p><a class='ref sc' id='sc9'>SC 9</a><a class='ref vns' id='vns83'>SC Verse 83</a><a class='ref ms' id='ms19Vv_92'>Ms 19Vv_92</a><a class='ref msdiv' id='msdiv83'>Msdiv 83</a>Tenāhaṃ vimalobhāsā,<br>
atirocāmi devatā;<br>
Tena me sabbagattehi,<br>
sabbā obhāsate disā.</p>
<p><a class='ref sc' id='sc10'>SC 10</a><a class='ref vns' id='vns84'>SC Verse 84</a><a class='ref pts2ed' id='pts2ed11'>PTS 2nd ed. 11</a> <a class='ref ms' id='ms19Vv_93'>Ms 19Vv_93</a><a class='ref msdiv' id='msdiv84'>Msdiv 84</a>Akkhāmi te bhikkhu mahānubhāva,<br>
Manussabhūtā yamakāsi puññaṃ;<br>
Tenamhi evaṃ jalitānubhāvā,<br>
Vaṇṇo ca me sabbadisā pabhāsatī”ti.</p>
</blockquote>
<p class='endsutta'><a class='ref sc' id='sc11'>SC 11</a><a class='ref ms' id='ms19Vv_94'>Ms 19Vv_94</a><span class='var' id='note21' title='padīpavimānaṃ (s2, s3)'>Dīpavimānaṃ</span> navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
