<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv79' lang='pli'>
<header>
<ul>
<li class='division'>Vimānavatthu</li>
<li>Purisavimāna</li>
<li>Sunikkhittavagga</li>
</ul>
<h1>79. Ambavimānavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns888' href='#vns888'>SC Verse 888</a><a class='ref pts2ed' id='pts2ed115' href='#pts2ed115'>PTS 2nd ed. 115</a> <a class='ref ms' id='ms19Vv_995' href='#ms19Vv_995'>Ms 19Vv_995</a><a class='ref msdiv' id='msdiv1146' href='#msdiv1146'>Msdiv 1146</a>“Uccamidaṃ maṇithūṇaṃ vimānaṃ,<br>
Samantato dvādasa yojanāni;<br>
Kūṭāgārā sattasatā uḷārā,<br>
Veḷuriyathambhā rucakatthatā subhā.</p>
<p><a class='ref sc' id='sc2' href='#sc2'>SC 2</a><a class='ref vns' id='vns889' href='#vns889'>SC Verse 889</a><a class='ref ms' id='ms19Vv_996' href='#ms19Vv_996'>Ms 19Vv_996</a><a class='ref msdiv' id='msdiv1147' href='#msdiv1147'>Msdiv 1147</a>Tatthacchasi pivasi khādasi ca,<br>
Dibbā ca vīṇā pavadanti vagguṃ;<br>
Dibbā rasā kāmaguṇettha pañca,<br>
Nāriyo ca naccanti suvaṇṇachannā.</p>
<p><a class='ref sc' id='sc3' href='#sc3'>SC 3</a><a class='ref vns' id='vns890' href='#vns890'>SC Verse 890</a><a class='ref ms' id='ms19Vv_997' href='#ms19Vv_997'>Ms 19Vv_997</a><a class='ref msdiv' id='msdiv1148-1149' href='#msdiv1148-1149'>Msdiv 1148-1149</a>Kena tetādiso vaṇṇo,<br>
… pe …<br>
Vaṇṇo ca te sabbadisā pabhāsatī”ti.</p>
<p><a class='ref sc' id='sc4' href='#sc4'>SC 4</a><a class='ref vns' id='vns891' href='#vns891'>SC Verse 891</a><a class='ref ms' id='ms19Vv_998' href='#ms19Vv_998'>Ms 19Vv_998</a><a class='ref msdiv' id='msdiv1150' href='#msdiv1150'>Msdiv 1150</a>So devaputto attamano,<br>
… pe …<br>
yassa kammassidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref vns' id='vns892' href='#vns892'>SC Verse 892</a><a class='ref ms' id='ms19Vv_999' href='#ms19Vv_999'>Ms 19Vv_999</a><a class='ref msdiv' id='msdiv1151' href='#msdiv1151'>Msdiv 1151</a>“Gimhānaṃ pacchime māse,<br>
<span class='var' id='note303' title='patāpante (s2, s3) | patāpente (pts1, mr)'>patapante</span> divaṅkare;<br>
Paresaṃ bhatako poso,<br>
ambārāmamasiñcati.</p>
<p><a class='ref sc' id='sc6' href='#sc6'>SC 6</a><a class='ref vns' id='vns893' href='#vns893'>SC Verse 893</a><a class='ref ms' id='ms19Vv_1000' href='#ms19Vv_1000'>Ms 19Vv_1000</a><a class='ref msdiv' id='msdiv1152' href='#msdiv1152'>Msdiv 1152</a>Atha tenāgamā bhikkhu,<br>
sāriputtoti vissuto;<br>
Kilantarūpo kāyena,<br>
akilantova cetasā.</p>
<p><a class='ref sc' id='sc7' href='#sc7'>SC 7</a><a class='ref vns' id='vns894' href='#vns894'>SC Verse 894</a><a class='ref pts2ed' id='pts2ed116' href='#pts2ed116'>PTS 2nd ed. 116</a> <a class='ref ms' id='ms19Vv_1001' href='#ms19Vv_1001'>Ms 19Vv_1001</a><a class='ref msdiv' id='msdiv1153' href='#msdiv1153'>Msdiv 1153</a>Tañca disvāna āyantaṃ,<br>
Avocaṃ ambasiñcako;<br>
<span class='var' id='note304' title='sādhukaṃ (mr)'>Sādhu taṃ</span> bhante nhāpeyyaṃ,<br>
Yaṃ mamassa sukhāvahaṃ.</p>
<p><a class='ref sc' id='sc8' href='#sc8'>SC 8</a><a class='ref vns' id='vns895' href='#vns895'>SC Verse 895</a><a class='ref ms' id='ms19Vv_1002' href='#ms19Vv_1002'>Ms 19Vv_1002</a><a class='ref msdiv' id='msdiv1154' href='#msdiv1154'>Msdiv 1154</a>Tassa me anukampāya,<br>
nikkhipi pattacīvaraṃ;<br>
Nisīdi rukkhamūlasmiṃ,<br>
chāyāya ekacīvaro.</p>
<p><a class='ref sc' id='sc9' href='#sc9'>SC 9</a><a class='ref vns' id='vns896' href='#vns896'>SC Verse 896</a><a class='ref ms' id='ms19Vv_1003' href='#ms19Vv_1003'>Ms 19Vv_1003</a><a class='ref msdiv' id='msdiv1155' href='#msdiv1155'>Msdiv 1155</a>Tañca acchena vārinā,<br>
pasannamānaso naro;<br>
Nhāpayī rukkhamūlasmiṃ,<br>
chāyāya ekacīvaraṃ.</p>
<p><a class='ref sc' id='sc10' href='#sc10'>SC 10</a><a class='ref vns' id='vns897' href='#vns897'>SC Verse 897</a><a class='ref ms' id='ms19Vv_1004' href='#ms19Vv_1004'>Ms 19Vv_1004</a><a class='ref msdiv' id='msdiv1156' href='#msdiv1156'>Msdiv 1156</a>Ambo ca sitto samaṇo ca nhāpito,<br>
Mayā ca puññaṃ pasutaṃ anappakaṃ;<br>
Iti so pītiyā kāyaṃ,<br>
Sabbaṃ pharati attano.</p>
<p><a class='ref sc' id='sc11' href='#sc11'>SC 11</a><a class='ref vns' id='vns898' href='#vns898'>SC Verse 898</a><a class='ref ms' id='ms19Vv_1005' href='#ms19Vv_1005'>Ms 19Vv_1005</a><a class='ref msdiv' id='msdiv1157' href='#msdiv1157'>Msdiv 1157</a>Tadeva ettakaṃ kammaṃ,<br>
akāsiṃ tāya jātiyā;<br>
Pahāya mānusaṃ dehaṃ,<br>
upapannomhi nandanaṃ.</p>
<p><a class='ref sc' id='sc12' href='#sc12'>SC 12</a><a class='ref vns' id='vns899' href='#vns899'>SC Verse 899</a><a class='ref ms' id='ms19Vv_1006' href='#ms19Vv_1006'>Ms 19Vv_1006</a><a class='ref msdiv' id='msdiv1158' href='#msdiv1158'>Msdiv 1158</a>Nandane ca vane ramme,<br>
nānādijagaṇāyute;<br>
Ramāmi naccagītehi,<br>
accharāhi purakkhato”ti.</p>
</blockquote>
<p class='endsutta'><a class='ref sc' id='sc13' href='#sc13'>SC 13</a><a class='ref ms' id='ms19Vv_1007' href='#ms19Vv_1007'>Ms 19Vv_1007</a>Ambavimānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
