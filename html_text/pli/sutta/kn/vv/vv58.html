<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv58' lang='pli'>
<header>
<ul>
<li class='division'>Vimānavatthu</li>
<li>Purisavimāna</li>
<li>Mahārathavagga</li>
</ul>
<h1>58. Paṭhamasūcivimānavatthu</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns712'>SC Verse 712</a><a class='ref ms' id='ms19Vv_789'>Ms 19Vv_789</a><a class='ref msdiv' id='msdiv944'>Msdiv 944</a>“Uccamidaṃ maṇithūṇaṃ vimānaṃ,<br>
Samantato dvādasa yojanāni;<br>
Kūṭāgārā sattasatā uḷārā,<br>
Veḷuriyathambhā rucakatthatā subhā.</p>
<p><a class='ref sc' id='sc2'>SC 2</a><a class='ref vns' id='vns713'>SC Verse 713</a><a class='ref ms' id='ms19Vv_790'>Ms 19Vv_790</a><a class='ref msdiv' id='msdiv945'>Msdiv 945</a>Tatthacchasi pivasi khādasi ca,<br>
Dibbā ca vīṇā pavadanti vagguṃ;<br>
Dibbā rasā kāmaguṇettha pañca,<br>
Nāriyo ca naccanti suvaṇṇachannā.</p>
<p><a class='ref sc' id='sc3'>SC 3</a><a class='ref vns' id='vns714'>SC Verse 714</a><a class='ref ms' id='ms19Vv_791'>Ms 19Vv_791</a><a class='ref msdiv' id='msdiv946-947'>Msdiv 946-947</a>Kena tetādiso vaṇṇo,<br>
… pe …<br>
Vaṇṇo ca te sabbadisā pabhāsatī”ti.</p>
<p><a class='ref sc' id='sc4'>SC 4</a><a class='ref vns' id='vns715'>SC Verse 715</a><a class='ref ms' id='ms19Vv_792'>Ms 19Vv_792</a><a class='ref msdiv' id='msdiv948'>Msdiv 948</a>So devaputto attamano,<br>
… pe …<br>
yassa kammassidaṃ phalaṃ.</p>
<p><a class='ref sc' id='sc5'>SC 5</a><a class='ref vns' id='vns716'>SC Verse 716</a><a class='ref ms' id='ms19Vv_793'>Ms 19Vv_793</a><a class='ref msdiv' id='msdiv949'>Msdiv 949</a>“Yaṃ dadāti na taṃ hoti,<br>
Yañceva dajjā tañceva seyyo;<br>
Sūci dinnā sūcimeva seyyo.</p>
<p><a class='ref sc' id='sc6'>SC 6</a><a class='ref vns' id='vns717'>SC Verse 717</a><a class='ref ms' id='ms19Vv_794'>Ms 19Vv_794</a><a class='ref msdiv' id='msdiv950-951'>Msdiv 950-951</a>Tena metādiso vaṇṇo,<br>
… pe …<br>
Vaṇṇo ca me sabbadisā pabhāsatī”ti.</p>
</blockquote>
<p class='endsutta'><a class='ref sc' id='sc7'>SC 7</a><a class='ref ms' id='ms19Vv_795'>Ms 19Vv_795</a>Paṭhamasūcivimānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
