<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv67' lang='pli'>
<header>
<ul>
<li class='division'>Vimānavatthu</li>
<li>Purisavimāna</li>
<li>Pāyāsivagga</li>
</ul>
<h1>67. Phaladāyakavimānavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns819' href='#vns819'>SC Verse 819</a><a class='ref pts2ed' id='pts2ed103' href='#pts2ed103'>PTS 2nd ed. 103</a> <a class='ref ms' id='ms19Vv_908' href='#ms19Vv_908'>Ms 19Vv_908</a><a class='ref msdiv' id='msdiv1060' href='#msdiv1060'>Msdiv 1060</a>“Uccamidaṃ maṇithūṇaṃ vimānaṃ,<br>
Samantato soḷasa yojanāni;<br>
Kūṭāgārā sattasatā uḷārā,<br>
Veḷuriyathambhā rucakatthatā subhā.</p>
<p><a class='ref sc' id='sc2' href='#sc2'>SC 2</a><a class='ref vns' id='vns820' href='#vns820'>SC Verse 820</a><a class='ref ms' id='ms19Vv_909' href='#ms19Vv_909'>Ms 19Vv_909</a><a class='ref msdiv' id='msdiv1061' href='#msdiv1061'>Msdiv 1061</a>Tatthacchasi pivasi khādasi ca,<br>
Dibbā ca vīṇā pavadanti vagguṃ;<br>
Aṭṭhaṭṭhakā sikkhitā sādhurūpā,<br>
Dibbā ca kaññā tidasacarā uḷārā;<br>
Naccanti gāyanti pamodayanti.</p>
<p><a class='ref sc' id='sc3' href='#sc3'>SC 3</a><a class='ref vns' id='vns821' href='#vns821'>SC Verse 821</a><a class='ref ms' id='ms19Vv_910' href='#ms19Vv_910'>Ms 19Vv_910</a><a class='ref msdiv' id='msdiv1062' href='#msdiv1062'>Msdiv 1062</a>Deviddhipattosi mahānubhāvo,<br>
Manussabhūto kimakāsi puññaṃ;<br>
Kenāsi evaṃ jalitānubhāvo,<br>
Vaṇṇo ca te sabbadisā pabhāsatī”ti.</p>
<p><a class='ref sc' id='sc4' href='#sc4'>SC 4</a><a class='ref vns' id='vns822' href='#vns822'>SC Verse 822</a><a class='ref ms' id='ms19Vv_911' href='#ms19Vv_911'>Ms 19Vv_911</a><a class='ref msdiv' id='msdiv1063' href='#msdiv1063'>Msdiv 1063</a>So devaputto attamano,<br>
… pe …<br>
Yassa kammassidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref vns' id='vns823' href='#vns823'>SC Verse 823</a><a class='ref ms' id='ms19Vv_912' href='#ms19Vv_912'>Ms 19Vv_912</a><a class='ref msdiv' id='msdiv1064' href='#msdiv1064'>Msdiv 1064</a>“Phaladāyī phalaṃ vipulaṃ labhati,<br>
Dadamujugatesu pasannamānaso;<br>
So hi <span class='var' id='note289' title='modati (bj, s2, s3, pts1-2)'>pamodati</span> saggagato <span class='var' id='note290' title='tattha (mr)' href='#note289' title='modati (bj, s2, s3, pts1-2)'>pamodati</span> saggagato <span class='var' id='note290' title='tattha (mr)'>tidive</span>,<br>
Anubhoti ca puññaphalaṃ vipulaṃ.</p>
<p><a class='ref sc' id='sc6' href='#sc6'>SC 6</a><a class='ref vns' id='vns824' href='#vns824'>SC Verse 824</a><a class='ref ms' id='ms19Vv_913' href='#ms19Vv_913'>Ms 19Vv_913</a><a class='ref msdiv' id='msdiv1065' href='#msdiv1065'>Msdiv 1065</a><span class='var' id='note291' title='tathevāhaṃ (bj, s2, s3, pts1-2)' href='#note291' title='tathevāhaṃ (bj, s2, s3, pts1-2)'>Tavevāhaṃ</span> mahāmuni,<br>
Adāsiṃ caturo phale.</p>
<p><a class='ref sc' id='sc7' href='#sc7'>SC 7</a><a class='ref vns' id='vns825' href='#vns825'>SC Verse 825</a><a class='ref ms' id='ms19Vv_914' href='#ms19Vv_914'>Ms 19Vv_914</a><a class='ref msdiv' id='msdiv1066' href='#msdiv1066'>Msdiv 1066</a>Tasmā hi phalaṃ alameva dātuṃ,<br>
Niccaṃ manussena sukhatthikena;<br>
Dibbāni vā patthayatā sukhāni,<br>
Manussasobhaggatamicchatā vā.</p>
<p><a class='ref sc' id='sc8' href='#sc8'>SC 8</a><a class='ref vns' id='vns826' href='#vns826'>SC Verse 826</a><a class='ref ms' id='ms19Vv_915' href='#ms19Vv_915'>Ms 19Vv_915</a><a class='ref msdiv' id='msdiv1067-1068' href='#msdiv1067-1068'>Msdiv 1067-1068</a>Tena metādiso vaṇṇo,<br>
… pe …<br>
Vaṇṇo ca me sabbadisā pabhāsatī”ti.</p>
</blockquote>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms19Vv_916' href='#ms19Vv_916'>Ms 19Vv_916</a>Phaladāyakavimānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
