<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv53' lang='pli'>
<header>
<ul>
<li class='division'>Vimānavatthu</li>
<li>Purisavimāna</li>
<li>Mahārathavagga</li>
</ul>
<h1>53. Chattamāṇavakavimānavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns659' href='#vns659'>SC Verse 659</a><a class='ref pts2ed' id='pts2ed80' href='#pts2ed80'>PTS 2nd ed. 80</a> <a class='ref ms' id='ms19Vv_731' href='#ms19Vv_731'>Ms 19Vv_731</a><a class='ref msdiv' id='msdiv886' href='#msdiv886'>Msdiv 886</a>“Yo vadataṃ pavaro manujesu,<br>
Sakyamunī bhagavā katakicco;<br>
Pāragato <span class='var' id='note223' title='balavīrasamaṅgī (mr)'>balaviriyasamaṅgī</span>,<br>
Taṃ sugataṃ saraṇatthamupehi.</p>
<p><a class='ref sc' id='sc2' href='#sc2'>SC 2</a><a class='ref vns' id='vns660' href='#vns660'>SC Verse 660</a><a class='ref ms' id='ms19Vv_732' href='#ms19Vv_732'>Ms 19Vv_732</a><a class='ref msdiv' id='msdiv887' href='#msdiv887'>Msdiv 887</a>Rāgavirāgamanejamasokaṃ,<br>
Dhammamasaṅkhatamappaṭikūlaṃ;<br>
Madhuramimaṃ paguṇaṃ suvibhattaṃ,<br>
Dhammamimaṃ saraṇatthamupehi.</p>
<p><a class='ref sc' id='sc3' href='#sc3'>SC 3</a><a class='ref vns' id='vns661' href='#vns661'>SC Verse 661</a><a class='ref pts2ed' id='pts2ed81' href='#pts2ed81'>PTS 2nd ed. 81</a> <a class='ref ms' id='ms19Vv_733' href='#ms19Vv_733'>Ms 19Vv_733</a><a class='ref msdiv' id='msdiv888' href='#msdiv888'>Msdiv 888</a>Yattha ca dinna mahapphalamāhu,<br>
Catūsu sucīsu purisayugesu;<br>
Aṭṭha ca puggaladhammadasā te,<br>
Saṃghamimaṃ saraṇatthamupehi.</p>
<p><a class='ref sc' id='sc4' href='#sc4'>SC 4</a><a class='ref vns' id='vns662' href='#vns662'>SC Verse 662</a><a class='ref ms' id='ms19Vv_734' href='#ms19Vv_734'>Ms 19Vv_734</a><a class='ref msdiv' id='msdiv889' href='#msdiv889'>Msdiv 889</a>Na tathā tapati nabhe sūriyo,<br>
Cando ca na bhāsati na phusso;<br>
Yathā atulamidaṃ mahappabhāsaṃ,<br>
Ko nu tvaṃ tidivā mahiṃ upāgā.</p>
<p><a class='ref sc' id='sc5' href='#sc5'>SC 5</a><a class='ref vns' id='vns663' href='#vns663'>SC Verse 663</a><a class='ref ms' id='ms19Vv_735' href='#ms19Vv_735'>Ms 19Vv_735</a><a class='ref msdiv' id='msdiv890' href='#msdiv890'>Msdiv 890</a>Chindati raṃsī pabhaṅkarassa,<br>
Sādhikavīsatiyojanāni ābhā;<br>
Rattimapi yathā divaṃ karoti,<br>
Parisuddhaṃ vimalaṃ subhaṃ vimānaṃ.</p>
<p><a class='ref sc' id='sc6' href='#sc6'>SC 6</a><a class='ref vns' id='vns664' href='#vns664'>SC Verse 664</a><a class='ref ms' id='ms19Vv_736' href='#ms19Vv_736'>Ms 19Vv_736</a><a class='ref msdiv' id='msdiv891' href='#msdiv891'>Msdiv 891</a>Bahupadumavicitrapuṇḍarīkaṃ,<br>
Vokiṇṇaṃ kusumehi nekacittaṃ;<br>
Arajavirajahemajālachannaṃ,<br>
Ākāse tapati yathāpi sūriyo.</p>
<p><a class='ref sc' id='sc7' href='#sc7'>SC 7</a><a class='ref vns' id='vns665' href='#vns665'>SC Verse 665</a><a class='ref ms' id='ms19Vv_737' href='#ms19Vv_737'>Ms 19Vv_737</a><a class='ref msdiv' id='msdiv892' href='#msdiv892'>Msdiv 892</a>Rattambarapītavāsasāhi,<br>
Agarupiyaṅgucandanussadāhi;<br>
Kañcanatanusannibhattacāhi,<br>
Paripūraṃ gaganaṃva tārakāhi.</p>
<p><a class='ref sc' id='sc8' href='#sc8'>SC 8</a><a class='ref vns' id='vns666' href='#vns666'>SC Verse 666</a><a class='ref ms' id='ms19Vv_738' href='#ms19Vv_738'>Ms 19Vv_738</a><a class='ref msdiv' id='msdiv893' href='#msdiv893'>Msdiv 893</a><span class='var' id='note224' title='naranārī (mr) | nāriyo (?)'>Naranāriyo</span> bahuketthanekavaṇṇā,<br>
Kusumavibhūsitābharaṇettha sumanā;<br>
Anilapamuñcitā <span class='var' id='note225' title='pavāyanti (mr)'>pavanti</span> surabhiṃ,<br>
Tapaniyavitatā <span class='var' id='note226' title='suvaṇṇacchadanā (bj) | suvaṇṇachadanā (s2, s3, pts1) | suvaṇṇacchādanā (pts2)'>suvaṇṇachannā</span>.</p>
<p><a class='ref sc' id='sc9' href='#sc9'>SC 9</a><a class='ref vns' id='vns667' href='#vns667'>SC Verse 667</a><a class='ref ms' id='ms19Vv_739' href='#ms19Vv_739'>Ms 19Vv_739</a><a class='ref msdiv' id='msdiv894' href='#msdiv894'>Msdiv 894</a>Kissa <span class='var' id='note227' title='samadamassa (bj) | kammassa (s2, s3, pts1)'>saṃyamassa</span> ayaṃ vipāko,<br>
Kenāsi kammaphalenidhūpapanno;<br>
Yathā ca te adhigatamidaṃ vimānaṃ,<br>
Tadanupadaṃ avacāsi iṅgha puṭṭho”ti.</p>
<p><a class='ref sc' id='sc10' href='#sc10'>SC 10</a><a class='ref vns' id='vns668' href='#vns668'>SC Verse 668</a><a class='ref ms' id='ms19Vv_740' href='#ms19Vv_740'>Ms 19Vv_740</a><a class='ref msdiv' id='msdiv895' href='#msdiv895'>Msdiv 895</a>“<span class='var' id='note228' title='yamidha (bj, s2, pts1-2)'>Sayamidha</span> pathe samecca māṇavena,<br>
Satthānusāsi anukampamāno;<br>
Tava ratanavarassa dhammaṃ sutvā,<br>
Karissāmīti ca bravittha chatto.</p>
<p><a class='ref sc' id='sc11' href='#sc11'>SC 11</a><a class='ref vns' id='vns669' href='#vns669'>SC Verse 669</a><a class='ref ms' id='ms19Vv_741' href='#ms19Vv_741'>Ms 19Vv_741</a><a class='ref msdiv' id='msdiv896' href='#msdiv896'>Msdiv 896</a><span class='var' id='note229' title='jinapavaraṃ (s2, s3, mr)'>Jinavarapavaraṃ</span> <span class='var' id='note230' title='upemi (s2, s3, pts1-2)'>Jinavarapavaraṃ</span> <span class='var' id='note230' title='upemi (s2, s3, pts1-2)'>upehi</span> saraṇaṃ,<br>
Dhammañcāpi tatheva bhikkhusaṃghaṃ;<br>
Noti paṭhamaṃ <span class='var' id='note231' title='avocāhaṃ (bj, s2, s3, pts1-2, mr)'>avocahaṃ</span> bhante,<br>
Pacchā te vacanaṃ tathevakāsiṃ.</p>
<p><a class='ref sc' id='sc12' href='#sc12'>SC 12</a><a class='ref vns' id='vns670' href='#vns670'>SC Verse 670</a><a class='ref ms' id='ms19Vv_742' href='#ms19Vv_742'>Ms 19Vv_742</a><a class='ref msdiv' id='msdiv897' href='#msdiv897'>Msdiv 897</a>Mā ca pāṇavadhaṃ vividhaṃ carassu asuciṃ,<br>
Na hi pāṇesu asaññataṃ avaṇṇayiṃsu sappaññā;<br>
Noti paṭhamaṃ avocahaṃ bhante,<br>
Pacchā te vacanaṃ tathevakāsiṃ.</p>
<p><a class='ref sc' id='sc13' href='#sc13'>SC 13</a><a class='ref vns' id='vns671' href='#vns671'>SC Verse 671</a><a class='ref pts2ed' id='pts2ed82' href='#pts2ed82'>PTS 2nd ed. 82</a> <a class='ref ms' id='ms19Vv_743' href='#ms19Vv_743'>Ms 19Vv_743</a><a class='ref msdiv' id='msdiv898' href='#msdiv898'>Msdiv 898</a>Mā ca parajanassa rakkhitampi,<br>
<span class='var' id='note232' title='... amaññittha (bj, pts1-2)'>Ādātabbamamaññitho</span> adinnaṃ;<br>
Noti paṭhamaṃ avocahaṃ bhante,<br>
Pacchā te vacanaṃ <span class='var' id='note233' title='ayaṃ gāthā s2, s3 potthakesu'>tathevakāsiṃ</span>.</p>
<p><a class='ref sc' id='sc14' href='#sc14'>SC 14</a><a class='ref vns' id='vns672' href='#vns672'>SC Verse 672</a><a class='ref ms' id='ms19Vv_744' href='#ms19Vv_744'>Ms 19Vv_744</a><a class='ref msdiv' id='msdiv899' href='#msdiv899'>Msdiv 899</a>Mā ca parajanassa rakkhitāyo,<br>
Parabhariyā agamā anariyametaṃ;<br>
Noti paṭhamaṃ avocahaṃ bhante,<br>
Pacchā te vacanaṃ tathevakāsiṃ.</p>
<p><a class='ref sc' id='sc15' href='#sc15'>SC 15</a><a class='ref vns' id='vns673' href='#vns673'>SC Verse 673</a><a class='ref ms' id='ms19Vv_745' href='#ms19Vv_745'>Ms 19Vv_745</a><a class='ref msdiv' id='msdiv900' href='#msdiv900'>Msdiv 900</a>Mā ca vitathaṃ aññathā abhāṇi,<br>
Na hi musāvādaṃ avaṇṇayiṃsu sappaññā;<br>
Noti paṭhamaṃ avocahaṃ bhante,<br>
Pacchā te vacanaṃ tathevakāsiṃ.</p>
<p><a class='ref sc' id='sc16' href='#sc16'>SC 16</a><a class='ref vns' id='vns674' href='#vns674'>SC Verse 674</a><a class='ref ms' id='ms19Vv_746' href='#ms19Vv_746'>Ms 19Vv_746</a><a class='ref msdiv' id='msdiv901' href='#msdiv901'>Msdiv 901</a>Yena ca purisassa apeti saññā,<br>
Taṃ majjaṃ parivajjayassu sabbaṃ;<br>
Noti paṭhamaṃ avocahaṃ bhante,<br>
Pacchā te vacanaṃ tathevakāsiṃ.</p>
<p><a class='ref sc' id='sc17' href='#sc17'>SC 17</a><a class='ref vns' id='vns675' href='#vns675'>SC Verse 675</a><a class='ref ms' id='ms19Vv_747' href='#ms19Vv_747'>Ms 19Vv_747</a><a class='ref msdiv' id='msdiv902' href='#msdiv902'>Msdiv 902</a>Svāhaṃ idha pañca sikkhā karitvā,<br>
Paṭipajjitvā tathāgatassa dhamme;<br>
Dvepathamagamāsiṃ coramajjhe,<br>
Te maṃ tattha vadhiṃsu bhogahetu.</p>
<p><a class='ref sc' id='sc18' href='#sc18'>SC 18</a><a class='ref vns' id='vns676' href='#vns676'>SC Verse 676</a><a class='ref ms' id='ms19Vv_748' href='#ms19Vv_748'>Ms 19Vv_748</a><a class='ref msdiv' id='msdiv903' href='#msdiv903'>Msdiv 903</a>Ettakamidaṃ anussarāmi kusalaṃ,<br>
Tato paraṃ na me vijjati aññaṃ;<br>
Tena sucaritena kammunāhaṃ,<br>
<span class='var' id='note234' title='upapanno (s2, s3, pts1-2)'>Uppanno</span> tidivesu kāmakāmī.</p>
<p><a class='ref sc' id='sc19' href='#sc19'>SC 19</a><a class='ref vns' id='vns677' href='#vns677'>SC Verse 677</a><a class='ref ms' id='ms19Vv_749' href='#ms19Vv_749'>Ms 19Vv_749</a><a class='ref msdiv' id='msdiv904' href='#msdiv904'>Msdiv 904</a>Passa khaṇamuhuttasaññamassa,<br>
Anudhammappaṭipattiyā vipākaṃ;<br>
Jalamiva yasasā samekkhamānā,<br>
Bahukā maṃ pihayanti hīnakammā.</p>
<p><a class='ref sc' id='sc20' href='#sc20'>SC 20</a><a class='ref vns' id='vns678' href='#vns678'>SC Verse 678</a><a class='ref ms' id='ms19Vv_750' href='#ms19Vv_750'>Ms 19Vv_750</a><a class='ref msdiv' id='msdiv905' href='#msdiv905'>Msdiv 905</a>Passa katipayāya desanāya,<br>
Sugatiñcamhi gato sukhañca patto;<br>
Ye ca te satataṃ suṇanti dhammaṃ,<br>
Maññe te amataṃ phusanti khemaṃ.</p>
<p><a class='ref sc' id='sc21' href='#sc21'>SC 21</a><a class='ref vns' id='vns679' href='#vns679'>SC Verse 679</a><a class='ref ms' id='ms19Vv_751' href='#ms19Vv_751'>Ms 19Vv_751</a><a class='ref msdiv' id='msdiv906' href='#msdiv906'>Msdiv 906</a>Appampi kataṃ mahāvipākaṃ,<br>
<span class='var' id='note235' title='vipulaphalaṃ (mr)'>Vipulaṃ hoti</span> tathāgatassa dhamme;<br>
Passa katapuññatāya chatto,<br>
Obhāseti pathaviṃ yathāpi sūriyo.</p>
<p><a class='ref sc' id='sc22' href='#sc22'>SC 22</a><a class='ref vns' id='vns680' href='#vns680'>SC Verse 680</a><a class='ref ms' id='ms19Vv_752' href='#ms19Vv_752'>Ms 19Vv_752</a><a class='ref msdiv' id='msdiv907' href='#msdiv907'>Msdiv 907</a>Kimidaṃ kusalaṃ kimācarema,<br>
Icceke hi samecca mantayanti;<br>
Te mayaṃ <span class='var' id='note236' title='punadeva (s2, s3) | punapi (?)'>punareva</span> laddha mānusattaṃ,<br>
Paṭipannā viharemu sīlavanto.</p>
<p><a class='ref sc' id='sc23' href='#sc23'>SC 23</a><a class='ref vns' id='vns681' href='#vns681'>SC Verse 681</a><a class='ref pts2ed' id='pts2ed83' href='#pts2ed83'>PTS 2nd ed. 83</a> <a class='ref ms' id='ms19Vv_753' href='#ms19Vv_753'>Ms 19Vv_753</a><a class='ref msdiv' id='msdiv908' href='#msdiv908'>Msdiv 908</a>Bahukāro anukampako ca satthā,<br>
Iti me sati agamā divā divassa;<br>
Svāhaṃ upagatomhi saccanāmaṃ,<br>
Anukampassu punapi <span class='var' id='note237' title='suṇoma (bj) | suṇomi (s2, s3, pts1)'>suṇemu</span> dhammaṃ.</p>
<p><a class='ref sc' id='sc24' href='#sc24'>SC 24</a><a class='ref vns' id='vns682' href='#vns682'>SC Verse 682</a><a class='ref ms' id='ms19Vv_754' href='#ms19Vv_754'>Ms 19Vv_754</a><a class='ref msdiv' id='msdiv909' href='#msdiv909'>Msdiv 909</a>Ye <span class='var' id='note238' title='yedha (si, s2, s3, pts1-2) | ye idha (mr)'>cidha</span> pajahanti kāmarāgaṃ,<br>
Bhavarāgānusayañca pahāya mohaṃ;<br>
Na ca te punamupenti gabbhaseyyaṃ,<br>
Parinibbānagatā hi sītibhūtā”ti.</p>
</blockquote>
<p class='endsutta'><a class='ref sc' id='sc25' href='#sc25'>SC 25</a><a class='ref ms' id='ms19Vv_755' href='#ms19Vv_755'>Ms 19Vv_755</a>Chattamāṇavakavimānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
