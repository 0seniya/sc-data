<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv18' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Cittalatāvagga</li>
</ul>
<h1>18. Dāsivimānavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns156' href='#vns156'>SC Verse 156</a><a class='ref pts2ed' id='pts2ed21' href='#pts2ed21'>PTS 2nd ed. 21</a> <a class='ref ms' id='ms19Vv_178' href='#ms19Vv_178'>Ms 19Vv_178</a><a class='ref msdiv' id='msdiv157' href='#msdiv157'>Msdiv 157</a>“Api sakkova devindo,<br>
ramme cittalatāvane;<br>
Samantā anupariyāsi,<br>
nārīgaṇapurakkhatā;<br>
Obhāsentī disā sabbā,<br>
osadhī viya tārakā.</p>
<p><a class='ref sc' id='sc2' href='#sc2'>SC 2</a><a class='ref vns' id='vns157' href='#vns157'>SC Verse 157</a><a class='ref ms' id='ms19Vv_179' href='#ms19Vv_179'>Ms 19Vv_179</a><a class='ref msdiv' id='msdiv158' href='#msdiv158'>Msdiv 158</a>Kena tetādiso vaṇṇo,<br>
kena te idha mijjhati;<br>
Uppajjanti ca te bhogā,<br>
ye keci manaso piyā.</p>
<p><a class='ref sc' id='sc3' href='#sc3'>SC 3</a><a class='ref vns' id='vns158' href='#vns158'>SC Verse 158</a><a class='ref ms' id='ms19Vv_180' href='#ms19Vv_180'>Ms 19Vv_180</a><a class='ref msdiv' id='msdiv159' href='#msdiv159'>Msdiv 159</a>Pucchāmi taṃ devi mahānubhāve,<br>
Manussabhūtā kimakāsi puññaṃ;<br>
Kenāsi evaṃ jalitānubhāvā,<br>
Vaṇṇo ca te sabbadisā pabhāsatī”ti.</p>
<p><a class='ref sc' id='sc4' href='#sc4'>SC 4</a><a class='ref vns' id='vns159' href='#vns159'>SC Verse 159</a><a class='ref ms' id='ms19Vv_181' href='#ms19Vv_181'>Ms 19Vv_181</a><a class='ref msdiv' id='msdiv160' href='#msdiv160'>Msdiv 160</a>Sā devatā attamanā,<br>
moggallānena pucchitā;<br>
Pañhaṃ puṭṭhā viyākāsi,<br>
yassa kammassidaṃ phalaṃ.</p>
<p><a class='ref sc' id='sc5' href='#sc5'>SC 5</a><a class='ref vns' id='vns160' href='#vns160'>SC Verse 160</a><a class='ref ms' id='ms19Vv_182' href='#ms19Vv_182'>Ms 19Vv_182</a><a class='ref msdiv' id='msdiv161' href='#msdiv161'>Msdiv 161</a>“Ahaṃ manussesu manussabhūtā,<br>
Dāsī ahosiṃ <span class='var' id='note47' title='parapesiyā (mr)'>parapessiyā</span> kule.</p>
<p><a class='ref sc' id='sc6' href='#sc6'>SC 6</a><a class='ref vns' id='vns161' href='#vns161'>SC Verse 161</a><a class='ref ms' id='ms19Vv_183' href='#ms19Vv_183'>Ms 19Vv_183</a><a class='ref msdiv' id='msdiv162' href='#msdiv162'>Msdiv 162</a>Upāsikā cakkhumato,<br>
gotamassa yasassino;<br>
Tassā me nikkamo āsi,<br>
sāsane tassa tādino.</p>
<p><a class='ref sc' id='sc7' href='#sc7'>SC 7</a><a class='ref vns' id='vns162' href='#vns162'>SC Verse 162</a><a class='ref ms' id='ms19Vv_184' href='#ms19Vv_184'>Ms 19Vv_184</a><a class='ref msdiv' id='msdiv163' href='#msdiv163'>Msdiv 163</a>Kāmaṃ bhijjatuyaṃ kāyo,<br>
neva atthettha <span class='var' id='note48' title='santhanaṃ (bj, s2, s3, pts1-2)'>saṇṭhanaṃ</span>;<br>
Sikkhāpadānaṃ pañcannaṃ,<br>
maggo sovatthiko sivo.</p>
<p><a class='ref sc' id='sc8' href='#sc8'>SC 8</a><a class='ref vns' id='vns163' href='#vns163'>SC Verse 163</a><a class='ref ms' id='ms19Vv_185' href='#ms19Vv_185'>Ms 19Vv_185</a><a class='ref msdiv' id='msdiv164' href='#msdiv164'>Msdiv 164</a>Akaṇṭako agahano,<br>
uju sabbhi pavedito;<br>
Nikkamassa phalaṃ passa,<br>
yathidaṃ pāpuṇitthikā.</p>
<p><a class='ref sc' id='sc9' href='#sc9'>SC 9</a><a class='ref vns' id='vns164' href='#vns164'>SC Verse 164</a><a class='ref pts2ed' id='pts2ed22' href='#pts2ed22'>PTS 2nd ed. 22</a> <a class='ref ms' id='ms19Vv_186' href='#ms19Vv_186'>Ms 19Vv_186</a><a class='ref msdiv' id='msdiv165' href='#msdiv165'>Msdiv 165</a>Āmantanikā raññomhi,<br>
sakkassa vasavattino;<br>
Saṭṭhi <span class='var' id='note49' title='turiya ... (bj, s2, s3, pts1-2)'>tūriyasahassāni</span>,<br>
paṭibodhaṃ karonti me.</p>
<p><a class='ref sc' id='sc10' href='#sc10'>SC 10</a><a class='ref vns' id='vns165' href='#vns165'>SC Verse 165</a><a class='ref ms' id='ms19Vv_187' href='#ms19Vv_187'>Ms 19Vv_187</a><a class='ref msdiv' id='msdiv166' href='#msdiv166'>Msdiv 166</a>Ālambo <span class='var' id='note50' title='gaggamo (s2, s3) | bhaggaro (mr)'>gaggaro</span> <span class='var' id='note51' title='bhimmo (mr)'>gaggaro</span> <span class='var' id='note51' title='bhimmo (mr)'>bhīmo</span>,<br>
sādhuvādī ca saṃsayo;<br>
Pokkharo ca suphasso ca,<br>
<span class='var' id='note52' title='vīṇāmokkhā (s2, s3) | vilāmokkhā (mr)'>viṇāmokkhā</span> ca nāriyo.</p>
<p><a class='ref sc' id='sc11' href='#sc11'>SC 11</a><a class='ref vns' id='vns166' href='#vns166'>SC Verse 166</a><a class='ref ms' id='ms19Vv_188' href='#ms19Vv_188'>Ms 19Vv_188</a><a class='ref msdiv' id='msdiv167' href='#msdiv167'>Msdiv 167</a>Nandā ceva sunandā ca,<br>
soṇadinnā <span class='var' id='note53' title='sucimbhikā (s2)'>sucimhitā</span>;<br>
Alambusā missakesī ca,<br>
puṇḍarīkāti dāruṇī.</p>
<p><a class='ref sc' id='sc12' href='#sc12'>SC 12</a><a class='ref vns' id='vns167' href='#vns167'>SC Verse 167</a><a class='ref ms' id='ms19Vv_189' href='#ms19Vv_189'>Ms 19Vv_189</a><a class='ref msdiv' id='msdiv168' href='#msdiv168'>Msdiv 168</a>Eṇīphassā suphassā ca,<br>
subhaddā muduvādinī;<br>
Etā caññā ca seyyāse,<br>
accharānaṃ pabodhikā.</p>
<p><a class='ref sc' id='sc13' href='#sc13'>SC 13</a><a class='ref vns' id='vns168' href='#vns168'>SC Verse 168</a><a class='ref ms' id='ms19Vv_190' href='#ms19Vv_190'>Ms 19Vv_190</a><a class='ref msdiv' id='msdiv169' href='#msdiv169'>Msdiv 169</a>Tā maṃ kālenupāgantvā,<br>
abhibhāsanti devatā;<br>
Handa naccāma gāyāma,<br>
handa taṃ ramayāmase.</p>
<p><a class='ref sc' id='sc14' href='#sc14'>SC 14</a><a class='ref vns' id='vns169' href='#vns169'>SC Verse 169</a><a class='ref ms' id='ms19Vv_191' href='#ms19Vv_191'>Ms 19Vv_191</a><a class='ref msdiv' id='msdiv170' href='#msdiv170'>Msdiv 170</a>Nayidaṃ akatapuññānaṃ,<br>
katapuññānamevidaṃ;<br>
Asokaṃ nandanaṃ rammaṃ,<br>
tidasānaṃ mahāvanaṃ.</p>
<p><a class='ref sc' id='sc15' href='#sc15'>SC 15</a><a class='ref vns' id='vns170' href='#vns170'>SC Verse 170</a><a class='ref ms' id='ms19Vv_192' href='#ms19Vv_192'>Ms 19Vv_192</a><a class='ref msdiv' id='msdiv171' href='#msdiv171'>Msdiv 171</a>Sukhaṃ akatapuññānaṃ,<br>
idha natthi parattha ca;<br>
Sukhañca katapuññānaṃ,<br>
idha ceva parattha ca.</p>
<p><a class='ref sc' id='sc16' href='#sc16'>SC 16</a><a class='ref vns' id='vns171' href='#vns171'>SC Verse 171</a><a class='ref ms' id='ms19Vv_193' href='#ms19Vv_193'>Ms 19Vv_193</a><a class='ref msdiv' id='msdiv172' href='#msdiv172'>Msdiv 172</a>Tesaṃ sahabyakāmānaṃ,<br>
kattabbaṃ kusalaṃ bahuṃ;<br>
Katapuññā hi modanti,<br>
sagge bhogasamaṅgino”ti.</p>
</blockquote>
<p class='endsutta'><a class='ref sc' id='sc17' href='#sc17'>SC 17</a><a class='ref ms' id='ms19Vv_194' href='#ms19Vv_194'>Ms 19Vv_194</a><span class='var' id='note54' title='dāsīvimānaṃ (bj, s2, s3)'>Dāsivimānaṃ</span> paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
