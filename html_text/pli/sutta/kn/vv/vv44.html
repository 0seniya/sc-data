<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv44' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Mañjiṭṭhakavagga</li>
</ul>
<h1>44. Vihāravimānavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns518' href='#vns518'>SC Verse 518</a><a class='ref ms' id='ms19Vv_577' href='#ms19Vv_577'>Ms 19Vv_577</a><a class='ref msdiv' id='msdiv729' href='#msdiv729'>Msdiv 729</a>“Abhikkantena vaṇṇena,<br>
… pe …<br>
osadhī viya tārakā.</p>
<p><a class='ref sc' id='sc2' href='#sc2'>SC 2</a><a class='ref vns' id='vns519' href='#vns519'>SC Verse 519</a><a class='ref ms' id='ms19Vv_578' href='#ms19Vv_578'>Ms 19Vv_578</a><a class='ref msdiv' id='msdiv730' href='#msdiv730'>Msdiv 730</a>Tassā te naccamānāya,<br>
aṅgamaṅgehi sabbaso;<br>
Dibbā saddā niccharanti,<br>
savanīyā manoramā.</p>
<p><a class='ref sc' id='sc3' href='#sc3'>SC 3</a><a class='ref vns' id='vns520' href='#vns520'>SC Verse 520</a><a class='ref ms' id='ms19Vv_579' href='#ms19Vv_579'>Ms 19Vv_579</a><a class='ref msdiv' id='msdiv731' href='#msdiv731'>Msdiv 731</a>Tassā te naccamānāya,<br>
aṅgamaṅgehi sabbaso;<br>
Dibbā gandhā pavāyanti,<br>
sucigandhā manoramā.</p>
<p><a class='ref sc' id='sc4' href='#sc4'>SC 4</a><a class='ref vns' id='vns521' href='#vns521'>SC Verse 521</a><a class='ref ms' id='ms19Vv_580' href='#ms19Vv_580'>Ms 19Vv_580</a><a class='ref msdiv' id='msdiv732' href='#msdiv732'>Msdiv 732</a>Vivattamānā kāyena,<br>
yā veṇīsu piḷandhanā;<br>
Tesaṃ suyyati nigghoso,<br>
tūriye pañcaṅgike yathā.</p>
<p><a class='ref sc' id='sc5' href='#sc5'>SC 5</a><a class='ref vns' id='vns522' href='#vns522'>SC Verse 522</a><a class='ref ms' id='ms19Vv_581' href='#ms19Vv_581'>Ms 19Vv_581</a><a class='ref msdiv' id='msdiv733' href='#msdiv733'>Msdiv 733</a>Vaṭaṃsakā vātadhutā,<br>
vātena sampakampitā;<br>
Tesaṃ suyyati nigghoso,<br>
tūriye pañcaṅgike yathā.</p>
<p><a class='ref sc' id='sc6' href='#sc6'>SC 6</a><a class='ref vns' id='vns523' href='#vns523'>SC Verse 523</a><a class='ref ms' id='ms19Vv_582' href='#ms19Vv_582'>Ms 19Vv_582</a><a class='ref msdiv' id='msdiv734' href='#msdiv734'>Msdiv 734</a>Yāpi te sirasmiṃ mālā,<br>
sucigandhā manoramā;<br>
Vāti gandho disā sabbā,<br>
rukkho mañjūsako yathā.</p>
<p><a class='ref sc' id='sc7' href='#sc7'>SC 7</a><a class='ref vns' id='vns524' href='#vns524'>SC Verse 524</a><a class='ref ms' id='ms19Vv_583' href='#ms19Vv_583'>Ms 19Vv_583</a><a class='ref msdiv' id='msdiv735' href='#msdiv735'>Msdiv 735</a>Ghāyase taṃ sucigandhaṃ,<br>
rūpaṃ passasi amānusaṃ;<br>
Devate pucchitācikkha,<br>
kissa kammassidaṃ phalan”ti.</p>
<p><a class='ref sc' id='sc8' href='#sc8'>SC 8</a><a class='ref vns' id='vns525' href='#vns525'>SC Verse 525</a><a class='ref ms' id='ms19Vv_584' href='#ms19Vv_584'>Ms 19Vv_584</a><a class='ref msdiv' id='msdiv736' href='#msdiv736'>Msdiv 736</a>“Sāvatthiyaṃ mayhaṃ sakhī bhadante,<br>
Saṃghassa kāresi mahāvihāraṃ;<br>
Tatthappasannā ahamānumodiṃ,<br>
Disvā agārañca piyañca metaṃ.</p>
<p><a class='ref sc' id='sc9' href='#sc9'>SC 9</a><a class='ref vns' id='vns526' href='#vns526'>SC Verse 526</a><a class='ref pts2ed' id='pts2ed63' href='#pts2ed63'>PTS 2nd ed. 63</a> <a class='ref ms' id='ms19Vv_585' href='#ms19Vv_585'>Ms 19Vv_585</a><a class='ref msdiv' id='msdiv737' href='#msdiv737'>Msdiv 737</a>Tāyeva me suddhanumodanāya,<br>
Laddhaṃ vimānabbhutadassaneyyaṃ;<br>
Samantato soḷasayojanāni,<br>
Vehāyasaṃ gacchati iddhiyā mama.</p>
<p><a class='ref sc' id='sc10' href='#sc10'>SC 10</a><a class='ref vns' id='vns527' href='#vns527'>SC Verse 527</a><a class='ref ms' id='ms19Vv_586' href='#ms19Vv_586'>Ms 19Vv_586</a><a class='ref msdiv' id='msdiv738' href='#msdiv738'>Msdiv 738</a>Kūṭāgārā nivesā me,<br>
vibhattā bhāgaso mitā;<br>
Daddallamānā ābhanti,<br>
samantā satayojanaṃ.</p>
<p><a class='ref sc' id='sc11' href='#sc11'>SC 11</a><a class='ref vns' id='vns528' href='#vns528'>SC Verse 528</a><a class='ref ms' id='ms19Vv_587' href='#ms19Vv_587'>Ms 19Vv_587</a><a class='ref msdiv' id='msdiv739' href='#msdiv739'>Msdiv 739</a>Pokkharañño ca me ettha,<br>
puthulomanisevitā;<br>
<span class='var' id='note183' title='acchodikā (bj, pts2)' href='#note183' title='acchodikā (bj, pts2)'>Acchodakā</span> vippasannā,<br>
soṇṇavālukasanthatā.</p>
<p><a class='ref sc' id='sc12' href='#sc12'>SC 12</a><a class='ref vns' id='vns529' href='#vns529'>SC Verse 529</a><a class='ref ms' id='ms19Vv_588' href='#ms19Vv_588'>Ms 19Vv_588</a><a class='ref msdiv' id='msdiv740' href='#msdiv740'>Msdiv 740</a>Nānāpadumasañchannā,<br>
puṇḍarīkasamotatā;<br>
Surabhī sampavāyanti,<br>
manuññā māluteritā.</p>
<p><a class='ref sc' id='sc13' href='#sc13'>SC 13</a><a class='ref vns' id='vns530' href='#vns530'>SC Verse 530</a><a class='ref ms' id='ms19Vv_589' href='#ms19Vv_589'>Ms 19Vv_589</a><a class='ref msdiv' id='msdiv741' href='#msdiv741'>Msdiv 741</a>Jambuyo panasā tālā,<br>
nāḷikeravanāni ca;<br>
Antonivesane jātā,<br>
nānārukkhā aropimā.</p>
<p><a class='ref sc' id='sc14' href='#sc14'>SC 14</a><a class='ref vns' id='vns531' href='#vns531'>SC Verse 531</a><a class='ref ms' id='ms19Vv_590' href='#ms19Vv_590'>Ms 19Vv_590</a><a class='ref msdiv' id='msdiv742' href='#msdiv742'>Msdiv 742</a>Nānātūriyasaṅghuṭṭhaṃ,<br>
accharāgaṇaghositaṃ;<br>
Yopi maṃ supine passe,<br>
sopi vitto siyā naro.</p>
<p><a class='ref sc' id='sc15' href='#sc15'>SC 15</a><a class='ref vns' id='vns532' href='#vns532'>SC Verse 532</a><a class='ref ms' id='ms19Vv_591' href='#ms19Vv_591'>Ms 19Vv_591</a><a class='ref msdiv' id='msdiv743' href='#msdiv743'>Msdiv 743</a>Etādisaṃ abbhutadassaneyyaṃ,<br>
Vimānaṃ sabbasopabhaṃ;<br>
Mama kammehi nibbattaṃ,<br>
Alaṃ puññāni kātave”ti.</p>
<p><a class='ref sc' id='sc16' href='#sc16'>SC 16</a><a class='ref vns' id='vns533' href='#vns533'>SC Verse 533</a><a class='ref ms' id='ms19Vv_592' href='#ms19Vv_592'>Ms 19Vv_592</a><a class='ref msdiv' id='msdiv744' href='#msdiv744'>Msdiv 744</a>“Tāyeva te suddhanumodanāya,<br>
Laddhaṃ vimānabbhutadassaneyyaṃ;<br>
Yā ceva sā dānamadāsi nārī,<br>
Tassā gatiṃ brūhi kuhiṃ <span class='var' id='note184' title='upapannā (bj, pts2, mr)' href='#note184' title='upapannā (bj, pts2, mr)'>uppannā</span> sā”ti.</p>
<p><a class='ref sc' id='sc17' href='#sc17'>SC 17</a><a class='ref vns' id='vns534' href='#vns534'>SC Verse 534</a><a class='ref ms' id='ms19Vv_593' href='#ms19Vv_593'>Ms 19Vv_593</a><a class='ref msdiv' id='msdiv745' href='#msdiv745'>Msdiv 745</a>“Yā sā ahu mayhaṃ sakhī bhadante,<br>
Saṃghassa kāresi mahāvihāraṃ;<br>
Viññātadhammā sā adāsi dānaṃ,<br>
<span class='var' id='note185' title='upapannā (bj, mr)' href='#note185' title='upapannā (bj, mr)'>Uppannā</span> nimmānaratīsu devesu.</p>
<p><a class='ref sc' id='sc18' href='#sc18'>SC 18</a><a class='ref vns' id='vns535' href='#vns535'>SC Verse 535</a><a class='ref ms' id='ms19Vv_594' href='#ms19Vv_594'>Ms 19Vv_594</a><a class='ref msdiv' id='msdiv746' href='#msdiv746'>Msdiv 746</a>Pajāpatī tassa sunimmitassa,<br>
Acintiyā kammavipākā tassā;<br>
Yametaṃ pucchasi kuhiṃ <span class='var' id='note186' title='upapannā (bj, pts2, mr)' href='#note186' title='upapannā (bj, pts2, mr)'>uppannā</span> sāti,<br>
Taṃ te viyākāsiṃ anaññathā ahaṃ.</p>
<p><a class='ref sc' id='sc19' href='#sc19'>SC 19</a><a class='ref vns' id='vns536' href='#vns536'>SC Verse 536</a><a class='ref ms' id='ms19Vv_595' href='#ms19Vv_595'>Ms 19Vv_595</a><a class='ref msdiv' id='msdiv747' href='#msdiv747'>Msdiv 747</a>Tenahaññepi samādapetha,<br>
Saṃghassa dānāni dadātha vittā;<br>
Dhammañca suṇātha pasannamānasā,<br>
Sudullabho laddho manussalābho.</p>
<p><a class='ref sc' id='sc20' href='#sc20'>SC 20</a><a class='ref vns' id='vns537' href='#vns537'>SC Verse 537</a><a class='ref ms' id='ms19Vv_596' href='#ms19Vv_596'>Ms 19Vv_596</a><a class='ref msdiv' id='msdiv748' href='#msdiv748'>Msdiv 748</a>Yaṃ maggaṃ <span class='var' id='note187' title='maggādhipantyadesayi (bj)' href='#note187' title='maggādhipantyadesayi (bj)'>maggādhipatī adesayi</span>,<br>
Brahmassaro kañcanasannibhattaco;<br>
Saṃghassa dānāni dadātha vittā,<br>
Mahapphalā yattha bhavanti dakkhiṇā.</p>
<p><a class='ref sc' id='sc21' href='#sc21'>SC 21</a><a class='ref vns' id='vns538' href='#vns538'>SC Verse 538</a><a class='ref pts2ed' id='pts2ed64' href='#pts2ed64'>PTS 2nd ed. 64</a> <a class='ref ms' id='ms19Vv_597' href='#ms19Vv_597'>Ms 19Vv_597</a><a class='ref msdiv' id='msdiv749' href='#msdiv749'>Msdiv 749</a>Ye puggalā aṭṭha sataṃ pasatthā,<br>
Cattāri etāni yugāni honti;<br>
Te dakkhiṇeyyā sugatassa sāvakā,<br>
Etesu dinnāni mahapphalāni.</p>
<p><a class='ref sc' id='sc22' href='#sc22'>SC 22</a><a class='ref vns' id='vns539' href='#vns539'>SC Verse 539</a><a class='ref ms' id='ms19Vv_598' href='#ms19Vv_598'>Ms 19Vv_598</a><a class='ref msdiv' id='msdiv750' href='#msdiv750'>Msdiv 750</a>Cattāro ca paṭipannā,<br>
cattāro ca phale ṭhitā;<br>
Esa saṃgho ujubhūto,<br>
paññāsīlasamāhito.</p>
<p><a class='ref sc' id='sc23' href='#sc23'>SC 23</a><a class='ref vns' id='vns540' href='#vns540'>SC Verse 540</a><a class='ref ms' id='ms19Vv_599' href='#ms19Vv_599'>Ms 19Vv_599</a><a class='ref msdiv' id='msdiv751' href='#msdiv751'>Msdiv 751</a>Yajamānānaṃ manussānaṃ,<br>
puññapekkhāna pāṇinaṃ;<br>
Karotaṃ opadhikaṃ puññaṃ,<br>
saṃghe dinnaṃ mahapphalaṃ.</p>
<p><a class='ref sc' id='sc24' href='#sc24'>SC 24</a><a class='ref vns' id='vns541' href='#vns541'>SC Verse 541</a><a class='ref ms' id='ms19Vv_600' href='#ms19Vv_600'>Ms 19Vv_600</a><a class='ref msdiv' id='msdiv752' href='#msdiv752'>Msdiv 752</a>Eso hi saṃgho vipulo mahaggato,<br>
Esappameyyo udadhīva sāgaro;<br>
Etehi seṭṭhā naravīrasāvakā,<br>
Pabhaṅkarā <span class='var' id='note190' title='natthettha' href='#note190' title='natthettha'>dhammamudīrayanti</span>.</p>
<p><a class='ref sc' id='sc25' href='#sc25'>SC 25</a><a class='ref vns' id='vns542' href='#vns542'>SC Verse 542</a><a class='ref ms' id='ms19Vv_601' href='#ms19Vv_601'>Ms 19Vv_601</a><a class='ref msdiv' id='msdiv753' href='#msdiv753'>Msdiv 753</a>Tesaṃ sudinnaṃ suhutaṃ suyiṭṭhaṃ,<br>
Ye saṃghamuddissa dadanti dānaṃ;<br>
Sā dakkhiṇā saṃghagatā patiṭṭhitā,<br>
Mahapphalā <span class='var' id='note191' title='lokavidūhi (s3, mr)' href='#note191' title='lokavidūhi (s3, mr)'>lokavidūna</span> vaṇṇitā.</p>
<p><a class='ref sc' id='sc26' href='#sc26'>SC 26</a><a class='ref vns' id='vns543' href='#vns543'>SC Verse 543</a><a class='ref ms' id='ms19Vv_602' href='#ms19Vv_602'>Ms 19Vv_602</a><a class='ref msdiv' id='msdiv754' href='#msdiv754'>Msdiv 754</a>Etādisaṃ yaññamanussarantā,<br>
Ye vedajātā vicaranti loke;<br>
Vineyya maccheramalaṃ samūlaṃ,<br>
Aninditā saggamupenti ṭhānan”ti.</p>
</blockquote>
<p class='endsutta'><a class='ref sc' id='sc27' href='#sc27'>SC 27</a><a class='ref ms' id='ms19Vv_603' href='#ms19Vv_603'>Ms 19Vv_603</a>Vihāravimānaṃ chaṭṭhaṃ.<br>
Bhāṇavāraṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
