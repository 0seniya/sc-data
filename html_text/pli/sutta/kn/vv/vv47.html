<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv47' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Mañjiṭṭhakavagga</li>
</ul>
<h1>47. Pītavimānavatthu</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref vns' id='vns570' href='#vns570'>SC Verse 570</a><a class='ref ms' id='ms19Vv_632' href='#ms19Vv_632'>Ms 19Vv_632</a><a class='ref msdiv' id='msdiv795' href='#msdiv795'>Msdiv 795</a>“Pītavatthe pītadhaje,<br>
pītālaṅkārabhūsite;<br>
Pītacandanalittaṅge,<br>
<span class='var' id='note193' title='pītuppalamadhārinī (s2, s3, pts1, mr) | pītuppalamālinī (pts2)' href='#note193' title='pītuppalamadhārinī (s2, s3, pts1, mr) | pītuppalamālinī (pts2)'>pītauppalamālinī</span>.</p>
<p><a class='ref sc' id='sc2' href='#sc2'>SC 2</a><a class='ref vns' id='vns571' href='#vns571'>SC Verse 571</a><a class='ref ms' id='ms19Vv_633' href='#ms19Vv_633'>Ms 19Vv_633</a><a class='ref msdiv' id='msdiv796' href='#msdiv796'>Msdiv 796</a>Pītapāsādasayane,<br>
pītāsane pītabhājane;<br>
Pītachatte pītarathe,<br>
pītasse pītabījane.</p>
<p><a class='ref sc' id='sc3' href='#sc3'>SC 3</a><a class='ref vns' id='vns572' href='#vns572'>SC Verse 572</a><a class='ref ms' id='ms19Vv_634' href='#ms19Vv_634'>Ms 19Vv_634</a><a class='ref msdiv' id='msdiv797' href='#msdiv797'>Msdiv 797</a>Kiṃ kammamakarī bhadde,<br>
pubbe mānusake bhave;<br>
Devate pucchitācikkha,<br>
kissa kammassidaṃ phalan”ti.</p>
<p><a class='ref sc' id='sc4' href='#sc4'>SC 4</a><a class='ref vns' id='vns573' href='#vns573'>SC Verse 573</a><a class='ref ms' id='ms19Vv_635' href='#ms19Vv_635'>Ms 19Vv_635</a><a class='ref msdiv' id='msdiv798' href='#msdiv798'>Msdiv 798</a>“Kosātakī nāma latatthi bhante,<br>
Tittikā anabhicchitā;<br>
Tassā cattāri pupphāni,<br>
Thūpaṃ abhihariṃ ahaṃ.</p>
<p><a class='ref sc' id='sc5' href='#sc5'>SC 5</a><a class='ref vns' id='vns574' href='#vns574'>SC Verse 574</a><a class='ref ms' id='ms19Vv_636' href='#ms19Vv_636'>Ms 19Vv_636</a><a class='ref msdiv' id='msdiv799' href='#msdiv799'>Msdiv 799</a>Satthu sarīramuddissa,<br>
vippasannena cetasā;<br>
Nāssa maggaṃ avekkhissaṃ,<br>
na <span class='var' id='note194' title='tadaggamanasā (bj) | tadaṅgamanasā (s2, s3)' href='#note194' title='tadaggamanasā (bj) | tadaṅgamanasā (s2, s3)'>taggamanasā</span> satī.</p>
<p><a class='ref sc' id='sc6' href='#sc6'>SC 6</a><a class='ref vns' id='vns575' href='#vns575'>SC Verse 575</a><a class='ref ms' id='ms19Vv_637' href='#ms19Vv_637'>Ms 19Vv_637</a><a class='ref msdiv' id='msdiv800' href='#msdiv800'>Msdiv 800</a>Tato maṃ avadhī gāvī,<br>
thūpaṃ apattamānasaṃ;<br>
Tañcāhaṃ abhisañceyyaṃ,<br>
<span class='var' id='note195' title='bhīyo (bj)' href='#note195' title='bhīyo (bj)'>bhiyyo</span> nūna ito siyā.</p>
<p><a class='ref sc' id='sc7' href='#sc7'>SC 7</a><a class='ref vns' id='vns576' href='#vns576'>SC Verse 576</a><a class='ref ms' id='ms19Vv_638' href='#ms19Vv_638'>Ms 19Vv_638</a><a class='ref msdiv' id='msdiv801' href='#msdiv801'>Msdiv 801</a>Tena kammena devinda,<br>
maghavā devakuñjara;<br>
Pahāya mānusaṃ dehaṃ,<br>
tava <span class='var' id='note196' title='sahavyatamāgatā (bj, pts1-2) | sahabyatamāgatā (s2, s3)' href='#note196' title='sahavyatamāgatā (bj, pts1-2) | sahabyatamāgatā (s2, s3)'>sahabyamāgatā</span>”ti.</p>
<p><a class='ref sc' id='sc8' href='#sc8'>SC 8</a><a class='ref vns' id='vns577' href='#vns577'>SC Verse 577</a><a class='ref pts2ed' id='pts2ed69' href='#pts2ed69'>PTS 2nd ed. 69</a> <a class='ref ms' id='ms19Vv_639' href='#ms19Vv_639'>Ms 19Vv_639</a><a class='ref msdiv' id='msdiv802' href='#msdiv802'>Msdiv 802</a>Idaṃ sutvā tidasādhipati,<br>
Maghavā devakuñjaro;<br>
Tāvatiṃse pasādento,<br>
Mātaliṃ <span class='var' id='note197' title='etadabravīti (bj)' href='#note197' title='etadabravīti (bj)'>etadabravi</span>.</p>
<p><a class='ref sc' id='sc9' href='#sc9'>SC 9</a><a class='ref vns' id='vns578' href='#vns578'>SC Verse 578</a><a class='ref ms' id='ms19Vv_640' href='#ms19Vv_640'>Ms 19Vv_640</a><a class='ref msdiv' id='msdiv803' href='#msdiv803'>Msdiv 803</a>“Passa mātali accheraṃ,<br>
cittaṃ kammaphalaṃ idaṃ;<br>
Appakampi kataṃ deyyaṃ,<br>
puññaṃ hoti mahapphalaṃ.</p>
<p><a class='ref sc' id='sc10' href='#sc10'>SC 10</a><a class='ref vns' id='vns579' href='#vns579'>SC Verse 579</a><a class='ref ms' id='ms19Vv_641' href='#ms19Vv_641'>Ms 19Vv_641</a><a class='ref msdiv' id='msdiv804' href='#msdiv804'>Msdiv 804</a>Natthi citte pasannamhi,<br>
appakā nāma dakkhiṇā;<br>
Tathāgate vā sambuddhe,<br>
atha vā tassa sāvake.</p>
<p><a class='ref sc' id='sc11' href='#sc11'>SC 11</a><a class='ref vns' id='vns580' href='#vns580'>SC Verse 580</a><a class='ref ms' id='ms19Vv_642' href='#ms19Vv_642'>Ms 19Vv_642</a><a class='ref msdiv' id='msdiv805' href='#msdiv805'>Msdiv 805</a>Ehi mātali amhepi,<br>
bhiyyo bhiyyo mahemase;<br>
Tathāgatassa dhātuyo,<br>
sukho puññāna muccayo.</p>
<p><a class='ref sc' id='sc12' href='#sc12'>SC 12</a><a class='ref vns' id='vns581' href='#vns581'>SC Verse 581</a><a class='ref ms' id='ms19Vv_643' href='#ms19Vv_643'>Ms 19Vv_643</a><a class='ref msdiv' id='msdiv806' href='#msdiv806'>Msdiv 806</a>Tiṭṭhante nibbute cāpi,<br>
same citte samaṃ phalaṃ;<br>
Cetopaṇidhihetu hi,<br>
sattā gacchanti suggatiṃ.</p>
<p><a class='ref sc' id='sc13' href='#sc13'>SC 13</a><a class='ref vns' id='vns582' href='#vns582'>SC Verse 582</a><a class='ref ms' id='ms19Vv_644' href='#ms19Vv_644'>Ms 19Vv_644</a><a class='ref msdiv' id='msdiv807' href='#msdiv807'>Msdiv 807</a><span class='var' id='note199' title='bahunnaṃ (bj, s2, s3, pts2)' href='#note199' title='bahunnaṃ (bj, s2, s3, pts2)'>Bahūnaṃ</span> vata atthāya,<br>
uppajjanti tathāgatā;<br>
Yattha kāraṃ karitvāna,<br>
saggaṃ gacchanti dāyakā”ti.</p>
</blockquote>
<p class='endsutta'><a class='ref sc' id='sc14' href='#sc14'>SC 14</a><a class='ref ms' id='ms19Vv_645' href='#ms19Vv_645'>Ms 19Vv_645</a>Pītavimānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
