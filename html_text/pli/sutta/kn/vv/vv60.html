<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv60' lang='pli'>
<header>
<ul>
<li class='division'>Vimānavatthu</li>
<li>Purisavimāna</li>
<li>Mahārathavagga</li>
</ul>
<h1>60. Paṭhamanāgavimānavatthu</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns725'>SC Verse 725</a><a class='ref pts2ed' id='pts2ed88'>PTS 2nd ed. 88</a> <a class='ref ms' id='ms19Vv_804'>Ms 19Vv_804</a><a class='ref msdiv' id='msdiv961'>Msdiv 961</a>“Susukkakhandhaṃ abhiruyha nāgaṃ,<br>
Akācinaṃ dantiṃ baliṃ mahājavaṃ;<br>
<span class='var' id='note244' title='āruyha (s2, s3, pts1-2)'>Abhiruyha</span> <span class='var' id='note245' title='gajaṃ pavaraṃ (s2, s3, pts1)'>gajavaraṃ</span> sukappitaṃ,<br>
Idhāgamā vehāyasaṃ antalikkhe.</p>
<p><a class='ref sc' id='sc2'>SC 2</a><a class='ref vns' id='vns726'>SC Verse 726</a><a class='ref ms' id='ms19Vv_805'>Ms 19Vv_805</a><a class='ref msdiv' id='msdiv962'>Msdiv 962</a>Nāgassa dantesu duvesu nimmitā,<br>
Acchodakā paduminiyo suphullā;<br>
Padumesu ca tūriyagaṇā pavajjare,<br>
Imā ca naccanti manoharāyo.</p>
<p><a class='ref sc' id='sc3'>SC 3</a><a class='ref vns' id='vns727'>SC Verse 727</a><a class='ref ms' id='ms19Vv_806'>Ms 19Vv_806</a><a class='ref msdiv' id='msdiv963'>Msdiv 963</a>Deviddhipattosi mahānubhāvo,<br>
Manussabhūto kimakāsi puññaṃ;<br>
Kenāsi evaṃ jalitānubhāvo,<br>
Vaṇṇo ca te sabbadisā pabhāsatī”ti.</p>
<p><a class='ref sc' id='sc4'>SC 4</a><a class='ref vns' id='vns728'>SC Verse 728</a><a class='ref ms' id='ms19Vv_807'>Ms 19Vv_807</a><a class='ref msdiv' id='msdiv964'>Msdiv 964</a>So devaputto attamano,<br>
moggallānena pucchito;<br>
Pañhaṃ puṭṭho viyākāsi,<br>
yassa kammassidaṃ phalaṃ.</p>
<p><a class='ref sc' id='sc5'>SC 5</a><a class='ref vns' id='vns729'>SC Verse 729</a><a class='ref ms' id='ms19Vv_808'>Ms 19Vv_808</a><a class='ref msdiv' id='msdiv965'>Msdiv 965</a>“Aṭṭheva muttapupphāni,<br>
kassapassa <span class='var' id='note246' title='bhagavato (s2, s3, mr)'>mahesino</span>;<br>
Thūpasmiṃ abhiropesiṃ,<br>
pasanno sehi pāṇibhi.</p>
<p><a class='ref sc' id='sc6'>SC 6</a><a class='ref vns' id='vns730'>SC Verse 730</a><a class='ref ms' id='ms19Vv_809'>Ms 19Vv_809</a><a class='ref msdiv' id='msdiv966-967'>Msdiv 966-967</a>Tena metādiso vaṇṇo,<br>
… pe …<br>
vaṇṇo ca me sabbadisā pabhāsatī”ti.</p>
</blockquote>
<p class='endsutta'><a class='ref sc' id='sc7'>SC 7</a><a class='ref ms' id='ms19Vv_810'>Ms 19Vv_810</a>Paṭhamanāgavimānaṃ dasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
