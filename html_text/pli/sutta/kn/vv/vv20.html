<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv20' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Cittalatāvagga</li>
</ul>
<h1>20. Ācāmadāyikāvimānavatthu</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref vns' id='vns183'>SC Verse 183</a><a class='ref ms' id='ms19Vv_208'>Ms 19Vv_208</a><a class='ref msdiv' id='msdiv185' href='#sc1'>SC 1</a><a class='ref vns' id='vns183'>SC Verse 183</a><a class='ref ms' id='ms19Vv_208'>Ms 19Vv_208</a><a class='ref msdiv' id='msdiv185'>Msdiv 185</a>“Piṇḍāya te carantassa,<br>
tuṇhībhūtassa tiṭṭhato;<br>
Daliddā kapaṇā nārī,<br>
parāgāraṃ <span class='var' id='note57' title='avassitā (bj, s2, s3, pts1-2)' href='#note57' title='avassitā (bj, s2, s3, pts1-2)'>apassitā</span>.</p>
<p><a class='ref sc' id='sc2'>SC 2</a><a class='ref vns' id='vns184'>SC Verse 184</a><a class='ref ms' id='ms19Vv_209'>Ms 19Vv_209</a><a class='ref msdiv' id='msdiv186' href='#sc2'>SC 2</a><a class='ref vns' id='vns184'>SC Verse 184</a><a class='ref ms' id='ms19Vv_209'>Ms 19Vv_209</a><a class='ref msdiv' id='msdiv186'>Msdiv 186</a>Yā te adāsi ācāmaṃ,<br>
pasannā sehi pāṇibhi;<br>
Sā hitvā mānusaṃ dehaṃ,<br>
kaṃ nu sā disataṃ gatā”ti.</p>
<p><a class='ref sc' id='sc3'>SC 3</a><a class='ref vns' id='vns185'>SC Verse 185</a><a class='ref ms' id='ms19Vv_210'>Ms 19Vv_210</a><a class='ref msdiv' id='msdiv187' href='#sc3'>SC 3</a><a class='ref vns' id='vns185'>SC Verse 185</a><a class='ref ms' id='ms19Vv_210'>Ms 19Vv_210</a><a class='ref msdiv' id='msdiv187'>Msdiv 187</a>“Piṇḍāya me carantassa,<br>
tuṇhībhūtassa tiṭṭhato;<br>
Daliddā kapaṇā nārī,<br>
parāgāraṃ apassitā.</p>
<p><a class='ref sc' id='sc4'>SC 4</a><a class='ref vns' id='vns186'>SC Verse 186</a><a class='ref ms' id='ms19Vv_211'>Ms 19Vv_211</a><a class='ref msdiv' id='msdiv188' href='#sc4'>SC 4</a><a class='ref vns' id='vns186'>SC Verse 186</a><a class='ref ms' id='ms19Vv_211'>Ms 19Vv_211</a><a class='ref msdiv' id='msdiv188'>Msdiv 188</a>Yā me adāsi ācāmaṃ,<br>
pasannā sehi pāṇibhi;<br>
Sā hitvā mānusaṃ dehaṃ,<br>
vippamuttā ito cutā.</p>
<p><a class='ref sc' id='sc5'>SC 5</a><a class='ref vns' id='vns187'>SC Verse 187</a><a class='ref ms' id='ms19Vv_212'>Ms 19Vv_212</a><a class='ref msdiv' id='msdiv189' href='#sc5'>SC 5</a><a class='ref vns' id='vns187'>SC Verse 187</a><a class='ref ms' id='ms19Vv_212'>Ms 19Vv_212</a><a class='ref msdiv' id='msdiv189'>Msdiv 189</a>Nimmānaratino nāma,<br>
santi devā mahiddhikā;<br>
Tattha sā sukhitā nārī,<br>
modatācāmadāyikā”ti.</p>
<p><a class='ref sc' id='sc6'>SC 6</a><a class='ref vns' id='vns188'>SC Verse 188</a><a class='ref ms' id='ms19Vv_213'>Ms 19Vv_213</a><a class='ref msdiv' id='msdiv190' href='#sc6'>SC 6</a><a class='ref vns' id='vns188'>SC Verse 188</a><a class='ref ms' id='ms19Vv_213'>Ms 19Vv_213</a><a class='ref msdiv' id='msdiv190'>Msdiv 190</a>“Aho dānaṃ varākiyā,<br>
kassape suppatiṭṭhitaṃ;<br>
Parābhatena dānena,<br>
ijjhittha vata dakkhiṇā.</p>
<p><a class='ref sc' id='sc7'>SC 7</a><a class='ref vns' id='vns189'>SC Verse 189</a><a class='ref ms' id='ms19Vv_214'>Ms 19Vv_214</a><a class='ref msdiv' id='msdiv191' href='#sc7'>SC 7</a><a class='ref vns' id='vns189'>SC Verse 189</a><a class='ref ms' id='ms19Vv_214'>Ms 19Vv_214</a><a class='ref msdiv' id='msdiv191'>Msdiv 191</a>Yā mahesittaṃ kāreyya,<br>
cakkavattissa rājino;<br>
Nārī sabbaṅgakalyāṇī,<br>
bhattu cānomadassikā;<br>
Etassācāmadānassa,<br>
kalaṃ nāgghati soḷasiṃ.</p>
<p><a class='ref sc' id='sc8'>SC 8</a><a class='ref vns' id='vns190'>SC Verse 190</a><a class='ref ms' id='ms19Vv_215'>Ms 19Vv_215</a><a class='ref msdiv' id='msdiv192' href='#sc8'>SC 8</a><a class='ref vns' id='vns190'>SC Verse 190</a><a class='ref ms' id='ms19Vv_215'>Ms 19Vv_215</a><a class='ref msdiv' id='msdiv192'>Msdiv 192</a>Sataṃ nikkhā sataṃ assā,<br>
sataṃ assatarīrathā;<br>
Sataṃ kaññāsahassāni,<br>
āmuttamaṇikuṇḍalā;<br>
Etassācāmadānassa,<br>
kalaṃ nāgghanti soḷasiṃ.</p>
<p><a class='ref sc' id='sc9'>SC 9</a><a class='ref vns' id='vns191'>SC Verse 191</a><a class='ref ms' id='ms19Vv_216'>Ms 19Vv_216</a><a class='ref msdiv' id='msdiv193' href='#sc9'>SC 9</a><a class='ref vns' id='vns191'>SC Verse 191</a><a class='ref ms' id='ms19Vv_216'>Ms 19Vv_216</a><a class='ref msdiv' id='msdiv193'>Msdiv 193</a>Sataṃ hemavatā nāgā,<br>
īsādantā urūḷhavā;<br>
Suvaṇṇakacchā mātaṅgā,<br>
<span class='var' id='note58' title='hemakappanivāsasā (s2, s3, mr)' href='#note58' title='hemakappanivāsasā (s2, s3, mr)'>hemakappanavāsasā</span>;<br>
Etassācāmadānassa,<br>
kalaṃ nāgghati soḷasiṃ.</p>
<p><a class='ref sc' id='sc10'>SC 10</a><a class='ref vns' id='vns192'>SC Verse 192</a><a class='ref pts2ed' id='pts2ed25'>PTS 2nd ed. 25</a> <a class='ref ms' id='ms19Vv_217'>Ms 19Vv_217</a><a class='ref msdiv' id='msdiv194' href='#sc10'>SC 10</a><a class='ref vns' id='vns192'>SC Verse 192</a><a class='ref pts2ed' id='pts2ed25'>PTS 2nd ed. 25</a> <a class='ref ms' id='ms19Vv_217'>Ms 19Vv_217</a><a class='ref msdiv' id='msdiv194'>Msdiv 194</a>Catunnamapi dīpānaṃ,<br>
issaraṃ yodha kāraye;<br>
Etassācāmadānassa,<br>
kalaṃ nāgghati soḷasin”ti.</p>
</blockquote>
<p class='endsutta'><a class='ref sc' id='sc11'>SC 11</a><a class='ref ms' id='ms19Vv_218' href='#sc11'>SC 11</a><a class='ref ms' id='ms19Vv_218'>Ms 19Vv_218</a>Ācāmadāyikāvimānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
