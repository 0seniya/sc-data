<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp24' lang='pli'>
<header>
<ul>
<li class='division'>Cariyāpiṭaka</li>
<li>Yudhañjayavagga</li>
<li>Nekkhammapāramī 4</li>
</ul>
<h1>Bhisacariya</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts2ed' id='pts2ed27' href='#pts2ed27'>PTS 2nd ed. 27</a> <a class='ref ms' id='ms21Cp_305' href='#ms21Cp_305'>Ms 21Cp_305</a><a class='ref msdiv' id='msdiv34' href='#msdiv34'>Msdiv 34</a>“Punāparaṃ yadā homi,<br>
kāsīnaṃ puravaruttame;<br>
Bhaginī ca bhātaro satta,<br>
nibbattā sotthiye kule.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Cp_306' href='#ms21Cp_306'>Ms 21Cp_306</a><a class='ref msdiv' id='msdiv35' href='#msdiv35'>Msdiv 35</a>Etesaṃ pubbajo āsiṃ,<br>
hirīsukkamupāgato;<br>
Bhavaṃ disvāna bhayato,<br>
nekkhammābhirato ahaṃ.</p>
<p><a class='ref sc' id='sc3' href='#sc3'>SC 3</a><a class='ref pts1ed' id='pts1ed95' href='#pts1ed95'>PTS 1st ed. 95</a> <a class='ref ms' id='ms21Cp_307' href='#ms21Cp_307'>Ms 21Cp_307</a><a class='ref msdiv' id='msdiv36' href='#msdiv36'>Msdiv 36</a>Mātāpitūhi pahitā,<br>
sahāyā ekamānasā;<br>
Kāmehi maṃ nimantenti,<br>
‘kulavaṃsaṃ dharehi’ti.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Cp_308' href='#ms21Cp_308'>Ms 21Cp_308</a><a class='ref msdiv' id='msdiv37' href='#msdiv37'>Msdiv 37</a>Yaṃ tesaṃ vacanaṃ vuttaṃ,<br>
gihīdhamme sukhāvahaṃ;<br>
Taṃ me ahosi kaṭhinaṃ,<br>
<span class='var' id='note75' title='tattapālasamaṃ viya (si) | santattaphālasamaṃ viya (mr)' href='#note75' title='tattapālasamaṃ viya (si) | santattaphālasamaṃ viya (mr)'>tattaphālasamaṃ</span> viya.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Cp_309' href='#ms21Cp_309'>Ms 21Cp_309</a><a class='ref msdiv' id='msdiv38' href='#msdiv38'>Msdiv 38</a>Te maṃ tadā ukkhipantaṃ,<br>
pucchiṃsu patthitaṃ mama;<br>
‘Kiṃ tvaṃ patthayase samma,<br>
yadi kāme na bhuñjasi’.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Cp_310' href='#ms21Cp_310'>Ms 21Cp_310</a><a class='ref msdiv' id='msdiv39' href='#msdiv39'>Msdiv 39</a>Tesāhaṃ evamavacaṃ,<br>
atthakāmo hitesinaṃ;<br>
‘Nāhaṃ patthemi gihībhāvaṃ,<br>
nekkhammābhirato ahaṃ’.</p>
<p><a class='ref sc' id='sc7' href='#sc7'>SC 7</a><a class='ref ms' id='ms21Cp_311' href='#ms21Cp_311'>Ms 21Cp_311</a><a class='ref msdiv' id='msdiv40' href='#msdiv40'>Msdiv 40</a>Te mayhaṃ vacanaṃ sutvā,<br>
pitu mātu ca sāvayuṃ;<br>
Mātāpitā evamāhu,<br>
‘sabbeva pabbajāma bho’.</p>
<p><a class='ref sc' id='sc8' href='#sc8'>SC 8</a><a class='ref ms' id='ms21Cp_312' href='#ms21Cp_312'>Ms 21Cp_312</a><a class='ref msdiv' id='msdiv41' href='#msdiv41'>Msdiv 41</a>Ubho mātāpitā mayhaṃ,<br>
bhaginī ca satta bhātaro;<br>
Amitadhanaṃ chaḍḍayitvā,<br>
pāvisimhā mahāvanan”ti.</p>
</blockquote>
<p class='endsutta'><a class='ref sc' id='sc9' href='#sc9'>SC 9</a><a class='ref ms' id='ms21Cp_313' href='#ms21Cp_313'>Ms 21Cp_313</a><span class='var' id='note76' title='bhiṃsacariyaṃ (s2, s3)' href='#note76' title='bhiṃsacariyaṃ (s2, s3)'>Bhisacariyaṃ</span> catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
