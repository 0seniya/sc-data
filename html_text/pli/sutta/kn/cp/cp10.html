<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp10' lang='pli'>
<header>
<ul>
<li class='division'>Cariyāpiṭaka</li>
<li>Akittivagga</li>
<li>Dānapāramī 10</li>
</ul>
<h1>Sasapaṇḍitacariya</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref pts1ed' id='pts1ed82'>PTS 1st ed. 82</a> <a class='ref pts2ed' id='pts2ed12'>PTS 2nd ed. 12</a> <a class='ref ms' id='ms21Cp_135'>Ms 21Cp_135</a><a class='ref msdiv' id='msdiv125' href='#sc1'>SC 1</a><a class='ref pts1ed' id='pts1ed82'>PTS 1st ed. 82</a> <a class='ref pts2ed' id='pts2ed12'>PTS 2nd ed. 12</a> <a class='ref ms' id='ms21Cp_135'>Ms 21Cp_135</a><a class='ref msdiv' id='msdiv125'>Msdiv 125</a>“Punāparaṃ yadā homi,<br>
Sasako pavanacārako;<br>
Tiṇapaṇṇasākaphalabhakkho,<br>
Paraheṭhanavivajjito.</p>
<p><a class='ref sc' id='sc2'>SC 2</a><a class='ref ms' id='ms21Cp_136'>Ms 21Cp_136</a><a class='ref msdiv' id='msdiv126' href='#sc2'>SC 2</a><a class='ref ms' id='ms21Cp_136'>Ms 21Cp_136</a><a class='ref msdiv' id='msdiv126'>Msdiv 126</a>Makkaṭo ca siṅgālo ca,<br>
suttapoto cahaṃ tadā;<br>
Vasāma ekasāmantā,<br>
<span class='var' id='note32' title='sāyaṃ pāto padissare (pts1-2, mr)' href='#note32' title='sāyaṃ pāto padissare (pts1-2, mr)'>sāyaṃ pāto ca dissare</span>.</p>
<p><a class='ref sc' id='sc3'>SC 3</a><a class='ref ms' id='ms21Cp_137'>Ms 21Cp_137</a><a class='ref msdiv' id='msdiv127' href='#sc3'>SC 3</a><a class='ref ms' id='ms21Cp_137'>Ms 21Cp_137</a><a class='ref msdiv' id='msdiv127'>Msdiv 127</a>Ahaṃ te anusāsāmi,<br>
kiriye kalyāṇapāpake;<br>
‘Pāpāni parivajjetha,<br>
kalyāṇe abhinivissatha’.</p>
<p><a class='ref sc' id='sc4'>SC 4</a><a class='ref ms' id='ms21Cp_138'>Ms 21Cp_138</a><a class='ref msdiv' id='msdiv128' href='#sc4'>SC 4</a><a class='ref ms' id='ms21Cp_138'>Ms 21Cp_138</a><a class='ref msdiv' id='msdiv128'>Msdiv 128</a>Uposathamhi divase,<br>
candaṃ disvāna pūritaṃ;<br>
Etesaṃ tattha ācikkhiṃ,<br>
‘divaso ajjuposatho.</p>
<p><a class='ref sc' id='sc5'>SC 5</a><a class='ref ms' id='ms21Cp_139'>Ms 21Cp_139</a><a class='ref msdiv' id='msdiv129' href='#sc5'>SC 5</a><a class='ref ms' id='ms21Cp_139'>Ms 21Cp_139</a><a class='ref msdiv' id='msdiv129'>Msdiv 129</a>Dānāni paṭiyādetha,<br>
dakkhiṇeyyassa dātave;<br>
Datvā dānaṃ dakkhiṇeyye,<br>
upavassathuposathaṃ’.</p>
<p><a class='ref sc' id='sc6'>SC 6</a><a class='ref ms' id='ms21Cp_140'>Ms 21Cp_140</a><a class='ref msdiv' id='msdiv130' href='#sc6'>SC 6</a><a class='ref ms' id='ms21Cp_140'>Ms 21Cp_140</a><a class='ref msdiv' id='msdiv130'>Msdiv 130</a>Te me sādhūti vatvāna,<br>
yathāsatti yathābalaṃ;<br>
Dānāni paṭiyādetvā,<br>
dakkhiṇeyyaṃ <span class='var' id='note33' title='gavesiyuṃ (si) | gavesiṃsuṃ (pts1) | gavesayyuṃ (mr)' href='#note33' title='gavesiyuṃ (si) | gavesiṃsuṃ (pts1) | gavesayyuṃ (mr)'>gavesisuṃ</span>.</p>
<p><a class='ref sc' id='sc7'>SC 7</a><a class='ref ms' id='ms21Cp_141'>Ms 21Cp_141</a><a class='ref msdiv' id='msdiv131' href='#sc7'>SC 7</a><a class='ref ms' id='ms21Cp_141'>Ms 21Cp_141</a><a class='ref msdiv' id='msdiv131'>Msdiv 131</a>Ahaṃ nisajja cintesiṃ,<br>
dānaṃ dakkhiṇanucchavaṃ;<br>
‘Yadihaṃ labhe dakkhiṇeyyaṃ,<br>
kiṃ me dānaṃ bhavissati.</p>
<p><a class='ref sc' id='sc8'>SC 8</a><a class='ref ms' id='ms21Cp_142'>Ms 21Cp_142</a><a class='ref msdiv' id='msdiv132' href='#sc8'>SC 8</a><a class='ref ms' id='ms21Cp_142'>Ms 21Cp_142</a><a class='ref msdiv' id='msdiv132'>Msdiv 132</a>Na me atthi tilā muggā,<br>
māsā vā taṇḍulā ghataṃ;<br>
Ahaṃ tiṇena yāpemi,<br>
na sakkā tiṇa dātave.</p>
<p><a class='ref sc' id='sc9'>SC 9</a><a class='ref ms' id='ms21Cp_143'>Ms 21Cp_143</a><a class='ref msdiv' id='msdiv133' href='#sc9'>SC 9</a><a class='ref ms' id='ms21Cp_143'>Ms 21Cp_143</a><a class='ref msdiv' id='msdiv133'>Msdiv 133</a>Yadi koci eti dakkhiṇeyyo,<br>
Bhikkhāya mama santike;<br>
Dajjāhaṃ sakamattānaṃ,<br>
Na so tuccho gamissati’.</p>
<p><a class='ref sc' id='sc10'>SC 10</a><a class='ref ms' id='ms21Cp_144'>Ms 21Cp_144</a><a class='ref msdiv' id='msdiv134' href='#sc10'>SC 10</a><a class='ref ms' id='ms21Cp_144'>Ms 21Cp_144</a><a class='ref msdiv' id='msdiv134'>Msdiv 134</a>Mama saṅkappamaññāya,<br>
sakko brāhmaṇavaṇṇinā;<br>
Āsayaṃ me upāgacchi,<br>
dānavīmaṃsanāya me.</p>
<p><a class='ref sc' id='sc11'>SC 11</a><a class='ref ms' id='ms21Cp_145'>Ms 21Cp_145</a><a class='ref msdiv' id='msdiv135' href='#sc11'>SC 11</a><a class='ref ms' id='ms21Cp_145'>Ms 21Cp_145</a><a class='ref msdiv' id='msdiv135'>Msdiv 135</a>Tamahaṃ disvāna santuṭṭho,<br>
idaṃ vacanamabraviṃ;<br>
‘Sādhu khosi anuppatto,<br>
ghāsahetu mamantike.</p>
<p><a class='ref sc' id='sc12'>SC 12</a><a class='ref ms' id='ms21Cp_146'>Ms 21Cp_146</a><a class='ref msdiv' id='msdiv136' href='#sc12'>SC 12</a><a class='ref ms' id='ms21Cp_146'>Ms 21Cp_146</a><a class='ref msdiv' id='msdiv136'>Msdiv 136</a>Adinnapubbaṃ dānavaraṃ,<br>
ajja dassāmi te ahaṃ;<br>
Tuvaṃ sīlaguṇūpeto,<br>
ayuttaṃ te paraheṭhanaṃ.</p>
<p><a class='ref sc' id='sc13'>SC 13</a><a class='ref ms' id='ms21Cp_147'>Ms 21Cp_147</a><a class='ref msdiv' id='msdiv137' href='#sc13'>SC 13</a><a class='ref ms' id='ms21Cp_147'>Ms 21Cp_147</a><a class='ref msdiv' id='msdiv137'>Msdiv 137</a>Ehi aggiṃ padīpehi,<br>
nānākaṭṭhe samānaya;<br>
Ahaṃ pacissamattānaṃ,<br>
pakkaṃ tvaṃ bhakkhayissasi’.</p>
<p><a class='ref sc' id='sc14'>SC 14</a><a class='ref ms' id='ms21Cp_148'>Ms 21Cp_148</a><a class='ref msdiv' id='msdiv138' href='#sc14'>SC 14</a><a class='ref ms' id='ms21Cp_148'>Ms 21Cp_148</a><a class='ref msdiv' id='msdiv138'>Msdiv 138</a>‘Sādhū’ti so haṭṭhamano,<br>
nānākaṭṭhe samānayi;<br>
Mahantaṃ akāsi citakaṃ,<br>
katvā aṅgāragabbhakaṃ.</p>
<p><a class='ref sc' id='sc15'>SC 15</a><a class='ref ms' id='ms21Cp_149'>Ms 21Cp_149</a><a class='ref msdiv' id='msdiv139' href='#sc15'>SC 15</a><a class='ref ms' id='ms21Cp_149'>Ms 21Cp_149</a><a class='ref msdiv' id='msdiv139'>Msdiv 139</a>Aggiṃ tattha padīpesi,<br>
yathā so khippaṃ mahā bhave;<br>
Phoṭetvā rajagate gatte,<br>
ekamantaṃ upāvisiṃ.</p>
<p><a class='ref sc' id='sc16'>SC 16</a><a class='ref ms' id='ms21Cp_150'>Ms 21Cp_150</a><a class='ref msdiv' id='msdiv140' href='#sc16'>SC 16</a><a class='ref ms' id='ms21Cp_150'>Ms 21Cp_150</a><a class='ref msdiv' id='msdiv140'>Msdiv 140</a>Yadā mahākaṭṭhapuñjo,<br>
āditto <span class='var' id='note34' title='dhumadhumāyati (bj) | dhūmam-āyati (pts1) | dhamamāyati (mr)' href='#note34' title='dhumadhumāyati (bj) | dhūmam-āyati (pts1) | dhamamāyati (mr)'>dhamadhamāyati</span>;<br>
Taduppatitvā papatiṃ,<br>
majjhe jālasikhantare.</p>
<p><a class='ref sc' id='sc17'>SC 17</a><a class='ref pts1ed' id='pts1ed83'>PTS 1st ed. 83</a> <a class='ref pts2ed' id='pts2ed13'>PTS 2nd ed. 13</a> <a class='ref ms' id='ms21Cp_151'>Ms 21Cp_151</a><a class='ref msdiv' id='msdiv141' href='#sc17'>SC 17</a><a class='ref pts1ed' id='pts1ed83'>PTS 1st ed. 83</a> <a class='ref pts2ed' id='pts2ed13'>PTS 2nd ed. 13</a> <a class='ref ms' id='ms21Cp_151'>Ms 21Cp_151</a><a class='ref msdiv' id='msdiv141'>Msdiv 141</a>Yathā sītodakaṃ nāma,<br>
Paviṭṭhaṃ yassa kassaci;<br>
Sameti darathapariḷāhaṃ,<br>
Assādaṃ deti pīti ca.</p>
<p><a class='ref sc' id='sc18'>SC 18</a><a class='ref ms' id='ms21Cp_152'>Ms 21Cp_152</a><a class='ref msdiv' id='msdiv142' href='#sc18'>SC 18</a><a class='ref ms' id='ms21Cp_152'>Ms 21Cp_152</a><a class='ref msdiv' id='msdiv142'>Msdiv 142</a>Tatheva jalitaṃ aggiṃ,<br>
paviṭṭhassa mamaṃ tadā;<br>
Sabbaṃ sameti darathaṃ,<br>
yathā sītodakaṃ viya.</p>
<p><a class='ref sc' id='sc19'>SC 19</a><a class='ref ms' id='ms21Cp_153'>Ms 21Cp_153</a><a class='ref msdiv' id='msdiv143' href='#sc19'>SC 19</a><a class='ref ms' id='ms21Cp_153'>Ms 21Cp_153</a><a class='ref msdiv' id='msdiv143'>Msdiv 143</a>Chaviṃ cammaṃ maṃsaṃ nhāruṃ,<br>
Aṭṭhiṃ hadayabandhanaṃ;<br>
Kevalaṃ sakalaṃ kāyaṃ,<br>
Brāhmaṇassa adāsahan”ti. (143)</p>
</blockquote>
<p class='endsutta'><a class='ref sc' id='sc20'>SC 20</a><a class='ref ms' id='ms21Cp_154' href='#sc20'>SC 20</a><a class='ref ms' id='ms21Cp_154'>Ms 21Cp_154</a>Sasapaṇḍitacariyaṃ dasamaṃ.</p>
<p class='endsection'><a class='ref sc' id='sc21'>SC 21</a><a class='ref ms' id='ms21Cp_155' href='#sc21'>SC 21</a><a class='ref ms' id='ms21Cp_155'>Ms 21Cp_155</a>Akittivaggo paṭhamo.</p>
<p class='uddana-intro'><a class='ref sc' id='sc22'>SC 22</a><a class='ref ms' id='ms21Cp_156' href='#sc22'>SC 22</a><a class='ref ms' id='ms21Cp_156'>Ms 21Cp_156</a>Tassuddānaṃ</p>
<blockquote class='uddanagatha'>
<p><a class='ref sc' id='sc23'>SC 23</a><a class='ref ms' id='ms21Cp_157' href='#sc23'>SC 23</a><a class='ref ms' id='ms21Cp_157'>Ms 21Cp_157</a>Akittibrāhmaṇo saṅkho,<br>
kururājā dhanañcayo;<br>
Mahāsudassano rājā,<br>
mahāgovindabrāhmaṇo.</p>
<p><a class='ref sc' id='sc24'>SC 24</a><a class='ref ms' id='ms21Cp_158' href='#sc24'>SC 24</a><a class='ref ms' id='ms21Cp_158'>Ms 21Cp_158</a>Nimi candakumāro ca,<br>
sivi vessantaro saso;<br>
Ahameva tadā āsiṃ,<br>
yo te dānavare adā.</p>
<p><a class='ref sc' id='sc25'>SC 25</a><a class='ref ms' id='ms21Cp_159' href='#sc25'>SC 25</a><a class='ref ms' id='ms21Cp_159'>Ms 21Cp_159</a>Ete dānaparikkhārā,<br>
ete dānassa pāramī;<br>
Jīvitaṃ yācake datvā,<br>
imaṃ pārami pūrayiṃ.</p>
<p><a class='ref sc' id='sc26'>SC 26</a><a class='ref ms' id='ms21Cp_160' href='#sc26'>SC 26</a><a class='ref ms' id='ms21Cp_160'>Ms 21Cp_160</a>Bhikkhāya upagataṃ disvā,<br>
sakattānaṃ pariccajiṃ;<br>
Dānena me samo natthi,<br>
esā me dānapāramīti.</p>
</blockquote>
<p class='endsutta'><a class='ref sc' id='sc27'>SC 27</a><a class='ref ms' id='ms21Cp_161'>Ms 21Cp_161</a><span class='var' id='note35' title='dānapāramitā niṭṭhitā (bj)' href='#sc27'>SC 27</a><a class='ref ms' id='ms21Cp_161'>Ms 21Cp_161</a><span class='var' id='note35' title='dānapāramitā niṭṭhitā (bj)'>Dānapāraminiddeso niṭṭhito</span>.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
