<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp32' lang='pli'>
<header>
<ul>
<li class='division'>Cariyāpiṭaka</li>
<li>Yudhañjayavagga</li>
<li>Saccapāramī 6</li>
</ul>
<h1>Sutasomacariya</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts2ed' id='pts2ed34' href='#pts2ed34'>PTS 2nd ed. 34</a> <a class='ref ms' id='ms21Cp_384' href='#ms21Cp_384'>Ms 21Cp_384</a><a class='ref msdiv' id='msdiv105' href='#msdiv105'>Msdiv 105</a>“Punāparaṃ yadā homi,<br>
sutasomo mahīpati;<br>
Gahito porisādena,<br>
brāhmaṇe saṅgaraṃ sariṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Cp_385' href='#ms21Cp_385'>Ms 21Cp_385</a><a class='ref msdiv' id='msdiv106' href='#msdiv106'>Msdiv 106</a>Khattiyānaṃ ekasataṃ,<br>
āvuṇitvā karattale;<br>
Etesaṃ pamilāpetvā,<br>
yaññatthe upanayī mamaṃ.</p>
<p><a class='ref sc' id='sc3' href='#sc3'>SC 3</a><a class='ref pts1ed' id='pts1ed101' href='#pts1ed101'>PTS 1st ed. 101</a> <a class='ref ms' id='ms21Cp_386' href='#ms21Cp_386'>Ms 21Cp_386</a><a class='ref msdiv' id='msdiv107' href='#msdiv107'>Msdiv 107</a>Apucchi maṃ porisādo,<br>
‘kiṃ tvaṃ icchasi nissajaṃ;<br>
Yathāmati te kāhāmi,<br>
yadi me tvaṃ punehisi’.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Cp_387' href='#ms21Cp_387'>Ms 21Cp_387</a><a class='ref msdiv' id='msdiv108' href='#msdiv108'>Msdiv 108</a>Tassa paṭissuṇitvāna,<br>
paṇhe āgamanaṃ mama;<br>
Upagantvā puraṃ rammaṃ,<br>
rajjaṃ niyyādayiṃ tadā.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Cp_388' href='#ms21Cp_388'>Ms 21Cp_388</a><a class='ref msdiv' id='msdiv109' href='#msdiv109'>Msdiv 109</a>Anussaritvā sataṃ dhammaṃ,<br>
pubbakaṃ jinasevitaṃ;<br>
Brāhmaṇassa dhanaṃ datvā,<br>
porisādaṃ upāgamiṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Cp_389' href='#ms21Cp_389'>Ms 21Cp_389</a><a class='ref msdiv' id='msdiv110' href='#msdiv110'>Msdiv 110</a>Natthi me saṃsayo tattha,<br>
Ghātayissati vā na vā;<br>
Saccavācānurakkhanto,<br>
Jīvitaṃ cajitumupāgamiṃ;<br>
Saccena me samo natthi,<br>
Esā me saccapāramī”ti.</p>
</blockquote>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms21Cp_390' href='#ms21Cp_390'>Ms 21Cp_390</a>Sutasomacariyaṃ dvādasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
