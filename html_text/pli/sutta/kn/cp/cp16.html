<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp16' lang='pli'>
<header>
<ul>
<li class='division'>Cariyāpiṭaka</li>
<li>Hatthināgavagga</li>
<li>Sīlapāramī 6</li>
</ul>
<h1>Rurumigarājacariya</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms21Cp_214'>Ms 21Cp_214</a><a class='ref msdiv' id='msdiv48' href='#sc1'>SC 1</a><a class='ref ms' id='ms21Cp_214'>Ms 21Cp_214</a><a class='ref msdiv' id='msdiv48'>Msdiv 48</a>“Punāparaṃ yadā homi,<br>
sutattakanakasannibho;<br>
Migarājā ruru nāma,<br>
paramasīlasamāhito.</p>
<p><a class='ref sc' id='sc2'>SC 2</a><a class='ref ms' id='ms21Cp_215'>Ms 21Cp_215</a><a class='ref msdiv' id='msdiv49' href='#sc2'>SC 2</a><a class='ref ms' id='ms21Cp_215'>Ms 21Cp_215</a><a class='ref msdiv' id='msdiv49'>Msdiv 49</a>Ramme padese ramaṇīye,<br>
vivitte amanussake;<br>
Tattha vāsaṃ upagañchiṃ,<br>
gaṅgākūle manorame.</p>
<p><a class='ref sc' id='sc3'>SC 3</a><a class='ref pts1ed' id='pts1ed88'>PTS 1st ed. 88</a> <a class='ref ms' id='ms21Cp_216'>Ms 21Cp_216</a><a class='ref msdiv' id='msdiv50' href='#sc3'>SC 3</a><a class='ref pts1ed' id='pts1ed88'>PTS 1st ed. 88</a> <a class='ref ms' id='ms21Cp_216'>Ms 21Cp_216</a><a class='ref msdiv' id='msdiv50'>Msdiv 50</a>Atha upari gaṅgāya,<br>
dhanikehi paripīḷito;<br>
Puriso gaṅgāya papati,<br>
‘jīvāmi vā marāmi vā’.</p>
<p><a class='ref sc' id='sc4'>SC 4</a><a class='ref ms' id='ms21Cp_217'>Ms 21Cp_217</a><a class='ref msdiv' id='msdiv51' href='#sc4'>SC 4</a><a class='ref ms' id='ms21Cp_217'>Ms 21Cp_217</a><a class='ref msdiv' id='msdiv51'>Msdiv 51</a>Rattindivaṃ so gaṅgāya,<br>
vuyhamāno mahodake;<br>
Ravanto karuṇaṃ ravaṃ,<br>
majjhe gaṅgāya gacchati.</p>
<p><a class='ref sc' id='sc5'>SC 5</a><a class='ref ms' id='ms21Cp_218'>Ms 21Cp_218</a><a class='ref msdiv' id='msdiv52' href='#sc5'>SC 5</a><a class='ref ms' id='ms21Cp_218'>Ms 21Cp_218</a><a class='ref msdiv' id='msdiv52'>Msdiv 52</a>Tassāhaṃ saddaṃ sutvāna,<br>
karuṇaṃ paridevato;<br>
Gaṅgāya tīre ṭhatvāna,<br>
apucchiṃ ‘kosi tvaṃ naro’.</p>
<p><a class='ref sc' id='sc6'>SC 6</a><a class='ref pts2ed' id='pts2ed19'>PTS 2nd ed. 19</a> <a class='ref ms' id='ms21Cp_219'>Ms 21Cp_219</a><a class='ref msdiv' id='msdiv53' href='#sc6'>SC 6</a><a class='ref pts2ed' id='pts2ed19'>PTS 2nd ed. 19</a> <a class='ref ms' id='ms21Cp_219'>Ms 21Cp_219</a><a class='ref msdiv' id='msdiv53'>Msdiv 53</a>So me puṭṭho ca byākāsi,<br>
attano karaṇaṃ tadā;<br>
‘Dhanikehi bhīto tasito,<br>
pakkhandohaṃ mahānadiṃ’.</p>
<p><a class='ref sc' id='sc7'>SC 7</a><a class='ref ms' id='ms21Cp_220'>Ms 21Cp_220</a><a class='ref msdiv' id='msdiv54' href='#sc7'>SC 7</a><a class='ref ms' id='ms21Cp_220'>Ms 21Cp_220</a><a class='ref msdiv' id='msdiv54'>Msdiv 54</a>Tassa katvāna kāruññaṃ,<br>
cajitvā mama jīvitaṃ;<br>
Pavisitvā nīhariṃ tassa,<br>
andhakāramhi rattiyā.</p>
<p><a class='ref sc' id='sc8'>SC 8</a><a class='ref ms' id='ms21Cp_221'>Ms 21Cp_221</a><a class='ref msdiv' id='msdiv55' href='#sc8'>SC 8</a><a class='ref ms' id='ms21Cp_221'>Ms 21Cp_221</a><a class='ref msdiv' id='msdiv55'>Msdiv 55</a>Assatthakālamaññāya,<br>
tassāhaṃ idamabraviṃ;<br>
‘Ekaṃ taṃ varaṃ yācāmi,<br>
mā maṃ kassaci pāvada’.</p>
<p><a class='ref sc' id='sc9'>SC 9</a><a class='ref ms' id='ms21Cp_222'>Ms 21Cp_222</a><a class='ref msdiv' id='msdiv56' href='#sc9'>SC 9</a><a class='ref ms' id='ms21Cp_222'>Ms 21Cp_222</a><a class='ref msdiv' id='msdiv56'>Msdiv 56</a>Nagaraṃ gantvāna ācikkhi,<br>
pucchito dhanahetuko;<br>
Rājānaṃ so gahetvāna,<br>
upagañchi mamantikaṃ.</p>
<p><a class='ref sc' id='sc10'>SC 10</a><a class='ref ms' id='ms21Cp_223'>Ms 21Cp_223</a><a class='ref msdiv' id='msdiv57' href='#sc10'>SC 10</a><a class='ref ms' id='ms21Cp_223'>Ms 21Cp_223</a><a class='ref msdiv' id='msdiv57'>Msdiv 57</a>Yāvatā karaṇaṃ sabbaṃ,<br>
rañño ārocitaṃ mayā;<br>
Rājā sutvāna vacanaṃ,<br>
usuṃ tassa pakappayi;<br>
‘Idheva ghātayissāmi,<br>
<span class='var' id='note55' title='mittadubhiṃ (si)' href='#note55' title='mittadubhiṃ (si)'>mittadubbhiṃ</span> anāriyaṃ’.</p>
<p><a class='ref sc' id='sc11'>SC 11</a><a class='ref ms' id='ms21Cp_224'>Ms 21Cp_224</a><a class='ref msdiv' id='msdiv58' href='#sc11'>SC 11</a><a class='ref ms' id='ms21Cp_224'>Ms 21Cp_224</a><a class='ref msdiv' id='msdiv58'>Msdiv 58</a>Tamahaṃ anurakkhanto,<br>
nimminiṃ mama attanā;<br>
‘Tiṭṭhateso mahārāja,<br>
kāmakāro bhavāmi te’.</p>
<p><a class='ref sc' id='sc12'>SC 12</a><a class='ref ms' id='ms21Cp_225'>Ms 21Cp_225</a><a class='ref msdiv' id='msdiv59' href='#sc12'>SC 12</a><a class='ref ms' id='ms21Cp_225'>Ms 21Cp_225</a><a class='ref msdiv' id='msdiv59'>Msdiv 59</a>Anurakkhiṃ mama sīlaṃ,<br>
nārakkhiṃ mama jīvitaṃ;<br>
Sīlavā hi tadā āsiṃ,<br>
bodhiyāyeva kāraṇā”ti.</p>
</blockquote>
<p class='endsutta'><a class='ref sc' id='sc13'>SC 13</a><a class='ref ms' id='ms21Cp_226'>Ms 21Cp_226</a><span class='var' id='note56' title='rurumigacariyaṃ (s2, s3) | rururājacariyaṃ (pts1-2, c1)' href='#sc13'>SC 13</a><a class='ref ms' id='ms21Cp_226'>Ms 21Cp_226</a><span class='var' id='note56' title='rurumigacariyaṃ (s2, s3) | rururājacariyaṃ (pts1-2, c1)'>Rurumigarājacariyaṃ</span> chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
