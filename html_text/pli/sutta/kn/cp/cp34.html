<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp34' lang='pli'>
<header>
<ul>
<li class='division'>Cariyāpiṭaka</li>
<li>Yudhañjayavagga</li>
<li>Mettāpāramī 2</li>
</ul>
<h1>Ekarājacariya</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts2ed' id='pts2ed35' href='#pts2ed35'>PTS 2nd ed. 35</a> <a class='ref ms' id='ms21Cp_395' href='#ms21Cp_395'>Ms 21Cp_395</a><a class='ref msdiv' id='msdiv114' href='#msdiv114'>Msdiv 114</a>“Punāparaṃ yadā homi,<br>
ekarājāti vissuto;<br>
Paramaṃ sīlaṃ adhiṭṭhāya,<br>
pasāsāmi mahāmahiṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Cp_396' href='#ms21Cp_396'>Ms 21Cp_396</a><a class='ref msdiv' id='msdiv115' href='#msdiv115'>Msdiv 115</a>Dasa kusalakammapathe,<br>
vattāmi anavasesato;<br>
Catūhi saṅgahavatthūhi,<br>
<span class='var' id='note99' title='saṅgahāmi (mr)'>saṅgaṇhāmi</span> mahājanaṃ.</p>
<p><a class='ref sc' id='sc3' href='#sc3'>SC 3</a><a class='ref pts1ed' id='pts1ed102' href='#pts1ed102'>PTS 1st ed. 102</a> <a class='ref ms' id='ms21Cp_397' href='#ms21Cp_397'>Ms 21Cp_397</a><a class='ref msdiv' id='msdiv116' href='#msdiv116'>Msdiv 116</a>Evaṃ me appamattassa,<br>
idha loke parattha ca;<br>
Dabbaseno upagantvā,<br>
acchindanto puraṃ mama.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Cp_398' href='#ms21Cp_398'>Ms 21Cp_398</a><a class='ref msdiv' id='msdiv117' href='#msdiv117'>Msdiv 117</a>Rājūpajīve nigame,<br>
sabalaṭṭhe saraṭṭhake;<br>
Sabbaṃ hatthagataṃ katvā,<br>
kāsuyā nikhaṇī mamaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Cp_399' href='#ms21Cp_399'>Ms 21Cp_399</a><a class='ref msdiv' id='msdiv118' href='#msdiv118'>Msdiv 118</a>Amaccamaṇḍalaṃ rajjaṃ,<br>
phītaṃ antepuraṃ mama;<br>
Acchinditvāna gahitaṃ,<br>
piyaṃ puttaṃva passahaṃ;<br>
Mettāya me samo natthi,<br>
esā me mettāpāramī”ti.</p>
</blockquote>
<p class='endsutta'><a class='ref sc' id='sc6' href='#sc6'>SC 6</a><a class='ref ms' id='ms21Cp_400' href='#ms21Cp_400'>Ms 21Cp_400</a>Ekarājacariyaṃ cuddasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
