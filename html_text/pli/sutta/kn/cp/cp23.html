<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp23' lang='pli'>
<header>
<ul>
<li class='division'>Cariyāpiṭaka</li>
<li>Yudhañjayavagga</li>
<li>Nekkhammapāramī 3</li>
</ul>
<h1>Ayogharacariya</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts1ed' id='pts1ed94' href='#pts1ed94'>PTS 1st ed. 94</a> <a class='ref pts2ed' id='pts2ed26' href='#pts2ed26'>PTS 2nd ed. 26</a> <a class='ref ms' id='ms21Cp_294' href='#ms21Cp_294'>Ms 21Cp_294</a><a class='ref msdiv' id='msdiv24' href='#msdiv24'>Msdiv 24</a>“Punāparaṃ yadā homi,<br>
kāsirājassa atrajo;<br>
Ayogharamhi saṃvaḍḍho,<br>
nāmenāsi ayogharo.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Cp_295' href='#ms21Cp_295'>Ms 21Cp_295</a><a class='ref msdiv' id='msdiv25' href='#msdiv25'>Msdiv 25</a>‘Dukkhena jīvito laddho,<br>
saṃpīḷe patiposito;<br>
Ajjeva putta paṭipajja,<br>
kevalaṃ vasudhaṃ imaṃ’.</p>
<p><a class='ref sc' id='sc3' href='#sc3'>SC 3</a><a class='ref ms' id='ms21Cp_296' href='#ms21Cp_296'>Ms 21Cp_296</a><a class='ref msdiv' id='msdiv26' href='#msdiv26'>Msdiv 26</a>Saraṭṭhakaṃ sanigamaṃ,<br>
sajanaṃ vanditva khattiyaṃ;<br>
Añjaliṃ paggahetvāna,<br>
idaṃ vacanamabraviṃ.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Cp_297' href='#ms21Cp_297'>Ms 21Cp_297</a><a class='ref msdiv' id='msdiv27' href='#msdiv27'>Msdiv 27</a>‘Ye keci mahiyā sattā,<br>
hīnamukkaṭṭhamajjhimā;<br>
Nirārakkhā sake gehe,<br>
vaḍḍhanti sakañātibhi.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Cp_298' href='#ms21Cp_298'>Ms 21Cp_298</a><a class='ref msdiv' id='msdiv28' href='#msdiv28'>Msdiv 28</a>Idaṃ loke uttariyaṃ,<br>
saṃpīḷe mama posanaṃ;<br>
Ayogharamhi saṃvaḍḍho,<br>
appabhe candasūriye.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Cp_299' href='#ms21Cp_299'>Ms 21Cp_299</a><a class='ref msdiv' id='msdiv29' href='#msdiv29'>Msdiv 29</a>Pūtikuṇapasampuṇṇā,<br>
muccitvā mātukucchito;<br>
Tato ghoratare dukkhe,<br>
puna pakkhittayoghare.</p>
<p><a class='ref sc' id='sc7' href='#sc7'>SC 7</a><a class='ref ms' id='ms21Cp_300' href='#ms21Cp_300'>Ms 21Cp_300</a><a class='ref msdiv' id='msdiv30' href='#msdiv30'>Msdiv 30</a>Yadihaṃ tādisaṃ patvā,<br>
dukkhaṃ paramadāruṇaṃ;<br>
Rajjesu yadi <span class='var' id='note73' title='rañjāmi (bj, s2, s3)'>rajjāmi</span>,<br>
pāpānaṃ uttamo siyaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms21Cp_301' href='#ms21Cp_301'>Ms 21Cp_301</a><a class='ref msdiv' id='msdiv31' href='#msdiv31'>Msdiv 31</a>Ukkaṇṭhitomhi kāyena,<br>
rajjenamhi anatthiko;<br>
Nibbutiṃ pariyesissaṃ,<br>
yattha maṃ maccu na maddiye’.</p>
<p><a class='ref sc' id='sc9' href='#sc9'>SC 9</a><a class='ref ms' id='ms21Cp_302' href='#ms21Cp_302'>Ms 21Cp_302</a><a class='ref msdiv' id='msdiv32' href='#msdiv32'>Msdiv 32</a>Evāhaṃ cintayitvāna,<br>
viravante mahājane;<br>
Nāgova bandhanaṃ chetvā,<br>
pāvisiṃ kānanaṃ vanaṃ.</p>
<p><a class='ref sc' id='sc10' href='#sc10'>SC 10</a><a class='ref ms' id='ms21Cp_303' href='#ms21Cp_303'>Ms 21Cp_303</a><a class='ref msdiv' id='msdiv33' href='#msdiv33'>Msdiv 33</a>Mātāpitā na me dessā,<br>
napi me dessaṃ mahāyasaṃ;<br>
Sabbaññutaṃ piyaṃ mayhaṃ,<br>
tasmā rajjaṃ pariccajin”ti.</p>
</blockquote>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms21Cp_304' href='#ms21Cp_304'>Ms 21Cp_304</a>Ayogharacariyaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
