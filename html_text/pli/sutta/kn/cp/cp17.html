<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp17' lang='pli'>
<header>
<ul>
<li class='division'>Cariyāpiṭaka</li>
<li>Hatthināgavagga</li>
<li>Sīlapāramī 7</li>
</ul>
<h1>Mātaṅgacariya</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms21Cp_227' href='#ms21Cp_227'>Ms 21Cp_227</a><a class='ref msdiv' id='msdiv60' href='#msdiv60'>Msdiv 60</a>“Punāparaṃ yadā homi,<br>
jaṭilo uggatāpano;<br>
Mātaṅgo nāma nāmena,<br>
sīlavā susamāhito.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Cp_228' href='#ms21Cp_228'>Ms 21Cp_228</a><a class='ref msdiv' id='msdiv61' href='#msdiv61'>Msdiv 61</a>Ahañca brāhmaṇo eko,<br>
gaṅgākūle vasāmubho;<br>
Ahaṃ vasāmi upari,<br>
heṭṭhā vasati brāhmaṇo.</p>
<p><a class='ref sc' id='sc3' href='#sc3'>SC 3</a><a class='ref ms' id='ms21Cp_229' href='#ms21Cp_229'>Ms 21Cp_229</a><a class='ref msdiv' id='msdiv62' href='#msdiv62'>Msdiv 62</a>Vicaranto anukūlamhi,<br>
uddhaṃ me assamaddasa;<br>
Tattha maṃ paribhāsetvā,<br>
abhisapi muddhaphālanaṃ.</p>
<p><a class='ref sc' id='sc4' href='#sc4'>SC 4</a><a class='ref pts2ed' id='pts2ed20' href='#pts2ed20'>PTS 2nd ed. 20</a> <a class='ref ms' id='ms21Cp_230' href='#ms21Cp_230'>Ms 21Cp_230</a><a class='ref msdiv' id='msdiv63' href='#msdiv63'>Msdiv 63</a>Yadihaṃ tassa pakuppeyyaṃ,<br>
yadi sīlaṃ na gopaye;<br>
Oloketvānahaṃ tassa,<br>
kareyyaṃ chārikaṃ viya.</p>
<p><a class='ref sc' id='sc5' href='#sc5'>SC 5</a><a class='ref pts1ed' id='pts1ed89' href='#pts1ed89'>PTS 1st ed. 89</a> <a class='ref ms' id='ms21Cp_231' href='#ms21Cp_231'>Ms 21Cp_231</a><a class='ref msdiv' id='msdiv64' href='#msdiv64'>Msdiv 64</a>Yaṃ so tadā maṃ abhisapi,<br>
kupito duṭṭhamānaso;<br>
Tasseva matthake nipati,<br>
yogena taṃ pamocayiṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Cp_232' href='#ms21Cp_232'>Ms 21Cp_232</a><a class='ref msdiv' id='msdiv65' href='#msdiv65'>Msdiv 65</a>Anurakkhiṃ mama sīlaṃ,<br>
nārakkhiṃ mama jīvitaṃ;<br>
Sīlavā hi tadā āsiṃ,<br>
bodhiyāyeva kāraṇā”ti.</p>
</blockquote>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms21Cp_233' href='#ms21Cp_233'>Ms 21Cp_233</a>Mātaṅgacariyaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
