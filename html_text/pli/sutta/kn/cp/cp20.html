<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp20' lang='pli'>
<header>
<ul>
<li class='division'>Cariyāpiṭaka</li>
<li>Hatthināgavagga</li>
<li>Sīlapāramī 10</li>
</ul>
<h1>Saṅkhapālacariya</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts1ed' id='pts1ed91' href='#pts1ed91'>PTS 1st ed. 91</a> <a class='ref pts2ed' id='pts2ed22' href='#pts2ed22'>PTS 2nd ed. 22</a> <a class='ref ms' id='ms21Cp_255' href='#ms21Cp_255'>Ms 21Cp_255</a><a class='ref msdiv' id='msdiv85' href='#msdiv85'>Msdiv 85</a>“Punāparaṃ yadā homi,<br>
saṅkhapālo mahiddhiko;<br>
Dāṭhāvudho ghoraviso,<br>
dvijivho uragādhibhū.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Cp_256' href='#ms21Cp_256'>Ms 21Cp_256</a><a class='ref msdiv' id='msdiv86' href='#msdiv86'>Msdiv 86</a>Catuppathe mahāmagge,<br>
nānājanasamākule;<br>
Caturo aṅge adhiṭṭhāya,<br>
tattha vāsamakappayiṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms21Cp_257' href='#ms21Cp_257'>Ms 21Cp_257</a><a class='ref msdiv' id='msdiv87' href='#msdiv87'>Msdiv 87</a>Chaviyā cammena maṃsena,<br>
Nahāruaṭṭhikehi vā;<br>
Yassa etena karaṇīyaṃ,<br>
Dinnaṃyeva harātu so.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Cp_258' href='#ms21Cp_258'>Ms 21Cp_258</a><a class='ref msdiv' id='msdiv88' href='#msdiv88'>Msdiv 88</a>Addasaṃsu bhojaputtā,<br>
kharā luddā akāruṇā;<br>
Upagañchuṃ mamaṃ tattha,<br>
daṇḍamuggarapāṇino.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Cp_259' href='#ms21Cp_259'>Ms 21Cp_259</a><a class='ref msdiv' id='msdiv89' href='#msdiv89'>Msdiv 89</a>Nāsāya vinivijjhitvā,<br>
naṅguṭṭhe piṭṭhikaṇṭake;<br>
Kāje āropayitvāna,<br>
bhojaputtā hariṃsu maṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Cp_260' href='#ms21Cp_260'>Ms 21Cp_260</a><a class='ref msdiv' id='msdiv90' href='#msdiv90'>Msdiv 90</a>Sasāgarantaṃ pathaviṃ,<br>
sakānanaṃ sapabbataṃ;<br>
Icchamāno cahaṃ tattha,<br>
nāsāvātena jhāpaye.</p>
<p><a class='ref sc' id='sc7' href='#sc7'>SC 7</a><a class='ref ms' id='ms21Cp_261' href='#ms21Cp_261'>Ms 21Cp_261</a><a class='ref msdiv' id='msdiv91' href='#msdiv91'>Msdiv 91</a>Sūlehi vinivijjhante,<br>
Koṭṭayantepi sattibhi;<br>
Bhojaputte na kuppāmi,<br>
Esā me sīlapāramī”ti. (234)</p>
</blockquote>
<p class='endsutta'><a class='ref sc' id='sc8' href='#sc8'>SC 8</a><a class='ref ms' id='ms21Cp_262' href='#ms21Cp_262'>Ms 21Cp_262</a>Saṅkhapālacariyaṃ dasamaṃ.</p>
<p class='endsection'><a class='ref sc' id='sc9' href='#sc9'>SC 9</a><a class='ref ms' id='ms21Cp_263' href='#ms21Cp_263'>Ms 21Cp_263</a>Hatthināgavaggo dutiyo.</p>
<p class='uddana-intro'><a class='ref sc' id='sc10' href='#sc10'>SC 10</a><a class='ref ms' id='ms21Cp_264' href='#ms21Cp_264'>Ms 21Cp_264</a>Tassuddānaṃ</p>
<blockquote class='uddanagatha'>
<p><a class='ref sc' id='sc11' href='#sc11'>SC 11</a><a class='ref pts2ed' id='pts2ed23' href='#pts2ed23'>PTS 2nd ed. 23</a> <a class='ref ms' id='ms21Cp_265' href='#ms21Cp_265'>Ms 21Cp_265</a>Hatthināgo bhūridatto,<br>
campeyyo bodhi mahiṃso;<br>
Ruru mātaṅgo dhammo ca,<br>
atrajo ca jayaddiso.</p>
<p><a class='ref sc' id='sc12' href='#sc12'>SC 12</a><a class='ref ms' id='ms21Cp_266' href='#ms21Cp_266'>Ms 21Cp_266</a>Ete nava sīlabalā,<br>
parikkhārā padesikā;<br>
Jīvitaṃ parirakkhitvā,<br>
sīlāni anurakkhisaṃ.</p>
<p><a class='ref sc' id='sc13' href='#sc13'>SC 13</a><a class='ref ms' id='ms21Cp_267' href='#ms21Cp_267'>Ms 21Cp_267</a>Saṅkhapālassa me sato,<br>
sabbakālampi jīvitaṃ;<br>
Yassa kassaci niyyattaṃ,<br>
tasmā sā sīlapāramīti.</p>
</blockquote>
<p class='endsutta'><a class='ref sc' id='sc14' href='#sc14'>SC 14</a><a class='ref ms' id='ms21Cp_268' href='#ms21Cp_268'>Ms 21Cp_268</a><span class='var' id='note68' title='sīlapāramīniddeso (bj)'>Sīlapāraminiddeso</span> niṭṭhito.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
