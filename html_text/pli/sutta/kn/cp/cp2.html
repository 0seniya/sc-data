<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp2' lang='pli'>
<header>
<ul>
<li class='division'>Cariyāpiṭaka</li>
<li>Akittivagga</li>
<li>Dānapāramī 2</li>
</ul>
<h1>Saṅkhacariya</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref pts1ed' id='pts1ed74'>PTS 1st ed. 74</a> <a class='ref pts2ed' id='pts2ed2'>PTS 2nd ed. 2</a> <a class='ref ms' id='ms21Cp_13'>Ms 21Cp_13</a><a class='ref msdiv' id='msdiv11' href='#sc1'>SC 1</a><a class='ref pts1ed' id='pts1ed74'>PTS 1st ed. 74</a> <a class='ref pts2ed' id='pts2ed2'>PTS 2nd ed. 2</a> <a class='ref ms' id='ms21Cp_13'>Ms 21Cp_13</a><a class='ref msdiv' id='msdiv11'>Msdiv 11</a>“Punāparaṃ yadā homi,<br>
Brāhmaṇo saṅkhasavhayo;<br>
Mahāsamuddaṃ taritukāmo,<br>
Upagacchāmi paṭṭanaṃ.</p>
<p><a class='ref sc' id='sc2'>SC 2</a><a class='ref ms' id='ms21Cp_14'>Ms 21Cp_14</a><a class='ref msdiv' id='msdiv12' href='#sc2'>SC 2</a><a class='ref ms' id='ms21Cp_14'>Ms 21Cp_14</a><a class='ref msdiv' id='msdiv12'>Msdiv 12</a>Tatthaddasaṃ paṭipathe,<br>
Sayambhuṃ aparājitaṃ;<br>
<span class='var' id='note4' title='kantāraddhānapaṭipannaṃ (bj, pts1-2) | kantāramaddhānaṃ paṭipannaṃ (s2, s3)' href='#note4' title='kantāraddhānapaṭipannaṃ (bj, pts1-2) | kantāramaddhānaṃ paṭipannaṃ (s2, s3)'>Kantāraddhānaṃ paṭipannaṃ</span>,<br>
Tattāya kaṭhinabhūmiyā.</p>
<p><a class='ref sc' id='sc3'>SC 3</a><a class='ref ms' id='ms21Cp_15'>Ms 21Cp_15</a><a class='ref msdiv' id='msdiv13' href='#sc3'>SC 3</a><a class='ref ms' id='ms21Cp_15'>Ms 21Cp_15</a><a class='ref msdiv' id='msdiv13'>Msdiv 13</a>Tamahaṃ paṭipathe disvā,<br>
imamatthaṃ vicintayiṃ;<br>
‘Idaṃ khettaṃ anuppattaṃ,<br>
puññakāmassa jantuno.</p>
<p><a class='ref sc' id='sc4'>SC 4</a><a class='ref ms' id='ms21Cp_16'>Ms 21Cp_16</a><a class='ref msdiv' id='msdiv14' href='#sc4'>SC 4</a><a class='ref ms' id='ms21Cp_16'>Ms 21Cp_16</a><a class='ref msdiv' id='msdiv14'>Msdiv 14</a>Yathā kassako puriso,<br>
khettaṃ disvā mahāgamaṃ;<br>
Tattha bījaṃ na ropeti,<br>
na so dhaññena atthiko.</p>
<p><a class='ref sc' id='sc5'>SC 5</a><a class='ref ms' id='ms21Cp_17'>Ms 21Cp_17</a><a class='ref msdiv' id='msdiv15' href='#sc5'>SC 5</a><a class='ref ms' id='ms21Cp_17'>Ms 21Cp_17</a><a class='ref msdiv' id='msdiv15'>Msdiv 15</a>Evamevāhaṃ puññakāmo,<br>
Disvā khettavaruttamaṃ;<br>
Yadi tattha kāraṃ na karomi,<br>
Nāhaṃ puññena atthiko.</p>
<p><a class='ref sc' id='sc6'>SC 6</a><a class='ref ms' id='ms21Cp_18'>Ms 21Cp_18</a><a class='ref msdiv' id='msdiv16' href='#sc6'>SC 6</a><a class='ref ms' id='ms21Cp_18'>Ms 21Cp_18</a><a class='ref msdiv' id='msdiv16'>Msdiv 16</a>Yathā amacco muddikāmo,<br>
rañño antepure jane;<br>
Na deti tesaṃ dhanadhaññaṃ,<br>
muddito parihāyati.</p>
<p><a class='ref sc' id='sc7'>SC 7</a><a class='ref ms' id='ms21Cp_19'>Ms 21Cp_19</a><a class='ref msdiv' id='msdiv17' href='#sc7'>SC 7</a><a class='ref ms' id='ms21Cp_19'>Ms 21Cp_19</a><a class='ref msdiv' id='msdiv17'>Msdiv 17</a>Evamevāhaṃ puññakāmo,<br>
Vipulaṃ disvāna dakkhiṇaṃ;<br>
Yadi tassa dānaṃ na dadāmi,<br>
Parihāyissāmi puññato’.</p>
<p><a class='ref sc' id='sc8'>SC 8</a><a class='ref ms' id='ms21Cp_20'>Ms 21Cp_20</a><a class='ref msdiv' id='msdiv18' href='#sc8'>SC 8</a><a class='ref ms' id='ms21Cp_20'>Ms 21Cp_20</a><a class='ref msdiv' id='msdiv18'>Msdiv 18</a>Evāhaṃ cintayitvāna,<br>
orohitvā upāhanā;<br>
Tassa pādāni vanditvā,<br>
adāsiṃ chattupāhanaṃ.</p>
<p><a class='ref sc' id='sc9'>SC 9</a><a class='ref ms' id='ms21Cp_21'>Ms 21Cp_21</a><a class='ref msdiv' id='msdiv19' href='#sc9'>SC 9</a><a class='ref ms' id='ms21Cp_21'>Ms 21Cp_21</a><a class='ref msdiv' id='msdiv19'>Msdiv 19</a>Tenevāhaṃ sataguṇato,<br>
Sukhumālo sukhedhito;<br>
Api ca dānaṃ paripūrento,<br>
Evaṃ tassa adāsahan”ti.</p>
</blockquote>
<p class='endsutta'><a class='ref sc' id='sc10'>SC 10</a><a class='ref ms' id='ms21Cp_22'>Ms 21Cp_22</a><span class='var' id='note5' title='saṅkhabrāhmaṇacariyaṃ (s2, s3)' href='#sc10'>SC 10</a><a class='ref ms' id='ms21Cp_22'>Ms 21Cp_22</a><span class='var' id='note5' title='saṅkhabrāhmaṇacariyaṃ (s2, s3)'>Saṅkhacariyaṃ</span> dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
