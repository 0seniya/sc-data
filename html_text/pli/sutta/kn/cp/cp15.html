<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp15' lang='pli'>
<header>
<ul>
<li class='division'>Cariyāpiṭaka</li>
<li>Hatthināgavagga</li>
<li>Sīlapāramī 5</li>
</ul>
<h1>Mahiṃsarājacariya</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts1ed' id='pts1ed87' href='#pts1ed87'>PTS 1st ed. 87</a> <a class='ref ms' id='ms21Cp_202' href='#ms21Cp_202'>Ms 21Cp_202</a><a class='ref msdiv' id='msdiv37' href='#msdiv37'>Msdiv 37</a>“Punāparaṃ yadā homi,<br>
<span class='var' id='note50' title='mahiso (bj, s2, s3, pts1)'>mahiṃso</span> pavanacārako;<br>
Pavaḍḍhakāyo balavā,<br>
mahanto bhīmadassano.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Cp_203' href='#ms21Cp_203'>Ms 21Cp_203</a><a class='ref msdiv' id='msdiv38' href='#msdiv38'>Msdiv 38</a>Pabbhāre <span class='var' id='note51' title='vanadugge (bj)'>giridugge</span> ca,<br>
rukkhamūle dakāsaye;<br>
Hotettha ṭhānaṃ mahiṃsānaṃ,<br>
koci koci tahiṃ tahiṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms21Cp_204' href='#ms21Cp_204'>Ms 21Cp_204</a><a class='ref msdiv' id='msdiv39' href='#msdiv39'>Msdiv 39</a>Vicaranto brahāraññe,<br>
ṭhānaṃ addasa bhaddakaṃ;<br>
Taṃ ṭhānaṃ upagantvāna,<br>
tiṭṭhāmi ca sayāmi ca.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Cp_205' href='#ms21Cp_205'>Ms 21Cp_205</a><a class='ref msdiv' id='msdiv40' href='#msdiv40'>Msdiv 40</a>Athettha kapimāgantvā,<br>
pāpo anariyo lahu;<br>
Khandhe nalāṭe bhamuke,<br>
mutteti <span class='var' id='note52' title='ohaneti (pts1-2, c1)'>ohadeti</span> taṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Cp_206' href='#ms21Cp_206'>Ms 21Cp_206</a><a class='ref msdiv' id='msdiv41' href='#msdiv41'>Msdiv 41</a>Sakimpi divasaṃ dutiyaṃ,<br>
tatiyaṃ catutthampi ca;<br>
Dūseti maṃ sabbakālaṃ,<br>
tena homi upadduto.</p>
<p><a class='ref sc' id='sc6' href='#sc6'>SC 6</a><a class='ref pts2ed' id='pts2ed18' href='#pts2ed18'>PTS 2nd ed. 18</a> <a class='ref ms' id='ms21Cp_207' href='#ms21Cp_207'>Ms 21Cp_207</a><a class='ref msdiv' id='msdiv42' href='#msdiv42'>Msdiv 42</a>Mamaṃ upaddutaṃ disvā,<br>
yakkho maṃ idamabravi;<br>
‘Nāsehetaṃ chavaṃ pāpaṃ,<br>
siṅgehi ca khurehi ca’.</p>
<p><a class='ref sc' id='sc7' href='#sc7'>SC 7</a><a class='ref ms' id='ms21Cp_208' href='#ms21Cp_208'>Ms 21Cp_208</a><a class='ref msdiv' id='msdiv43' href='#msdiv43'>Msdiv 43</a>Evaṃ vutte, tadā yakkhe,<br>
ahaṃ taṃ idamabraviṃ;<br>
‘Kiṃ tvaṃ makkhesi kuṇapena,<br>
pāpena anariyena maṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms21Cp_209' href='#ms21Cp_209'>Ms 21Cp_209</a><a class='ref msdiv' id='msdiv44' href='#msdiv44'>Msdiv 44</a>Yadihaṃ tassa pakuppeyyaṃ,<br>
tato hīnataro bhave;<br>
Sīlañca me pabhijjeyya,<br>
viññū ca garaheyyu maṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms21Cp_210' href='#ms21Cp_210'>Ms 21Cp_210</a><a class='ref msdiv' id='msdiv45' href='#msdiv45'>Msdiv 45</a>Hīḷitā jīvitā vāpi,<br>
parisuddhena mataṃ varaṃ;<br>
Kyāhaṃ jīvitahetūpi,<br>
kāhāmi paraheṭhanaṃ’.</p>
<p><a class='ref sc' id='sc10' href='#sc10'>SC 10</a><a class='ref ms' id='ms21Cp_211' href='#ms21Cp_211'>Ms 21Cp_211</a><a class='ref msdiv' id='msdiv46' href='#msdiv46'>Msdiv 46</a>Mamevāyaṃ maññamāno,<br>
aññepevaṃ karissati;<br>
Teva tassa vadhissanti,<br>
sā me mutti bhavissati.</p>
<p><a class='ref sc' id='sc11' href='#sc11'>SC 11</a><a class='ref ms' id='ms21Cp_212' href='#ms21Cp_212'>Ms 21Cp_212</a><a class='ref msdiv' id='msdiv47' href='#msdiv47'>Msdiv 47</a>Hīnamajjhimaukkaṭṭhe,<br>
sahanto avamānitaṃ;<br>
Evaṃ labhati sappañño,<br>
manasā yathāpatthitan”ti.</p>
</blockquote>
<p class='endsutta'><a class='ref sc' id='sc12' href='#sc12'>SC 12</a><a class='ref ms' id='ms21Cp_213' href='#ms21Cp_213'>Ms 21Cp_213</a><span class='var' id='note53' title='mahisarājacariyaṃ (bj, s2, s3, pts1-2)'>Mahiṃsarājacariyaṃ</span> pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
