<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp12' lang='pli'>
<header>
<ul>
<li class='division'>Cariyāpiṭaka</li>
<li>Hatthināgavagga</li>
<li>Sīlapāramī 2</li>
</ul>
<h1>Bhūridattacariya</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts1ed' id='pts1ed85' href='#pts1ed85'>PTS 1st ed. 85</a> <a class='ref pts2ed' id='pts2ed15' href='#pts2ed15'>PTS 2nd ed. 15</a> <a class='ref ms' id='ms21Cp_173' href='#ms21Cp_173'>Ms 21Cp_173</a><a class='ref msdiv' id='msdiv11' href='#msdiv11'>Msdiv 11</a>“Punāparaṃ yadā homi,<br>
bhūridatto mahiddhiko;<br>
Virūpakkhena mahāraññā,<br>
devalokamagañchahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Cp_174' href='#ms21Cp_174'>Ms 21Cp_174</a><a class='ref msdiv' id='msdiv12' href='#msdiv12'>Msdiv 12</a>Tattha passitvāhaṃ deve,<br>
ekantaṃ sukhasamappite;<br>
Taṃ saggagamanatthāya,<br>
sīlabbataṃ samādiyiṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms21Cp_175' href='#ms21Cp_175'>Ms 21Cp_175</a><a class='ref msdiv' id='msdiv13' href='#msdiv13'>Msdiv 13</a>Sarīrakiccaṃ katvāna,<br>
bhutvā yāpanamattakaṃ;<br>
Caturo aṅge adhiṭṭhāya,<br>
semi vammikamuddhani.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Cp_176' href='#ms21Cp_176'>Ms 21Cp_176</a><a class='ref msdiv' id='msdiv14' href='#msdiv14'>Msdiv 14</a>‘Chaviyā cammena maṃsena,<br>
Nahāruaṭṭhikehi vā;<br>
Yassa etena karaṇīyaṃ,<br>
Dinnaṃyeva harātu so’.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Cp_177' href='#ms21Cp_177'>Ms 21Cp_177</a><a class='ref msdiv' id='msdiv15' href='#msdiv15'>Msdiv 15</a>Saṃsito akataññunā,<br>
<span class='var' id='note42' title='ālambaṇo (bj) | ālambano (si) | ālambāno (s2, s3, pts2) | ālampāno (pts1)'>ālampāyano</span> mamaggahi;<br>
Peḷāya pakkhipitvāna,<br>
kīḷeti maṃ tahiṃ tahiṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Cp_178' href='#ms21Cp_178'>Ms 21Cp_178</a><a class='ref msdiv' id='msdiv16' href='#msdiv16'>Msdiv 16</a>Peḷāya pakkhipantepi,<br>
sammaddantepi pāṇinā;<br>
<span class='var' id='note43' title='ālambaṇe (bj) | ālambane (si) | ālambāne (s2, s3, pts2) | ālampāne (pts1)'>Ālampāyane</span> na kuppāmi,<br>
sīlakhaṇḍabhayā mama.</p>
<p><a class='ref sc' id='sc7' href='#sc7'>SC 7</a><a class='ref ms' id='ms21Cp_179' href='#ms21Cp_179'>Ms 21Cp_179</a><a class='ref msdiv' id='msdiv17' href='#msdiv17'>Msdiv 17</a>Sakajīvitapariccāgo,<br>
tiṇato lahuko mama;<br>
Sīlavītikkamo mayhaṃ,<br>
pathavīuppatanaṃ viya.</p>
<p><a class='ref sc' id='sc8' href='#sc8'>SC 8</a><a class='ref ms' id='ms21Cp_180' href='#ms21Cp_180'>Ms 21Cp_180</a><a class='ref msdiv' id='msdiv18' href='#msdiv18'>Msdiv 18</a>Nirantaraṃ jātisataṃ,<br>
cajeyyaṃ mama jīvitaṃ;<br>
Neva sīlaṃ pabhindeyyaṃ,<br>
catuddīpāna hetupi.</p>
<p><a class='ref sc' id='sc9' href='#sc9'>SC 9</a><a class='ref ms' id='ms21Cp_181' href='#ms21Cp_181'>Ms 21Cp_181</a><a class='ref msdiv' id='msdiv19' href='#msdiv19'>Msdiv 19</a>Api cāhaṃ sīlarakkhāya,<br>
Sīlapāramipūriyā;<br>
Na karomi citte aññathattaṃ,<br>
Pakkhipantampi peḷake”ti.</p>
</blockquote>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms21Cp_182' href='#ms21Cp_182'>Ms 21Cp_182</a>Bhūridattacariyaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
