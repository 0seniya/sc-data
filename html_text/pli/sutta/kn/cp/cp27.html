<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp27' lang='pli'>
<header>
<ul>
<li class='division'>Cariyāpiṭaka</li>
<li>Yudhañjayavagga</li>
<li>Saccapāramī 7</li>
</ul>
<h1>Kapirājacariya</h1>
</header>
<blockquote class='gatha'>
<p><a class='ref sc' id='sc1'>SC 1</a> <a class='ref pts2ed' id='pts2ed30'>PTS 2nd ed. 30</a> <a class='ref ms' id='ms21Cp_341'>Ms 21Cp_341</a><a class='ref msdiv' id='msdiv67'>Msdiv 67</a>“Yadā ahaṃ kapi āsiṃ,<br>
nadīkūle darīsaye;<br>
Pīḷito susumārena,<br>
gamanaṃ na labhāmahaṃ.</p>
<p><a class='ref sc' id='sc2'>SC 2</a><a class='ref ms' id='ms21Cp_342'>Ms 21Cp_342</a><a class='ref msdiv' id='msdiv68'>Msdiv 68</a>Yamhokāse ahaṃ ṭhatvā,<br>
orā pāraṃ patāmahaṃ;<br>
Tatthacchi sattu vadhako,<br>
kumbhīlo luddadassano.</p>
<p><a class='ref sc' id='sc3'>SC 3</a><a class='ref ms' id='ms21Cp_343'>Ms 21Cp_343</a><a class='ref msdiv' id='msdiv69'>Msdiv 69</a>So maṃ asaṃsi ‘ehī’ti,<br>
‘ahampemī’ti taṃ vatiṃ;<br>
Tassa matthakamakkamma,<br>
parakūle patiṭṭhahiṃ.</p>
<p><a class='ref sc' id='sc4'>SC 4</a><a class='ref ms' id='ms21Cp_344'>Ms 21Cp_344</a><a class='ref msdiv' id='msdiv70'>Msdiv 70</a>Na tassa alikaṃ bhaṇitaṃ,<br>
yathā vācaṃ akāsahaṃ;<br>
Saccena me samo natthi,<br>
esā me saccapāramī”ti.</p>
</blockquote>
<p class='endsutta'><a class='ref ms' id='ms21Cp_345'>Ms 21Cp_345</a><span class='var' id='note85' title='kapilarājacariyaṃ (s2, s3)'>Kapirājacariyaṃ</span> sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
