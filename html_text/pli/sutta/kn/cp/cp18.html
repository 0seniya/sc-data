<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp18' lang='pli'>
<header>
<ul>
<li class='division'>Cariyāpiṭaka</li>
<li>Hatthināgavagga</li>
<li>Sīlapāramī 8</li>
</ul>
<h1>Dhammadevaputtacariya</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms21Cp_234'>Ms 21Cp_234</a><a class='ref msdiv' id='msdiv66' href='#sc1'>SC 1</a><a class='ref ms' id='ms21Cp_234'>Ms 21Cp_234</a><a class='ref msdiv' id='msdiv66'>Msdiv 66</a> “Punāparaṃ yadā homi,<br>
mahāpakkho mahiddhiko;<br>
Dhammo nāma mahāyakkho,<br>
sabbalokānukampako.</p>
<p><a class='ref sc' id='sc2'>SC 2</a><a class='ref ms' id='ms21Cp_235'>Ms 21Cp_235</a><a class='ref msdiv' id='msdiv67' href='#sc2'>SC 2</a><a class='ref ms' id='ms21Cp_235'>Ms 21Cp_235</a><a class='ref msdiv' id='msdiv67'>Msdiv 67</a>Dasakusalakammapathe,<br>
samādapento mahājanaṃ;<br>
Carāmi gāmanigamaṃ,<br>
samitto saparijjano.</p>
<p><a class='ref sc' id='sc3'>SC 3</a><a class='ref ms' id='ms21Cp_236'>Ms 21Cp_236</a><a class='ref msdiv' id='msdiv68' href='#sc3'>SC 3</a><a class='ref ms' id='ms21Cp_236'>Ms 21Cp_236</a><a class='ref msdiv' id='msdiv68'>Msdiv 68</a>Pāpo kadariyo yakkho,<br>
dīpento dasa pāpake;<br>
Sopettha mahiyā carati,<br>
samitto saparijjano.</p>
<p><a class='ref sc' id='sc4'>SC 4</a><a class='ref ms' id='ms21Cp_237'>Ms 21Cp_237</a><a class='ref msdiv' id='msdiv69' href='#sc4'>SC 4</a><a class='ref ms' id='ms21Cp_237'>Ms 21Cp_237</a><a class='ref msdiv' id='msdiv69'>Msdiv 69</a>Dhammavādī adhammo ca,<br>
ubho paccanikā mayaṃ;<br>
Dhure dhuraṃ ghaṭṭayantā,<br>
samimhā paṭipathe ubho.</p>
<p><a class='ref sc' id='sc5'>SC 5</a><a class='ref ms' id='ms21Cp_238'>Ms 21Cp_238</a><a class='ref msdiv' id='msdiv70' href='#sc5'>SC 5</a><a class='ref ms' id='ms21Cp_238'>Ms 21Cp_238</a><a class='ref msdiv' id='msdiv70'>Msdiv 70</a>Kalaho vattatī bhesmā,<br>
kalyāṇapāpakassa ca;<br>
Maggā okkamanatthāya,<br>
mahāyuddho upaṭṭhito.</p>
<p><a class='ref sc' id='sc6'>SC 6</a><a class='ref ms' id='ms21Cp_239'>Ms 21Cp_239</a><a class='ref msdiv' id='msdiv71' href='#sc6'>SC 6</a><a class='ref ms' id='ms21Cp_239'>Ms 21Cp_239</a><a class='ref msdiv' id='msdiv71'>Msdiv 71</a>Yadihaṃ tassa kuppeyyaṃ,<br>
yadi bhinde tapoguṇaṃ;<br>
Sahaparijanaṃ tassa,<br>
rajabhūtaṃ kareyyahaṃ.</p>
<p><a class='ref sc' id='sc7'>SC 7</a><a class='ref ms' id='ms21Cp_240'>Ms 21Cp_240</a><a class='ref msdiv' id='msdiv72' href='#sc7'>SC 7</a><a class='ref ms' id='ms21Cp_240'>Ms 21Cp_240</a><a class='ref msdiv' id='msdiv72'>Msdiv 72</a>Api cāhaṃ sīlarakkhāya,<br>
nibbāpetvāna mānasaṃ;<br>
Saha janenokkamitvā,<br>
pathaṃ pāpassa dāsahaṃ.</p>
<p><a class='ref sc' id='sc8'>SC 8</a><a class='ref ms' id='ms21Cp_241'>Ms 21Cp_241</a><a class='ref msdiv' id='msdiv73' href='#sc8'>SC 8</a><a class='ref ms' id='ms21Cp_241'>Ms 21Cp_241</a><a class='ref msdiv' id='msdiv73'>Msdiv 73</a>Saha pathato okkante,<br>
katvā cittassa nibbutiṃ;<br>
Vivaraṃ adāsi pathavī,<br>
pāpayakkhassa tāvade”ti.</p>
</blockquote>
<p class='endsutta'><a class='ref sc' id='sc9'>SC 9</a><a class='ref ms' id='ms21Cp_242' href='#sc9'>SC 9</a><a class='ref ms' id='ms21Cp_242'>Ms 21Cp_242</a>Dhammadevaputtacariyaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
