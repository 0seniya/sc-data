<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp13' lang='pli'>
<header>
<ul>
<li class='division'>Cariyāpiṭaka</li>
<li>Hatthināgavagga</li>
<li>Sīlapāramī 3</li>
</ul>
<h1>Campeyyanāgacariya</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref pts2ed' id='pts2ed16'>PTS 2nd ed. 16</a> <a class='ref ms' id='ms21Cp_183'>Ms 21Cp_183</a><a class='ref msdiv' id='msdiv20' href='#sc1'>SC 1</a><a class='ref pts2ed' id='pts2ed16'>PTS 2nd ed. 16</a> <a class='ref ms' id='ms21Cp_183'>Ms 21Cp_183</a><a class='ref msdiv' id='msdiv20'>Msdiv 20</a>“Punāparaṃ yadā homi,<br>
campeyyako mahiddhiko;<br>
Tadāpi dhammiko āsiṃ,<br>
sīlabbatasamappito.</p>
<p><a class='ref sc' id='sc2'>SC 2</a><a class='ref ms' id='ms21Cp_184'>Ms 21Cp_184</a><a class='ref msdiv' id='msdiv21' href='#sc2'>SC 2</a><a class='ref ms' id='ms21Cp_184'>Ms 21Cp_184</a><a class='ref msdiv' id='msdiv21'>Msdiv 21</a>Tadāpi maṃ dhammacāriṃ,<br>
upavutthaṃ uposathaṃ;<br>
Ahituṇḍiko gahetvāna,<br>
rājadvāramhi kīḷati.</p>
<p><a class='ref sc' id='sc3'>SC 3</a><a class='ref ms' id='ms21Cp_185'>Ms 21Cp_185</a><a class='ref msdiv' id='msdiv22' href='#sc3'>SC 3</a><a class='ref ms' id='ms21Cp_185'>Ms 21Cp_185</a><a class='ref msdiv' id='msdiv22'>Msdiv 22</a>Yaṃ yaṃ so vaṇṇaṃ cintayi,<br>
nīlaṃva pītalohitaṃ;<br>
Tassa cittānuvattanto,<br>
homi cintitasannibho.</p>
<p><a class='ref sc' id='sc4'>SC 4</a><a class='ref pts1ed' id='pts1ed86'>PTS 1st ed. 86</a> <a class='ref ms' id='ms21Cp_186'>Ms 21Cp_186</a><a class='ref msdiv' id='msdiv23' href='#sc4'>SC 4</a><a class='ref pts1ed' id='pts1ed86'>PTS 1st ed. 86</a> <a class='ref ms' id='ms21Cp_186'>Ms 21Cp_186</a><a class='ref msdiv' id='msdiv23'>Msdiv 23</a>Thalaṃ kareyyamudakaṃ,<br>
udakampi thalaṃ kare;<br>
Yadihaṃ tassa pakuppeyyaṃ,<br>
khaṇena chārikaṃ kare.</p>
<p><a class='ref sc' id='sc5'>SC 5</a><a class='ref ms' id='ms21Cp_187'>Ms 21Cp_187</a><a class='ref msdiv' id='msdiv24' href='#sc5'>SC 5</a><a class='ref ms' id='ms21Cp_187'>Ms 21Cp_187</a><a class='ref msdiv' id='msdiv24'>Msdiv 24</a>Yadi cittavasī hessaṃ,<br>
parihāyissāmi sīlato;<br>
Sīlena parihīnassa,<br>
uttamattho na sijjhati.</p>
<p><a class='ref sc' id='sc6'>SC 6</a><a class='ref ms' id='ms21Cp_188'>Ms 21Cp_188</a><a class='ref msdiv' id='msdiv25' href='#sc6'>SC 6</a><a class='ref ms' id='ms21Cp_188'>Ms 21Cp_188</a><a class='ref msdiv' id='msdiv25'>Msdiv 25</a>Kāmaṃ bhijjatuyaṃ kāyo,<br>
idheva vikirīyatu;<br>
Neva sīlaṃ pabhindeyyaṃ,<br>
vikirante bhusaṃ viyā”ti.</p>
</blockquote>
<p class='endsutta'><a class='ref sc' id='sc7'>SC 7</a><a class='ref ms' id='ms21Cp_189'>Ms 21Cp_189</a><span class='var' id='note45' title='campeyyacariyaṃ (s2, s3)' href='#sc7'>SC 7</a><a class='ref ms' id='ms21Cp_189'>Ms 21Cp_189</a><span class='var' id='note45' title='campeyyacariyaṃ (s2, s3)'>Campeyyanāgacariyaṃ</span> tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
