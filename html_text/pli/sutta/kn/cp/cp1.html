<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp1' lang='pli'>
<header>
<ul>
<li class='division'>Cariyāpiṭaka</li>
<li>Akittivagga</li>
<li>Dānapāramī 1</li>
</ul>
<h1>Akitticariya</h1>
</header>
<p class='namo'><a class='ref sc' id='sc1'>SC 1</a><a class='ref ms' id='ms21Cp_1' href='#sc1'>SC 1</a><a class='ref ms' id='ms21Cp_1'>Ms 21Cp_1</a>Namo tassa Bhagavato Arahato Sammāsambuddhassa.</p>
<blockquote class='gatha'>
<p><a class='ref sc' id='sc2'>SC 2</a><a class='ref pts1ed' id='pts1ed73'>PTS 1st ed. 73</a> <a class='ref pts2ed' id='pts2ed1'>PTS 2nd ed. 1</a> <a class='ref ms' id='ms21Cp_2'>Ms 21Cp_2</a><a class='ref msdiv' id='msdiv1' href='#sc2'>SC 2</a><a class='ref pts1ed' id='pts1ed73'>PTS 1st ed. 73</a> <a class='ref pts2ed' id='pts2ed1'>PTS 2nd ed. 1</a> <a class='ref ms' id='ms21Cp_2'>Ms 21Cp_2</a><a class='ref msdiv' id='msdiv1'>Msdiv 1</a>“Kappe ca satasahasse,<br>
caturo ca asaṅkhiye;<br>
Etthantare yaṃ caritaṃ,<br>
sabbaṃ taṃ bodhipācanaṃ.</p>
<p><a class='ref sc' id='sc3'>SC 3</a><a class='ref ms' id='ms21Cp_3'>Ms 21Cp_3</a><a class='ref msdiv' id='msdiv2' href='#sc3'>SC 3</a><a class='ref ms' id='ms21Cp_3'>Ms 21Cp_3</a><a class='ref msdiv' id='msdiv2'>Msdiv 2</a>Atītakappe caritaṃ,<br>
ṭhapayitvā bhavābhave;<br>
Imamhi kappe caritaṃ,<br>
pavakkhissaṃ suṇohi me.</p>
<p><a class='ref sc' id='sc4'>SC 4</a><a class='ref ms' id='ms21Cp_4'>Ms 21Cp_4</a><a class='ref msdiv' id='msdiv3' href='#sc4'>SC 4</a><a class='ref ms' id='ms21Cp_4'>Ms 21Cp_4</a><a class='ref msdiv' id='msdiv3'>Msdiv 3</a>Yadā ahaṃ brahāraññe,<br>
suññe vipinakānane;<br>
<span class='var' id='note2' title='ajjhogahetvā (bj, s2, s3, pts2)' href='#note2' title='ajjhogahetvā (bj, s2, s3, pts2)'>Ajjhogāhetvā</span> viharāmi,<br>
akitti nāma tāpaso.</p>
<p><a class='ref sc' id='sc5'>SC 5</a><a class='ref ms' id='ms21Cp_5'>Ms 21Cp_5</a><a class='ref msdiv' id='msdiv4' href='#sc5'>SC 5</a><a class='ref ms' id='ms21Cp_5'>Ms 21Cp_5</a><a class='ref msdiv' id='msdiv4'>Msdiv 4</a>Tadā maṃ tapatejena,<br>
santatto tidivābhibhū;<br>
Dhārento brāhmaṇavaṇṇaṃ,<br>
bhikkhāya maṃ upāgami.</p>
<p><a class='ref sc' id='sc6'>SC 6</a><a class='ref ms' id='ms21Cp_6'>Ms 21Cp_6</a><a class='ref msdiv' id='msdiv5' href='#sc6'>SC 6</a><a class='ref ms' id='ms21Cp_6'>Ms 21Cp_6</a><a class='ref msdiv' id='msdiv5'>Msdiv 5</a>Pavanā ābhataṃ paṇṇaṃ,<br>
atelañca aloṇikaṃ;<br>
Mama dvāre ṭhitaṃ disvā,<br>
sakaṭāhena ākiriṃ.</p>
<p><a class='ref sc' id='sc7'>SC 7</a><a class='ref ms' id='ms21Cp_7'>Ms 21Cp_7</a><a class='ref msdiv' id='msdiv6' href='#sc7'>SC 7</a><a class='ref ms' id='ms21Cp_7'>Ms 21Cp_7</a><a class='ref msdiv' id='msdiv6'>Msdiv 6</a>Tassa datvānahaṃ paṇṇaṃ,<br>
nikkujjitvāna bhājanaṃ;<br>
Punesanaṃ jahitvāna,<br>
pāvisiṃ paṇṇasālakaṃ.</p>
<p><a class='ref sc' id='sc8'>SC 8</a><a class='ref ms' id='ms21Cp_8'>Ms 21Cp_8</a><a class='ref msdiv' id='msdiv7' href='#sc8'>SC 8</a><a class='ref ms' id='ms21Cp_8'>Ms 21Cp_8</a><a class='ref msdiv' id='msdiv7'>Msdiv 7</a>Dutiyampi tatiyampi,<br>
upagañchi mamantikaṃ;<br>
Akampito anolaggo,<br>
evamevamadāsahaṃ.</p>
<p><a class='ref sc' id='sc9'>SC 9</a><a class='ref ms' id='ms21Cp_9'>Ms 21Cp_9</a><a class='ref msdiv' id='msdiv8' href='#sc9'>SC 9</a><a class='ref ms' id='ms21Cp_9'>Ms 21Cp_9</a><a class='ref msdiv' id='msdiv8'>Msdiv 8</a>Na me tappaccayā atthi,<br>
sarīrasmiṃ vivaṇṇiyaṃ;<br>
Pītisukhena ratiyā,<br>
vītināmemi taṃ divaṃ.</p>
<p><a class='ref sc' id='sc10'>SC 10</a><a class='ref ms' id='ms21Cp_10'>Ms 21Cp_10</a><a class='ref msdiv' id='msdiv9' href='#sc10'>SC 10</a><a class='ref ms' id='ms21Cp_10'>Ms 21Cp_10</a><a class='ref msdiv' id='msdiv9'>Msdiv 9</a>Yadi māsampi dvemāsaṃ,<br>
dakkhiṇeyyaṃ varaṃ labhe;<br>
Akampito anolīno,<br>
dadeyyaṃ dānamuttamaṃ.</p>
<p><a class='ref sc' id='sc11'>SC 11</a><a class='ref ms' id='ms21Cp_11'>Ms 21Cp_11</a><a class='ref msdiv' id='msdiv10' href='#sc11'>SC 11</a><a class='ref ms' id='ms21Cp_11'>Ms 21Cp_11</a><a class='ref msdiv' id='msdiv10'>Msdiv 10</a>Na tassa dānaṃ dadamāno,<br>
yasaṃ lābhañca patthayiṃ;<br>
Sabbaññutaṃ patthayāno,<br>
tāni kammāni ācarin”ti.</p>
</blockquote>
<p class='endsutta'><a class='ref sc' id='sc12'>SC 12</a><a class='ref ms' id='ms21Cp_12' href='#sc12'>SC 12</a><a class='ref ms' id='ms21Cp_12'>Ms 21Cp_12</a>Akitticariyaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
