<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp4' lang='pli'>
<header>
<ul>
<li class='division'>Cariyāpiṭaka</li>
<li>Akittivagga</li>
<li>Dānapāramī 4</li>
</ul>
<h1>Mahāsudassanacariya</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms21Cp_32' href='#ms21Cp_32'>Ms 21Cp_32</a><a class='ref msdiv' id='msdiv28' href='#msdiv28'>Msdiv 28</a>“Kusāvatimhi nagare,<br>
yadā āsiṃ mahīpati;<br>
Mahāsudassano nāma,<br>
cakkavattī mahabbalo.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Cp_33' href='#ms21Cp_33'>Ms 21Cp_33</a><a class='ref msdiv' id='msdiv29' href='#msdiv29'>Msdiv 29</a>Tatthāhaṃ divase tikkhattuṃ,<br>
ghosāpemi tahiṃ tahiṃ;<br>
‘Ko kiṃ icchati pattheti,<br>
kassa kiṃ dīyatū dhanaṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms21Cp_34' href='#ms21Cp_34'>Ms 21Cp_34</a><a class='ref msdiv' id='msdiv30' href='#msdiv30'>Msdiv 30</a>Ko chātako ko tasito,<br>
ko mālaṃ ko vilepanaṃ;<br>
Nānārattāni vatthāni,<br>
ko naggo paridahissati.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Cp_35' href='#ms21Cp_35'>Ms 21Cp_35</a><a class='ref msdiv' id='msdiv31' href='#msdiv31'>Msdiv 31</a>Ko pathe chattamādeti,<br>
kopāhanā mudū subhā’;<br>
Iti sāyañca pāto ca,<br>
ghosāpemi tahiṃ tahiṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Cp_36' href='#ms21Cp_36'>Ms 21Cp_36</a><a class='ref msdiv' id='msdiv32' href='#msdiv32'>Msdiv 32</a>Na taṃ dasasu ṭhānesu,<br>
napi ṭhānasatesu vā;<br>
Anekasataṭhānesu,<br>
paṭiyattaṃ yācake dhanaṃ.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Cp_37' href='#ms21Cp_37'>Ms 21Cp_37</a><a class='ref msdiv' id='msdiv33' href='#msdiv33'>Msdiv 33</a>Divā vā yadi vā rattiṃ,<br>
yadi eti vanibbako;<br>
Laddhā yadicchakaṃ bhogaṃ,<br>
pūrahatthova gacchati.</p>
<p><a class='ref sc' id='sc7' href='#sc7'>SC 7</a><a class='ref pts2ed' id='pts2ed4' href='#pts2ed4'>PTS 2nd ed. 4</a> <a class='ref ms' id='ms21Cp_38' href='#ms21Cp_38'>Ms 21Cp_38</a><a class='ref msdiv' id='msdiv34' href='#msdiv34'>Msdiv 34</a>Evarūpaṃ mahādānaṃ,<br>
Adāsiṃ yāvajīvikaṃ;<br>
Napāhaṃ dessaṃ dhanaṃ dammi,<br>
Napi natthi nicayo mayi.</p>
<p><a class='ref sc' id='sc8' href='#sc8'>SC 8</a><a class='ref ms' id='ms21Cp_39' href='#ms21Cp_39'>Ms 21Cp_39</a><a class='ref msdiv' id='msdiv35' href='#msdiv35'>Msdiv 35</a>Yathāpi āturo nāma,<br>
rogato parimuttiyā;<br>
Dhanena vejjaṃ tappetvā,<br>
rogato parimuccati.</p>
<p><a class='ref sc' id='sc9' href='#sc9'>SC 9</a><a class='ref ms' id='ms21Cp_40' href='#ms21Cp_40'>Ms 21Cp_40</a><a class='ref msdiv' id='msdiv36' href='#msdiv36'>Msdiv 36</a>Tathevāhaṃ jānamāno,<br>
paripūretumasesato;<br>
Ūnamanaṃ pūrayituṃ,<br>
demi dānaṃ vanibbake;<br>
Nirālayo apaccāso,<br>
sambodhimanupattiyā”ti.</p>
</blockquote>
<p class='endsutta'><a class='ref sc' id='sc10' href='#sc10'>SC 10</a><a class='ref ms' id='ms21Cp_41' href='#ms21Cp_41'>Ms 21Cp_41</a>Mahāsudassanacariyaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
