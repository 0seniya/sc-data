<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp3' lang='pli'>
<header>
<ul>
<li class='division'>Cariyāpiṭaka</li>
<li>Akittivagga</li>
<li>Dānapāramī 3</li>
</ul>
<h1>Kururājacariya</h1>
</header>
<blockquote class='gatha'>
<p><a class='ref sc' id='sc1'>SC 1</a><a class='ref ms' id='ms21Cp_23'>Ms 21Cp_23</a><a class='ref msdiv' id='msdiv20' href='#sc1'>SC 1</a><a class='ref ms' id='ms21Cp_23'>Ms 21Cp_23</a><a class='ref msdiv' id='msdiv20'>Msdiv 20</a>“Punāparaṃ yadā homi,<br>
<span class='var' id='note6' title='indapatte (bj, pts2, mr) | indapaṭṭhe (pts1)' href='#note6' title='indapatte (bj, pts2, mr) | indapaṭṭhe (pts1)'>indapatthe</span> puruttame;<br>
Rājā dhanañcayo nāma,<br>
kusale dasahupāgato.</p>
<p><a class='ref sc' id='sc2'>SC 2</a><a class='ref ms' id='ms21Cp_24'>Ms 21Cp_24</a><a class='ref msdiv' id='msdiv21' href='#sc2'>SC 2</a><a class='ref ms' id='ms21Cp_24'>Ms 21Cp_24</a><a class='ref msdiv' id='msdiv21'>Msdiv 21</a>Kaliṅgaraṭṭhavisayā,<br>
brāhmaṇā upagañchu maṃ;<br>
Āyācuṃ maṃ hatthināgaṃ,<br>
dhaññaṃ maṅgalasammataṃ.</p>
<p><a class='ref sc' id='sc3'>SC 3</a><a class='ref pts2ed' id='pts2ed3'>PTS 2nd ed. 3</a> <a class='ref ms' id='ms21Cp_25'>Ms 21Cp_25</a><a class='ref msdiv' id='msdiv22' href='#sc3'>SC 3</a><a class='ref pts2ed' id='pts2ed3'>PTS 2nd ed. 3</a> <a class='ref ms' id='ms21Cp_25'>Ms 21Cp_25</a><a class='ref msdiv' id='msdiv22'>Msdiv 22</a>‘Avuṭṭhiko janapado,<br>
dubbhikkho chātako mahā;<br>
Dadāhi pavaraṃ nāgaṃ,<br>
nīlaṃ añjanasavhayaṃ’.</p>
<p><a class='ref sc' id='sc4'>SC 4</a><a class='ref pts1ed' id='pts1ed75'>PTS 1st ed. 75</a> <a class='ref ms' id='ms21Cp_26'>Ms 21Cp_26</a><a class='ref msdiv' id='msdiv23' href='#sc4'>SC 4</a><a class='ref pts1ed' id='pts1ed75'>PTS 1st ed. 75</a> <a class='ref ms' id='ms21Cp_26'>Ms 21Cp_26</a><a class='ref msdiv' id='msdiv23'>Msdiv 23</a>‘Na me yācakamanuppatte,<br>
paṭikkhepo anucchavo;<br>
Mā me bhijji samādānaṃ,<br>
dassāmi vipulaṃ gajaṃ’.</p>
<p><a class='ref sc' id='sc5'>SC 5</a><a class='ref ms' id='ms21Cp_27'>Ms 21Cp_27</a><a class='ref msdiv' id='msdiv24' href='#sc5'>SC 5</a><a class='ref ms' id='ms21Cp_27'>Ms 21Cp_27</a><a class='ref msdiv' id='msdiv24'>Msdiv 24</a>Nāgaṃ gahetvā soṇḍāya,<br>
<span class='var' id='note7' title='bhiṅkāre (bj, pts1-2)' href='#note7' title='bhiṅkāre (bj, pts1-2)'>bhiṅgāre</span> ratanāmaye;<br>
Jalaṃ hatthe ākiritvā,<br>
brāhmaṇānaṃ adaṃ gajaṃ.</p>
<p><a class='ref sc' id='sc6'>SC 6</a><a class='ref ms' id='ms21Cp_28'>Ms 21Cp_28</a><a class='ref msdiv' id='msdiv25' href='#sc6'>SC 6</a><a class='ref ms' id='ms21Cp_28'>Ms 21Cp_28</a><a class='ref msdiv' id='msdiv25'>Msdiv 25</a>Tassa nāge padinnamhi,<br>
amaccā etadabravuṃ;<br>
‘Kiṃ nu tuyhaṃ varaṃ nāgaṃ,<br>
yācakānaṃ padassasi.</p>
<p><a class='ref sc' id='sc7'>SC 7</a><a class='ref ms' id='ms21Cp_29'>Ms 21Cp_29</a><a class='ref msdiv' id='msdiv26' href='#sc7'>SC 7</a><a class='ref ms' id='ms21Cp_29'>Ms 21Cp_29</a><a class='ref msdiv' id='msdiv26'>Msdiv 26</a>Dhaññaṃ maṅgalasampannaṃ,<br>
saṅgāmavijayuttamaṃ;<br>
Tasmiṃ nāge padinnamhi,<br>
kiṃ te rajjaṃ karissati’.</p>
<p><a class='ref sc' id='sc8'>SC 8</a><a class='ref ms' id='ms21Cp_30'>Ms 21Cp_30</a><a class='ref msdiv' id='msdiv27' href='#sc8'>SC 8</a><a class='ref ms' id='ms21Cp_30'>Ms 21Cp_30</a><a class='ref msdiv' id='msdiv27'>Msdiv 27</a>‘Rajjampi me dade sabbaṃ,<br>
sarīraṃ dajjamattano;<br>
Sabbaññutaṃ piyaṃ mayhaṃ,<br>
tasmā nāgaṃ adāsahan’”ti.</p>
</blockquote>
<p class='endsutta'><a class='ref sc' id='sc9'>SC 9</a><a class='ref ms' id='ms21Cp_31'>Ms 21Cp_31</a><span class='var' id='note8' title='kurudhammacariyaṃ (bj, s2, s3, pts1-2)' href='#sc9'>SC 9</a><a class='ref ms' id='ms21Cp_31'>Ms 21Cp_31</a><span class='var' id='note8' title='kurudhammacariyaṃ (bj, s2, s3, pts1-2)'>Kururājacariyaṃ</span> tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
