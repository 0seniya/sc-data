<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp8' lang='pli'>
<header>
<ul>
<li class='division'>Cariyāpiṭaka</li>
<li>Akittivagga</li>
<li>Dānapāramī 8</li>
</ul>
<h1>Sivirājacariya</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref ms' id='ms21Cp_59' href='#ms21Cp_59'>Ms 21Cp_59</a><a class='ref msdiv' id='msdiv51' href='#msdiv51'>Msdiv 51</a>“Ariṭṭhasavhaye nagare,<br>
sivināmāsi khattiyo;<br>
Nisajja pāsādavare,<br>
evaṃ cintesahaṃ tadā.</p>
<p><a class='ref sc' id='sc2' href='#sc2'>SC 2</a><a class='ref pts2ed' id='pts2ed6' href='#pts2ed6'>PTS 2nd ed. 6</a> <a class='ref ms' id='ms21Cp_60' href='#ms21Cp_60'>Ms 21Cp_60</a><a class='ref msdiv' id='msdiv52' href='#msdiv52'>Msdiv 52</a>‘Yaṃ kiñci mānusaṃ dānaṃ,<br>
adinnaṃ me na vijjati;<br>
Yopi yāceyya maṃ cakkhuṃ,<br>
dadeyyaṃ avikampito’.</p>
<p><a class='ref sc' id='sc3' href='#sc3'>SC 3</a><a class='ref ms' id='ms21Cp_61' href='#ms21Cp_61'>Ms 21Cp_61</a><a class='ref msdiv' id='msdiv53' href='#msdiv53'>Msdiv 53</a>Mama saṅkappamaññāya,<br>
sakko devānamissaro;<br>
Nisinno devaparisāya,<br>
idaṃ vacanamabravi.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Cp_62' href='#ms21Cp_62'>Ms 21Cp_62</a><a class='ref msdiv' id='msdiv54' href='#msdiv54'>Msdiv 54</a>‘Nisajja pāsādavare,<br>
sivirājā mahiddhiko;<br>
Cintento vividhaṃ dānaṃ,<br>
adeyyaṃ so na passati.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Cp_63' href='#ms21Cp_63'>Ms 21Cp_63</a><a class='ref msdiv' id='msdiv55' href='#msdiv55'>Msdiv 55</a>Tathaṃ nu vitathaṃ netaṃ,<br>
handa vīmaṃsayāmi taṃ;<br>
Muhuttaṃ āgameyyātha,<br>
yāva jānāmi taṃ manaṃ’.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Cp_64' href='#ms21Cp_64'>Ms 21Cp_64</a><a class='ref msdiv' id='msdiv56' href='#msdiv56'>Msdiv 56</a>Pavedhamāno palitasiro,<br>
<span class='var' id='note18' title='valitagatto (bj, pts1-2)' href='#note18' title='valitagatto (bj, pts1-2)'>Valigatto</span> jarāturo;<br>
Andhavaṇṇova hutvāna,<br>
Rājānaṃ upasaṅkami.</p>
<p><a class='ref sc' id='sc7' href='#sc7'>SC 7</a><a class='ref pts1ed' id='pts1ed78' href='#pts1ed78'>PTS 1st ed. 78</a> <a class='ref ms' id='ms21Cp_65' href='#ms21Cp_65'>Ms 21Cp_65</a><a class='ref msdiv' id='msdiv57' href='#msdiv57'>Msdiv 57</a>So tadā paggahetvāna,<br>
vāmaṃ dakkhiṇabāhu ca;<br>
Sirasmiṃ añjaliṃ katvā,<br>
idaṃ vacanamabravi.</p>
<p><a class='ref sc' id='sc8' href='#sc8'>SC 8</a><a class='ref ms' id='ms21Cp_66' href='#ms21Cp_66'>Ms 21Cp_66</a><a class='ref msdiv' id='msdiv58' href='#msdiv58'>Msdiv 58</a>‘Yācāmi taṃ mahārāja,<br>
dhammika raṭṭhavaḍḍhana;<br>
Tava dānaratā kitti,<br>
uggatā devamānuse.</p>
<p><a class='ref sc' id='sc9' href='#sc9'>SC 9</a><a class='ref ms' id='ms21Cp_67' href='#ms21Cp_67'>Ms 21Cp_67</a><a class='ref msdiv' id='msdiv59' href='#msdiv59'>Msdiv 59</a>Ubhopi nettā nayanā,<br>
andhā upahatā mama;<br>
Ekaṃ me nayanaṃ dehi,<br>
tvampi ekena yāpaya’.</p>
<p><a class='ref sc' id='sc10' href='#sc10'>SC 10</a><a class='ref ms' id='ms21Cp_68' href='#ms21Cp_68'>Ms 21Cp_68</a><a class='ref msdiv' id='msdiv60' href='#msdiv60'>Msdiv 60</a>Tassāhaṃ vacanaṃ sutvā,<br>
haṭṭho saṃviggamānaso;<br>
Katañjalī vedajāto,<br>
idaṃ vacanamabraviṃ.</p>
<p><a class='ref sc' id='sc11' href='#sc11'>SC 11</a><a class='ref ms' id='ms21Cp_69' href='#ms21Cp_69'>Ms 21Cp_69</a><a class='ref msdiv' id='msdiv61' href='#msdiv61'>Msdiv 61</a>‘Idānāhaṃ cintayitvāna,<br>
pāsādato idhāgato;<br>
Tvaṃ mama cittamaññāya,<br>
nettaṃ yācitumāgato.</p>
<p><a class='ref sc' id='sc12' href='#sc12'>SC 12</a><a class='ref ms' id='ms21Cp_70' href='#ms21Cp_70'>Ms 21Cp_70</a><a class='ref msdiv' id='msdiv62' href='#msdiv62'>Msdiv 62</a>Aho me mānasaṃ siddhaṃ,<br>
saṅkappo paripūrito;<br>
Adinnapubbaṃ dānavaraṃ,<br>
ajja dassāmi yācake.</p>
<p><a class='ref sc' id='sc13' href='#sc13'>SC 13</a><a class='ref ms' id='ms21Cp_71' href='#ms21Cp_71'>Ms 21Cp_71</a><a class='ref msdiv' id='msdiv63' href='#msdiv63'>Msdiv 63</a>Ehi sivaka uṭṭhehi,<br>
mā dandhayi mā pavedhayi;<br>
Ubhopi nayanaṃ dehi,<br>
uppāṭetvā vaṇibbake’.</p>
<p><a class='ref sc' id='sc14' href='#sc14'>SC 14</a><a class='ref ms' id='ms21Cp_72' href='#ms21Cp_72'>Ms 21Cp_72</a><a class='ref msdiv' id='msdiv64' href='#msdiv64'>Msdiv 64</a>Tato so codito mayhaṃ,<br>
sivako vacanaṃ karo;<br>
Uddharitvāna pādāsi,<br>
tālamiñjaṃva yācake.</p>
<p><a class='ref sc' id='sc15' href='#sc15'>SC 15</a><a class='ref ms' id='ms21Cp_73' href='#ms21Cp_73'>Ms 21Cp_73</a><a class='ref msdiv' id='msdiv65' href='#msdiv65'>Msdiv 65</a>Dadamānassa dentassa,<br>
dinnadānassa me sato;<br>
Cittassa aññathā natthi,<br>
bodhiyāyeva kāraṇā.</p>
<p><a class='ref sc' id='sc16' href='#sc16'>SC 16</a><a class='ref ms' id='ms21Cp_74' href='#ms21Cp_74'>Ms 21Cp_74</a><a class='ref msdiv' id='msdiv66' href='#msdiv66'>Msdiv 66</a>Na me dessā ubho cakkhū,<br>
attā na me na dessiyo;<br>
Sabbaññutaṃ piyaṃ mayhaṃ,<br>
tasmā cakkhuṃ adāsahan”ti.</p>
</blockquote>
<p class='endsutta'><a class='ref sc' id='sc17' href='#sc17'>SC 17</a><a class='ref ms' id='ms21Cp_75' href='#ms21Cp_75'>Ms 21Cp_75</a>Sivirājacariyaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
