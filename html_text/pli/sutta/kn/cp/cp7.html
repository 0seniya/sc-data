<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp7' lang='pli'>
<header>
<ul>
<li class='division'>Cariyāpiṭaka</li>
<li>Akittivagga</li>
<li>Dānapāramī 7</li>
</ul>
<h1>Candakumāracariya</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts1ed' id='pts1ed77' href='#pts1ed77'>PTS 1st ed. 77</a> <a class='ref ms' id='ms21Cp_52' href='#ms21Cp_52'>Ms 21Cp_52</a><a class='ref msdiv' id='msdiv45' href='#msdiv45'>Msdiv 45</a>“Punāparaṃ yadā homi,<br>
ekarājassa atrajo;<br>
Nagare pupphavatiyā,<br>
kumāro candasavhayo.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Cp_53' href='#ms21Cp_53'>Ms 21Cp_53</a><a class='ref msdiv' id='msdiv46' href='#msdiv46'>Msdiv 46</a>Tadāhaṃ yajanā mutto,<br>
nikkhanto yaññavāṭato;<br>
Saṃvegaṃ janayitvāna,<br>
mahādānaṃ pavattayiṃ.</p>
<p><a class='ref sc' id='sc3' href='#sc3'>SC 3</a><a class='ref ms' id='ms21Cp_54' href='#ms21Cp_54'>Ms 21Cp_54</a><a class='ref msdiv' id='msdiv47' href='#msdiv47'>Msdiv 47</a>Nāhaṃ pivāmi khādāmi,<br>
napi bhuñjāmi bhojanaṃ;<br>
Dakkhiṇeyye adatvāna,<br>
api chappañcarattiyo.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Cp_55' href='#ms21Cp_55'>Ms 21Cp_55</a><a class='ref msdiv' id='msdiv48' href='#msdiv48'>Msdiv 48</a>Yathāpi vāṇijo nāma,<br>
Katvāna bhaṇḍasañcayaṃ;<br>
Yattha lābho mahā hoti,<br>
<span class='var' id='note16' title='tattha naṃ (bj, pts2) | tatth’āharati (pts1) | tattha (mr)'>Tattha taṃ</span> harati bhaṇḍakaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Cp_56' href='#ms21Cp_56'>Ms 21Cp_56</a><a class='ref msdiv' id='msdiv49' href='#msdiv49'>Msdiv 49</a>Tatheva sakabhuttāpi,<br>
pare dinnaṃ mahapphalaṃ;<br>
Tasmā parassa dātabbaṃ,<br>
satabhāgo bhavissati.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Cp_57' href='#ms21Cp_57'>Ms 21Cp_57</a><a class='ref msdiv' id='msdiv50' href='#msdiv50'>Msdiv 50</a>Etamatthavasaṃ ñatvā,<br>
demi dānaṃ bhavābhave;<br>
Na paṭikkamāmi dānato,<br>
sambodhimanupattiyā”ti.</p>
</blockquote>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms21Cp_58' href='#ms21Cp_58'>Ms 21Cp_58</a>Candakumāracariyaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
