<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp11' lang='pli'>
<header>
<ul>
<li class='division'>Cariyāpiṭaka</li>
<li>Hatthināgavagga</li>
<li>Sīlapāramī 1</li>
</ul>
<h1>Mātuposakacariya</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts1ed' id='pts1ed84' href='#pts1ed84'>PTS 1st ed. 84</a> <a class='ref pts2ed' id='pts2ed14' href='#pts2ed14'>PTS 2nd ed. 14</a> <a class='ref ms' id='ms21Cp_162' href='#ms21Cp_162'>Ms 21Cp_162</a><a class='ref msdiv' id='msdiv1' href='#msdiv1'>Msdiv 1</a>“Yadā ahosiṃ pavane,<br>
kuñjaro mātuposako;<br>
Na tadā atthi mahiyā,<br>
guṇena mama sādiso.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Cp_163' href='#ms21Cp_163'>Ms 21Cp_163</a><a class='ref msdiv' id='msdiv2' href='#msdiv2'>Msdiv 2</a>Pavane disvā vanacaro,<br>
rañño maṃ paṭivedayi;<br>
‘Tavānucchavo mahārāja,<br>
gajo vasati kānane.</p>
<p><a class='ref sc' id='sc3' href='#sc3'>SC 3</a><a class='ref ms' id='ms21Cp_164' href='#ms21Cp_164'>Ms 21Cp_164</a><a class='ref msdiv' id='msdiv3' href='#msdiv3'>Msdiv 3</a>Na tassa parikkhāyattho,<br>
napi āḷakakāsuyā;<br>
<span class='var' id='note37' title='samaṃ gahite (bj) | samāgahite (s2, s3, pts1-2)' href='#note37' title='samaṃ gahite (bj) | samāgahite (s2, s3, pts1-2)'>Saha gahite</span> soṇḍāya,<br>
sayameva idhehi’ti.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Cp_165' href='#ms21Cp_165'>Ms 21Cp_165</a><a class='ref msdiv' id='msdiv4' href='#msdiv4'>Msdiv 4</a>Tassa taṃ vacanaṃ sutvā,<br>
rājāpi tuṭṭhamānaso;<br>
Pesesi hatthidamakaṃ,<br>
chekācariyaṃ susikkhitaṃ.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Cp_166' href='#ms21Cp_166'>Ms 21Cp_166</a><a class='ref msdiv' id='msdiv5' href='#msdiv5'>Msdiv 5</a>Gantvā so hatthidamako,<br>
addasa padumassare;<br>
<span class='var' id='note38' title='bhisamūlaṃ (bj, pts1, mr)' href='#note38' title='bhisamūlaṃ (bj, pts1, mr)'>Bhisamuḷālaṃ</span> uddharantaṃ,<br>
yāpanatthāya mātuyā.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Cp_167' href='#ms21Cp_167'>Ms 21Cp_167</a><a class='ref msdiv' id='msdiv6' href='#msdiv6'>Msdiv 6</a>Viññāya me sīlaguṇaṃ,<br>
lakkhaṇaṃ upadhārayi;<br>
‘Ehi puttā’ti vatvāna,<br>
mama soṇḍāya aggahi.</p>
<p><a class='ref sc' id='sc7' href='#sc7'>SC 7</a><a class='ref ms' id='ms21Cp_168' href='#ms21Cp_168'>Ms 21Cp_168</a><a class='ref msdiv' id='msdiv7' href='#msdiv7'>Msdiv 7</a>Yaṃ me tadā pākatikaṃ,<br>
sarīrānugataṃ balaṃ;<br>
Ajja nāgasahassānaṃ,<br>
balena samasādisaṃ.</p>
<p><a class='ref sc' id='sc8' href='#sc8'>SC 8</a><a class='ref ms' id='ms21Cp_169' href='#ms21Cp_169'>Ms 21Cp_169</a><a class='ref msdiv' id='msdiv8' href='#msdiv8'>Msdiv 8</a>Yadihaṃ tesaṃ pakuppeyyaṃ,<br>
upetānaṃ gahaṇāya maṃ;<br>
Paṭibalo bhave tesaṃ,<br>
yāva rajjampi mānusaṃ.</p>
<p><a class='ref sc' id='sc9' href='#sc9'>SC 9</a><a class='ref ms' id='ms21Cp_170' href='#ms21Cp_170'>Ms 21Cp_170</a><a class='ref msdiv' id='msdiv9' href='#msdiv9'>Msdiv 9</a>Api cāhaṃ sīlarakkhāya,<br>
Sīlapāramipūriyā;<br>
Na karomi citte aññathattaṃ,<br>
Pakkhipantaṃ mamāḷake.</p>
<p><a class='ref sc' id='sc10' href='#sc10'>SC 10</a><a class='ref ms' id='ms21Cp_171' href='#ms21Cp_171'>Ms 21Cp_171</a><a class='ref msdiv' id='msdiv10' href='#msdiv10'>Msdiv 10</a>Yadi te maṃ tattha koṭṭeyyuṃ,<br>
pharasūhi tomarehi ca;<br>
Neva tesaṃ pakuppeyyaṃ,<br>
sīlakhaṇḍabhayā mamā”ti.</p>
</blockquote>
<p class='endsutta'><a class='ref sc' id='sc11' href='#sc11'>SC 11</a><a class='ref ms' id='ms21Cp_172' href='#ms21Cp_172'>Ms 21Cp_172</a><span class='var' id='note39' title='sīlanāgacariyaṃ (s2, s3)' href='#note39' title='sīlanāgacariyaṃ (s2, s3)'>Mātuposakacariyaṃ</span> paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
