<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='cp25' lang='pli'>
<header>
<ul>
<li class='division'>Cariyāpiṭaka</li>
<li>Yudhañjayavagga</li>
<li>Nekkhammapāramī 5</li>
</ul>
<h1>Soṇapaṇḍitacariya</h1>
</header>
<blockquote class='gatha'>
<p><a class='ref sc' id='sc1' href='#sc1'>SC 1</a><a class='ref pts2ed' id='pts2ed28' href='#pts2ed28'>PTS 2nd ed. 28</a> <a class='ref ms' id='ms21Cp_314' href='#ms21Cp_314'>Ms 21Cp_314</a><a class='ref msdiv' id='msdiv42' href='#msdiv42'>Msdiv 42</a>“Punāparaṃ yadā homi,<br>
nagare brahmavaḍḍhane;<br>
Tattha kulavare seṭṭhe,<br>
mahāsāle ajāyahaṃ.</p>
<p><a class='ref sc' id='sc2' href='#sc2'>SC 2</a><a class='ref ms' id='ms21Cp_315' href='#ms21Cp_315'>Ms 21Cp_315</a><a class='ref msdiv' id='msdiv43' href='#msdiv43'>Msdiv 43</a>Tadāpi lokaṃ disvāna,<br>
Andhībhūtaṃ tamotthaṭaṃ;<br>
Cittaṃ bhavato patikuṭati,<br>
Tuttavegahataṃ viya.</p>
<p><a class='ref sc' id='sc3' href='#sc3'>SC 3</a><a class='ref ms' id='ms21Cp_316' href='#ms21Cp_316'>Ms 21Cp_316</a><a class='ref msdiv' id='msdiv44' href='#msdiv44'>Msdiv 44</a>Disvāna vividhaṃ pāpaṃ,<br>
evaṃ cintesahaṃ tadā;<br>
‘Kadāhaṃ gehā nikkhamma,<br>
pavisissāmi kānanaṃ’.</p>
<p><a class='ref sc' id='sc4' href='#sc4'>SC 4</a><a class='ref ms' id='ms21Cp_317' href='#ms21Cp_317'>Ms 21Cp_317</a><a class='ref msdiv' id='msdiv45' href='#msdiv45'>Msdiv 45</a>Tadāpi maṃ nimantesuṃ,<br>
kāmabhogehi ñātayo;<br>
Tesampi chandamācikkhiṃ,<br>
‘mā nimantetha tehi maṃ’.</p>
<p><a class='ref sc' id='sc5' href='#sc5'>SC 5</a><a class='ref ms' id='ms21Cp_318' href='#ms21Cp_318'>Ms 21Cp_318</a><a class='ref msdiv' id='msdiv46' href='#msdiv46'>Msdiv 46</a>Yo me kaniṭṭhako bhātā,<br>
nando nāmāsi paṇḍito;<br>
Sopi maṃ anusikkhanto,<br>
pabbajjaṃ samarocayi.</p>
<p><a class='ref sc' id='sc6' href='#sc6'>SC 6</a><a class='ref ms' id='ms21Cp_319' href='#ms21Cp_319'>Ms 21Cp_319</a><a class='ref msdiv' id='msdiv47' href='#msdiv47'>Msdiv 47</a>Ahaṃ soṇo ca nando ca,<br>
ubho mātāpitā mama;<br>
Tadāpi bhoge chaḍḍetvā,<br>
pāvisimhā mahāvanan”ti.</p>
</blockquote>
<p class='endsutta'><a class='ref sc' id='sc7' href='#sc7'>SC 7</a><a class='ref ms' id='ms21Cp_320' href='#ms21Cp_320'>Ms 21Cp_320</a><span class='var' id='note78' title='soṇanandapaṇḍitacariyaṃ (s2, s3)'>Soṇapaṇḍitacariyaṃ</span> pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
