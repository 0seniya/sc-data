<!DOCTYPE html>
<html>
<head>
<meta charset="utf-8"/>
<meta content="Pali text from the Mahāsaṅgīti Tipiṭaka Buddhavasse 2500" name="description"/>
<title></title>
</head>
<body>
<div id="text" lang="pli">
<section class="sutta" id="thig5.12">
<article>
<div class="hgroup">
<p class="division">Therīgāthā</p>
<p>Pañcakanipāta</p>
<h1>12. Candā­therī­gāthā</h1>
</div>
<blockquote class="gatha">
<p><a class="sc" id="1"></a><a class="vns" id="vns122"></a><a class="vnp" id="vnp122"></a><a class="ms" id="p_19Th2_175"></a><a class="msdiv" id="msdiv122"></a>“Duggatāhaṃ pure āsiṃ,<br/>
vidhavā ca aputtikā;<br/>
Vinā mittehi ñātīhi,<br/>
bhattacoḷassa nādhigaṃ.</p>
<p><a class="sc" id="2"></a><a class="vns" id="vns123"></a><a class="vnp" id="vnp123"></a><a class="ms" id="p_19Th2_176"></a><a class="msdiv" id="msdiv123"></a>Pattaṃ daṇḍañca gaṇhitvā,<br/>
bhikkhamānā kulā kulaṃ;<br/>
Sītuṇhena ca ḍayhantī,<br/>
satta vassāni cārihaṃ.</p>
<p><a class="sc" id="3"></a><a class="vns" id="vns124"></a><a class="vnp" id="vnp124"></a><a class="ms" id="p_19Th2_177"></a><a class="msdiv" id="msdiv124"></a>Bhikkhuniṃ puna disvāna,<br/>
annapānassa lābhiniṃ;<br/>
Upasaṅkamma <span class="var" id="note48" title="avociṃ (mr)">avocaṃ</span>,<br/>
‘pabbajjaṃ anagāriyaṃ’.</p>
<p><a class="sc" id="4"></a><a class="vns" id="vns125"></a><a class="vnp" id="vnp125"></a><a class="pts" id="pts136"></a><a class="ms" id="p_19Th2_178"></a><a class="msdiv" id="msdiv125"></a>Sā ca maṃ anukampāya,<br/>
pabbājesi paṭācārā;<br/>
Tato maṃ ovaditvāna,<br/>
paramatthe niyojayi.</p>
<p><a class="sc" id="5"></a><a class="vns" id="vns126"></a><a class="vnp" id="vnp126"></a><a class="ms" id="p_19Th2_179"></a><a class="msdiv" id="msdiv126"></a>Tassāhaṃ vacanaṃ sutvā,<br/>
akāsiṃ anusāsaniṃ;<br/>
Amogho ayyāyovādo,<br/>
tevijjāmhi anāsavā”ti.</p>
</blockquote>
<p class="endsutta"><a class="sc" id="6"></a><a class="ms" id="p_19Th2_180"></a>… Candā therī ….</p>
<p class="endsection"><a class="sc" id="7"></a><a class="ms" id="p_19Th2_181"></a>Pañcakanipāto niṭṭhito.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>
