<!DOCTYPE html>
<html>
<head>
<meta charset="utf-8"/>
<meta content="Pali text from the Mahāsaṅgīti Tipiṭaka Buddhavasse 2500" name="description"/>
<title></title>
</head>
<body>
<div id="text" lang="pli">
<section class="sutta" id="an6.102">
<article>
<div class="hgroup">
<p class="division">Aṅguttara Nikāya 6</p>
<p>10. Ānisaṃsavagga</p>
<h1>102. Ana­vatthi­ta­sutta</h1>
</div>
<p><a class="sc" id="1"></a><a class="ms" id="p_16A6_728"></a><a class="msdiv" id="msdiv102"></a>“Cha, bhikkhave, ānisaṃse sampassamānena alameva bhikkhunā sabba­saṅ­khā­resu anodhiṃ karitvā aniccasaññaṃ upaṭṭhāpetuṃ. Katame cha? ‘Sabbasaṅkhārā ca me <span class="var" id="note281" title="anavaṭṭhitato (bj, s1-3, pts1)">anavatthitā</span> khāyissanti, sabbaloke ca me mano <span class="var" id="note282" title="na ramissati (mr)">nābhiramissati</span>, sabbalokā ca me mano vuṭṭhahissati, nibbānapoṇañca me mānasaṃ bhavissati, saṃyojanā ca me pahānaṃ <span class="var" id="note283" title="gacchanti (bj, s1-3, pts1, mr)">gacchissanti</span>, paramena ca sāmaññena samannāgato bhavissāmī’ti. Ime kho, bhikkhave, cha ānisaṃse sampassamānena alameva bhikkhunā sabba­saṅ­khā­resu anodhiṃ karitvā aniccasaññaṃ upaṭṭhāpetun”ti.</p>
<p class="endsection">Sattamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Dutiya­paṇṇā­saka</span> <span class="hidden">Ānisaṃsavagga</span> <span class="hidden">Pātubhāvasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>