<!DOCTYPE html>
<html>
<head>
<meta charset="utf-8"/>
<meta content="Pali text from the Mahāsaṅgīti Tipiṭaka Buddhavasse 2500" name="description"/>
<title></title>
</head>
<body>
<div id="text" lang="pli">
<section class="sutta" id="an6.80">
<article>
<div class="hgroup">
<p class="division">Aṅguttara Nikāya 6</p>
<p>8. Arahattavagga</p>
<h1>80. Mahan­tat­tasutta</h1>
</div>
<p><a class="sc" id="1"></a><a class="ms" id="p_16A6_667"></a><a class="msdiv" id="msdiv80"></a>“Chahi, bhikkhave, dhammehi samannāgato bhikkhu nacirasseva <span class="var" id="note260" title="mahattaṃ (s1-3, km)">mahantattaṃ</span> vepullattaṃ pāpuṇāti dhammesu. Katamehi chahi? Idha, bhikkhave, bhikkhu ālokabahulo ca hoti yogabahulo ca vedabahulo ca asan­tuṭ­ṭhi­bahulo ca anikkhit­ta­dhuro ca kusalesu dhammesu <span class="var" id="note261" title="uttariñca (bj, pts1)">uttari ca</span> <span class="var" id="note262" title="pakaroti (mr)">patāreti</span>. Imehi kho, bhikkhave, chahi dhammehi samannāgato bhikkhu nacirasseva mahantattaṃ vepullattaṃ pāpuṇāti dhammesū”ti.</p>
<p class="endsection">Chaṭṭhaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Dutiya­paṇṇā­saka</span> <span class="hidden">Arahattavagga</span> <span class="hidden">Dukkhasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>