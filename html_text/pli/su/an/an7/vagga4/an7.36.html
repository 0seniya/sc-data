<!DOCTYPE html>
<html>
<head>
<meta charset="utf-8"/>
<meta content="Pali text from the Mahāsaṅgīti Tipiṭaka Buddhavasse 2500" name="description"/>
<title></title>
</head>
<body>
<div id="text" lang="pli">
<section class="sutta" id="an7.36">
<article>
<div class="hgroup">
<p class="division">Aṅguttara Nikāya 7</p>
<p>4. Devatāvagga</p>
<h1>36. Paṭha­ma­mit­tasutta</h1>
</div>
<p><a class="sc" id="1"></a><a class="ms" id="p_16A7_192"></a><a class="msdiv" id="msdiv36"></a>“Sattahi, bhikkhave, aṅgehi samannāgato mitto sevitabbo. Katamehi sattahi? Duddadaṃ dadāti, dukkaraṃ karoti, dukkhamaṃ khamati, <span class="var" id="note50" title="guyhassa (mr)">guyhamassa</span> āvi karoti, <span class="var" id="note51" title="guyhaṃ assa (bj) | guyhassa (mr)">guyhamassa</span> <span class="var" id="note52" title="parigūhati (bj, s1-3) | pariguyhati (pts1, mr)">pariguhati</span>, āpadāsu na jahati, <span class="var" id="note53" title="khīṇe (mr)">khīṇena</span> nātimaññati. Imehi kho, bhikkhave, sattahi aṅgehi samannāgato mitto sevitabboti.</p>
<blockquote class="gatha">
<p><a class="sc" id="2"></a><a class="ms" id="p_16A7_193"></a>Duddadaṃ dadāti mitto,<br/> dukkarañcāpi kubbati;<br/> Athopissa duruttāni,<br/> khamati <span class="var" id="note54" title="dukkhamānipi (bj, s1-3, pts1)">dukkhamāni ca</span>.
</p>
<p><a class="sc" id="3"></a><a class="ms" id="p_16A7_194"></a><span class="var" id="note55" title="guyhaṃ cassa (bj) | guyhamassa ca (s1-3)">Guyhañca tassa</span> akkhāti,<br/> guyhassa parigūhati;<br/> Āpadāsu na jahāti,<br/> khīṇena nātimaññati.
</p>
<p><a class="sc" id="4"></a><a class="ms" id="p_16A7_195"></a>Yamhi etāni ṭhānāni,<br/> <span class="var" id="note56" title="saṃvijjantidha (pts1) | saṃvijjanti ca (mr)">saṃvijjantīdha</span> puggale;<br/> So mitto mittakāmena,<br/> bhajitabbo tathāvidho”ti.
</p>
</blockquote>
<p class="endsection">Pañcamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Paṭha­ma­paṇṇā­saka</span> <span class="hidden">Devatāvagga</span> <span class="hidden">Appa­māda­gārava­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>