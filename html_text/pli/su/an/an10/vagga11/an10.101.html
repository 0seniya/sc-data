<!DOCTYPE html>
<html>
<head>
<meta charset="utf-8"/>
<meta content="Pali text from the Mahāsaṅgīti Tipiṭaka Buddhavasse 2500" name="description"/>
<title></title>
</head>
<body>
<div id="text" lang="pli">
<section class="sutta" id="an10.101">
<article>
<div class="hgroup">
<p class="division">Aṅguttara Nikāya 10</p>
<p>11. Samaṇasañ­ñāvagga</p>
<h1>101. Samaṇasañ­ñāsutta</h1>
</div>
<p><a class="sc" id="1"></a><a class="ms" id="p_17A10_925"></a><a class="msdiv" id="msdiv101"></a>“Tisso imā, bhikkhave, samaṇasaññā bhāvitā bahulīkatā satta dhamme paripūrenti. Katamā tisso? Vevaṇṇiyamhi ajjhupagato, parapaṭibaddhā me jīvikā, añño me ākappo karaṇīyoti—imā kho, bhikkhave, tisso samaṇasaññā bhāvitā bahulīkatā satta dhamme paripūrenti.</p>
<p><a class="sc" id="2"></a><a class="pts" id="pts5.211"></a><a class="ms" id="p_17A10_926"></a>Katame satta? <span class="var" id="note206" title="niccaṃ santatakārī (bj) | satatakārī (s1-3, pts1, mr)">Santatakārī</span> hoti <span class="var" id="note207" title="satatavuttī (s1-3, pts1)">santatavutti</span> sīlesu, anabhijjhālu hoti, abyāpajjo hoti, anatimānī hoti, sikkhākāmo hoti, “idamatthan”tissa hoti jīvita­parik­khā­resu, <span class="var" id="note208" title="āraddhaviriyo ca (bj, pts1) | āraddhaviriyo (s1-3)">āraddhavīriyo ca</span> viharati. Imā kho, bhikkhave, tisso samaṇasaññā bhāvitā bahulīkatā ime satta dhamme paripūrentī”ti.</p>
<p class="endsection">Paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Tatiya­paṇṇā­saka</span> <span class="hidden">Samaṇasañ­ñāvagga</span> <span class="hidden">Samaṇasañ­ñāsutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>