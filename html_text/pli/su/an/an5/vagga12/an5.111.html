<!DOCTYPE html>
<html>
<head>
<meta charset="utf-8"/>
<meta content="Pali text from the Mahāsaṅgīti Tipiṭaka Buddhavasse 2500" name="description"/>
<title></title>
</head>
<body>
<div id="text" lang="pli">
<section class="sutta" id="an5.111">
<article>
<div class="hgroup">
<p class="division">Aṅguttara Nikāya 5</p>
<p>12. Andha­ka­vinda­vagga</p>
<h1><span class="var" id="note293" title="kulūpagasuttaṃ (bj)">111. Kulūpakasutta</span></h1>
</div>
<p><a class="sc" id="1"></a><a class="ms" id="p_16A5_663"></a><a class="msdiv" id="msdiv111"></a>“Pañcahi, bhikkhave, dhammehi samannāgato kulūpako bhikkhu kulesu appiyo ca hoti amanāpo ca agaru ca abhāvanīyo ca. Katamehi pañcahi? <span class="var" id="note294" title="asan­thuta­vissāsī (bj) | asandha­va­vissāsī (mr)">Asan­thava­vissāsī</span> ca hoti, anissa­ra­vi­kappī ca, <span class="var" id="note295" title="viyatthupasevī (bj) | byatthupasevī (s1-3, km) | vyattūpasevī (pts1)">vis­saṭṭhu­pasevī</span> ca, upa­kaṇṇa­ka­jappī ca, atiyācanako ca. Imehi kho, bhikkhave, pañcahi dhammehi samannāgato <span class="var" id="note296" title="kulūpago (bj) | kulupako (pts1)">kulūpako</span> bhikkhu kulesu appiyo ca hoti amanāpo ca agaru ca abhāvanīyo ca.</p>
<p><a class="sc" id="2"></a><a class="pts" id="pts3.137"></a><a class="ms" id="p_16A5_664"></a>Pañcahi, bhikkhave, dhammehi samannāgato kulūpako bhikkhu kulesu piyo ca hoti manāpo ca garu ca bhāvanīyo ca. Katamehi pañcahi? Na asan­thava­vissāsī ca hoti, na anissa­ra­vi­kappī ca, na vis­saṭṭhu­pasevī ca, na upa­kaṇṇa­ka­jappī ca, na atiyācanako ca. Imehi kho, bhikkhave, pañcahi dhammehi samannāgato kulūpako bhikkhu kulesu piyo ca hoti manāpo ca garu ca bhāvanīyo cā”ti.</p>
<p class="endsection">Paṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p> <span class="hidden">Tatiya­paṇṇā­saka</span> <span class="hidden">Andha­ka­vinda­vagga</span> <span class="hidden">Kulūpakasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>