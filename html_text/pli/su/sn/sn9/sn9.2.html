<!DOCTYPE html>
<html>
<head>
<meta charset="utf-8"/>
<meta content="Pali text from the Mahāsaṅgīti Tipiṭaka Buddhavasse 2500" name="description"/>
<title></title>
</head>
<body>
<div id="text" lang="pli">
<section class="sutta" id="sn9.2">
<article>
<div class="hgroup">
<p class="division">Saṃyutta Nikāya 9</p>
<p>1. Vanavagga</p>
<h1>2. Upaṭṭhānasutta</h1>
</div>
<p><a class="sc" id="1"></a><a class="pts1ed" id="pts1ed1.198"></a><a class="ms" id="p_12S1_1383"></a><a class="msdiv" id="msdiv222"></a>Ekaṃ samayaṃ aññataro bhikkhu kosalesu viharati aññatarasmiṃ vanasaṇḍe. Tena kho pana samayena so bhikkhu divāvihāragato supati. Atha kho yā tasmiṃ vanasaṇḍe adhivatthā devatā tassa bhikkhuno anukampikā atthakāmā taṃ bhikkhuṃ saṃvejetukāmā yena so bhikkhu tenupasaṅkami; upasaṅkamitvā taṃ bhikkhuṃ gāthāhi ajjhabhāsi: </p>
<blockquote class="gatha">
<p><a class="sc" id="2"></a><a class="vns" id="vns761"></a><a class="pts2ed" id="pts2ed1.426"></a><a class="ms" id="p_12S1_1384"></a>“Uṭṭhehi bhikkhu kiṃ sesi,<br/> ko attho <span class="var" id="note460" title="supinena (bj, pts2)">supitena</span> te;<br/> Āturassa hi kā niddā,<br/> sallaviddhassa ruppato.
</p>
<p><a class="sc" id="3"></a><a class="vns" id="vns762"></a><a class="ms" id="p_12S1_1385"></a><span class="var" id="note461" title="yāya saddhā­pabba­jito (bj, s1-3, km, pts2)">Yāya saddhāya pabbajito</span>,<br/> agāras­mā­nagā­riyaṃ;<br/> Tameva saddhaṃ brūhehi,<br/> mā niddāya vasaṃ gamī”ti.
</p>
<p><a class="sc" id="4"></a><a class="vns" id="vns763"></a><a class="ms" id="p_12S1_1386"></a>“Aniccā addhuvā kāmā,<br/> yesu mandova mucchito;<br/> <span class="var" id="note462" title="khandhesu (bj) | bandhesu (pts1-2)">Baddhesu</span> muttaṃ asitaṃ,<br/> kasmā pabbajitaṃ tape.
</p>
<p><a class="sc" id="5"></a><a class="vns" id="vns764"></a><a class="ms" id="p_12S1_1387"></a>Chandarāgassa vinayā,<br/> avijjā­sa­matik­kamā;<br/> Taṃ ñāṇaṃ <span class="var" id="note463" title="paramavodānaṃ (bj) | pariyodātaṃ (si, pts1-2) | paramodātaṃ (s1-3, km)">paramodānaṃ</span>,<br/> kasmā pabbajitaṃ tape.
</p>
<p><a class="sc" id="6"></a><a class="vns" id="vns765"></a><a class="pts2ed" id="pts2ed1.427"></a><a class="ms" id="p_12S1_1388"></a><span class="var" id="note464" title="bhetvā (bj, s1-3, km, pts1-2)">Chetvā</span> avijjaṃ vijjāya,<br/> āsavānaṃ parikkhayā;<br/> Asokaṃ anupāyāsaṃ,<br/> kasmā pabbajitaṃ tape.
</p>
<p><a class="sc" id="7"></a><a class="vns" id="vns766"></a><a class="ms" id="p_12S1_1389"></a>Āraddhavīriyaṃ pahitattaṃ,<br/> Niccaṃ daḷha­pa­rakka­maṃ;<br/> Nibbānaṃ abhikaṅkhantaṃ,<br/> Kasmā pabbajitaṃ tape”ti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Vanasaṃyutta</span>
<span class="hidden">Vanavagga</span>
<span class="hidden">Vivekasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>