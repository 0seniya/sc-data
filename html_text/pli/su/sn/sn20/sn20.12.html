<!DOCTYPE html>
<html>
<head>
<meta charset="utf-8"/>
<meta content="Pali text from the Mahāsaṅgīti Tipiṭaka Buddhavasse 2500" name="description"/>
<title></title>
</head>
<body>
<div id="text" lang="pli">
<section class="sutta" id="sn20.12">
<article>
<div class="hgroup">
<p class="division">Saṃyutta Nikāya 20</p>
<p>1. Opammavagga</p>
<h1>12. Dutiya­siṅgā­lasutta</h1>
</div>
<p><a class="sc" id="1"></a><a class="ms" id="p_12S2_1245"></a><a class="msdiv" id="msdiv234"></a>Sāvatthiyaṃ viharati. “Assuttha no tumhe, bhikkhave, rattiyā paccūsasamayaṃ jarasiṅgālassa vassamānassā”ti? “Evaṃ, bhante”. “Siyā kho, bhikkhave, tasmiṃ jarasiṅgāle yā kāci kataññutā kataveditā, na tveva idhekacce sakya­put­ti­ya­paṭiññe siyā yā kāci kataññutā kataveditā. Tasmātiha, bhikkhave, evaṃ sikkhitabbaṃ: ‘kataññuno bhavissāma katavedino; na ca <span class="var" id="note354" title="na ca noti idaṃ bj, pts1-2 potthakesu">no</span> amhesu appakampi kataṃ <span class="var" id="note355" title="mā nassissatīti (bj, pts1-2) | ca na sissatīti (s1) | vinasissatīti (s2, s3, km)">nassissatī’ti</span>. Evañhi vo, bhikkhave, sikkhitabban”ti.</p>
<p class="endsection">Dvādasamaṃ.</p>
<p class="endsection">Opammavaggo paṭhamo.</p>
<blockquote class="uddanagatha">
<p><a class="sc" id="2"></a><a class="ms" id="p_12S2_1249"></a>Kūṭaṃ nakhasikhaṃ kulaṃ,<br/> okkhā satti dhanuggaho;<br/> Āṇi kaliṅgaro nāgo,<br/> biḷāro dve siṅgālakāti.
</p>
</blockquote>
<p class="endsutta">Opamma­saṃ­yuttaṃ samattaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Opammasaṃyutta</span>
<span class="hidden">Opammavagga</span>
<span class="hidden">Kūṭasutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>