<!DOCTYPE html>
<html>
<head>
<meta charset="utf-8"/>
<meta content="Pali text from the Mahāsaṅgīti Tipiṭaka Buddhavasse 2500" name="description"/>
<title></title>
</head>
<body>
<div id="text" lang="pli">
<section class="sutta" id="sn1.25">
<article>
<div class="hgroup">
<p class="division">Saṃyutta Nikāya 1</p>
<p>3. Sattivagga</p>
<h1>25. Arahantasutta</h1>
</div>
<blockquote class="gatha">
<p><a class="sc" id="1"></a><a class="vns" id="vns61"></a><a class="ms" id="p_12S1_107"></a><a class="msdiv" id="msdiv25"></a>“Yo hoti bhikkhu arahaṃ katāvī,<br/> Khīṇāsavo antima­deha­dhārī;<br/> Ahaṃ vadāmītipi so vadeyya,<br/> Mamaṃ vadantītipi so vadeyyā”ti.
</p>
<p><a class="sc" id="2"></a><a class="vns" id="vns62"></a><a class="pts2ed" id="pts2ed1.31"></a><a class="ms" id="p_12S1_108"></a>“Yo hoti bhikkhu arahaṃ katāvī,<br/> Khīṇāsavo antima­deha­dhārī;<br/> Ahaṃ vadāmītipi so vadeyya,<br/> Mamaṃ vadantītipi so vadeyya;<br/> Loke samaññaṃ kusalo viditvā,<br/> Vohāramattena <span class="var" id="note43" title="sa (pts2)">so</span> vohareyyā”ti.
</p>
<p><a class="sc" id="3"></a><a class="vns" id="vns63"></a><a class="ms" id="p_12S1_109"></a>“Yo hoti bhikkhu arahaṃ katāvī,<br/> Khīṇāsavo antima­deha­dhārī;<br/> Mānaṃ nu kho so upagamma bhikkhu,<br/> Ahaṃ vadāmītipi so vadeyya;<br/> Mamaṃ vadantītipi so vadeyyā”ti.
</p>
<p><a class="sc" id="4"></a><a class="vns" id="vns64"></a><a class="pts1ed" id="pts1ed1.15"></a><a class="ms" id="p_12S1_110"></a>“Pahīnamānassa na santi ganthā,<br/> Vidhūpitā mānaganthassa sabbe;<br/> Sa vītivatto <span class="var" id="note44" title="maññanaṃ (bj) | yamataṃ (s1-3, pts1-2) | maññitaṃ (?)">maññataṃ</span> sumedho,<br/> Ahaṃ vadāmītipi so vadeyya.
</p>
<p><a class="sc" id="5"></a><a class="vns" id="vns65"></a><a class="pts2ed" id="pts2ed1.32"></a><a class="ms" id="p_12S1_111"></a>Mamaṃ vadantītipi so vadeyya,<br/> Loke samaññaṃ kusalo viditvā;<br/> Vohāramattena so vohareyyā”ti.
</p>
</blockquote>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Devatāsaṃyutta</span>
<span class="hidden">Sattivagga</span>
<span class="hidden">Sattisutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>