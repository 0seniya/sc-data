<!DOCTYPE html>
<html>
<head>
<meta charset="utf-8"/>
<meta content="Pali text from the Mahāsaṅgīti Tipiṭaka Buddhavasse 2500" name="description"/>
<title></title>
</head>
<body>
<div id="text" lang="pli">
<section class="sutta" id="sn56.58">
<article>
<div class="hgroup">
<p class="division">Saṃyutta Nikāya 56</p>
<p>6. Abhisa­maya­vagga</p>
<h1><span class="var" id="note596" title="dutiya­samud­da­suttaṃ (bj) | samudda 2 (pts1)">58. Dutiya­ma­hāsa­mudda­sutta</span></h1>
</div>
<p><a class="sc" id="1"></a><a class="ms" id="p_14S5_2423"></a><a class="msdiv" id="msdiv1128"></a> “Seyyathāpi, bhikkhave, <span class="var" id="note598" title="mahāsamuddo parikkhayaṃ (bj, s1-3, km)">mahāsamudde udakaṃ parikkhayaṃ</span> pariyādānaṃ gaccheyya ṭhapetvā dve vā tīṇi vā udakaphusitāni. Taṃ kiṃ maññatha, bhikkhave, katamaṃ nu kho bahutaraṃ—yaṃ vā mahāsamudde udakaṃ parikkhīṇaṃ pariyādinnaṃ, yāni dve vā tīṇi vā udakaphusitāni avasiṭṭhānī”ti? “Etadeva, bhante, bahutaraṃ mahāsamudde udakaṃ yadidaṃ parikkhīṇaṃ pariyādinnaṃ; appamattakāni dve vā tīṇi vā udakaphusitāni avasiṭṭhāni. Saṅkhampi na upenti, upanidhampi na upenti, kalabhāgampi na upenti mahāsamudde udakaṃ parikkhīṇaṃ pariyādinnaṃ upanidhāya dve vā tīṇi vā udakaphusitāni avasiṭṭhānī”ti. “Evameva kho, bhikkhave, ariyasāvakassa … pe … yogo karaṇīyo”ti.</p>
<p class="endsection">Aṭṭhamaṃ.</p>
</article>
<aside id="metaarea">
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, 2005. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class="hidden">Saccasaṃyutta</span>
<span class="hidden">Abhisa­maya­vagga</span>
<span class="hidden">Nakha­sikhā­sutta</span>
<p>Prepared for SuttaCentral by <span class="editor">Blake Walshe</span> and <span class="editor">Bhikkhu Sujato</span>.</p></aside>
</section>
</div>
</body>
</html>