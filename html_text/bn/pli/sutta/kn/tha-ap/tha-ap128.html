
<!DOCTYPE html>
<html>
<head>
<meta charset="UTF-8">
<meta name="author" content="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap128">
<article>
<div class="hgroup">
<p class="division">অপদান (প্রথম খণ্ড)</p>
<p class="division">১৩. সেরেয়্য বর্গ</p>
<h1>৬. কুসুমাসনীয় স্থবির অপদান</h1>
</div>
<p><a class="bk" id="bk৬৫-৬৬"></a>আমি তখন ধান্যবতী নগরে ব্রাহ্মণ হয়ে জন্মেছিলাম। আমি লক্ষণশাস্ত্র, ইতিহাস, শব্দশাস্ত্র, পদ, ব্যাকরণ প্রভৃতি শাস্ত্রে পণ্ডিত ছিলাম। আমি ত্রিবেদ শিক্ষা করে শিষ্যদের বিবিধ মন্ত্র শিক্ষা দিয়েছিলাম। </p>
<p><a class="bk" id="bk৬৭"></a>আমি পঞ্চ উৎপলগুচ্ছ হাতে নিয়ে মাথায় ধারণ করে মাতাপিতাকে পূজা করার মনস্থ করেছিলাম। </p>
<p><a class="bk" id="bk৬৮"></a>ঠিক তখনি ভিক্ষুসংঘ-পরিবৃত নরশ্রেষ্ঠ বিপস্সী ভগবান দশদিক আলোকিত করে এদিকে আসছিলেন। </p>
<p><a class="bk" id="bk৬৯"></a>আমি প্রথমে বসার আসনটি ফুল দিয়ে সাজিয়ে তৈরি করে মহামুনি বিপস্সী ভগবানকে ফাং করে নিজ ঘরে নিয়ে গিয়েছিলাম। </p>
<p><a class="bk" id="bk৭০"></a>মাতাপিতার জন্য আমার ঘরে যা কিছু উত্তম উত্তম খাদ্য-ভোজ্য তৈরি করেছিলাম, সেসব আমি বুদ্ধকে প্রসন্নমনে নিজ হাতে দান করেছিলাম। </p>
<p><a class="bk" id="bk৭১"></a>ভগবান বুদ্ধের খাওয়া শেষ হয়েছে জেনে আমি তাকে পুষ্প দান করেছিলাম। ভগবান সর্বজ্ঞ বুদ্ধ আমার দান অনুমোদন করে উত্তরাভিমুখী হয়ে চলে গিয়েছিলেন। </p>
<p><a class="bk" id="bk৭২"></a>আজ থেকে একানব্বই কল্প আগে আমি যেই পুষ্প দান করেছিলাম, তারপর থেকে আমাকে একবারও দুর্গতিতে পড়তে হয়নি। এটি আমার পুষ্প দানেরই ফল। </p>
<p><a class="bk" id="bk৭৩"></a>আজ হতে অনন্তর কল্প আগে আমি বরদর্শন নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম। </p>
<p><a class="bk" id="bk৭৪"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান কুসুমাসনীয় স্থবির এই গাথাগুলো ভাষণ করেছিলেন। </p>
<p class="endsutta">[কুসুমাসনীয় স্থবির অপদান ষষ্ঠ সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October 2014.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

