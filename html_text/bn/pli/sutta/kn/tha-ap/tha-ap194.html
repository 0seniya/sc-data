
<!DOCTYPE html>
<html>
<head>
<meta charset="utf-8"/>
<meta author="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap194">
<article>
<div class="hgroup">
<p class="division">অপদান (প্রথম খণ্ড)</p>
<p class="division">২০. তমালপুষ্পিয় বর্গ</p>
<h1>২. তৃণসন্থারক স্থবির অপদান</h1>
</div>
<p><a class="bk" id="bk৬"></a>একসময় যখন এক বনবাসী ঋষি শাস্তার জন্য তৃণ কাটছিলেন, তখন প্রদক্ষিণরত পৃথিবীর সকল কর্তা (রাজা) নিপাতিত হয়েছিল। </p>
<p><a class="bk" id="bk৭"></a>আমি তখন ধরণীর ওপর সেই তৃণ নিয়ে বিছিয়ে দিয়েছিলাম। আমি বহু তালপাতা আহরণ করেছিলাম। </p>
<p><a class="bk" id="bk৮"></a>সেই তালপাতায় আচ্ছাদনী তৈরি করে আমি সিদ্ধার্থ ভগবানকে দান করেছিলাম এবং দেবমনুষ্যগণের শাস্তার মাথার ওপর তা সপ্তাহকাল পর্যন্ত ধারণ করেছিলাম। </p>
<p><a class="bk" id="bk৯"></a>আজ থেকে চুরানব্বই কল্প আগে যেই তৃণ দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার তৃণদানেরই ফল। </p>
<p><a class="bk" id="bk১০"></a>আজ থেকে পঁয়ষট্টি কল্প আগে আমি চারবার সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম। </p>
<p><a class="bk" id="bk১১"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান তৃণসন্থারক স্থবির এই গাথাগুলো ভাষণ করেছিলেন। </p>
<p class="endsutta">[তৃণসন্থারক স্থবির অপদান দ্বিতীয় সমাপ্ত]</p>
</article>
<aside id="metaarea">
<p>Translated by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

