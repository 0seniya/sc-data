
<!DOCTYPE html>
<html>
<head>
<meta charset="utf-8"/>
<meta author="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap206">
<article>
<div class="hgroup">
<p class="division">অপদান (প্রথম খণ্ড)</p>
<p class="division">২১. কণিকারপুষ্পিয় বর্গ</p>
<h1>৪. তরণীয় স্থবির অপদান</h1>
</div>
<p><a class="bk" id="bk১৫"></a>দ্বিপদশ্রেষ্ঠ নরোত্তম অর্থদর্শী ভগবান সশিষ্য পরিবেষ্টিত হয়ে নদীতীরে গিয়েছিলেন। </p>
<p><a class="bk" id="bk১৬"></a>সেই নদীটি ছিল কানায় কানায় পূর্ণ। তাই সেটি পার হওয়া বেশ কষ্টসাধ্য। আমি তখন দ্বিপদোত্তম বুদ্ধ ও ভিক্ষুসংঘকে সেই নদী পার করে দিয়েছিলাম। </p>
<p><a class="bk" id="bk১৭"></a>আজ থেকে একশত আঠারো কল্প আগে আমি যেই কর্ম করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার নদী পার করে দেওয়ারই ফল। </p>
<p><a class="bk" id="bk১৮"></a>আজ থেকে তেরশত কল্প আগে আমি পাঁচবার সপ্তরত্ন-সমন্বিত মহাপরাক্রমশালী ‘সর্বোভবা’ নামক চক্রবর্তী রাজা হয়েছিলাম। </p>
<p><a class="bk" id="bk১৯"></a>আমি এই অন্তিম জন্মে এক ব্রাহ্মণ পরিবারে জন্মগ্রহণ করেছি এবং আমার তিনজন সহায়ককে সঙ্গে নিয়ে শাস্তার শাসনে প্রব্রজ্যা গ্রহণ করেছি। </p>
<p><a class="bk" id="bk২০"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান তরণীয় স্থবির এই গাথাগুলো ভাষণ করেছিলেন। </p>
<p class="endsutta">[তরণীয় স্থবির অপদান চতুর্থ সমাপ্ত]</p>
</article>
<aside id="metaarea">
<p>Translated by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

