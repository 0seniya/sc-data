
<!DOCTYPE html>
<html>
<head>
<meta charset="utf-8"/>
<meta author="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap72">
<article>
<div class="hgroup">
<p class="division">অপদান (প্রথম খণ্ড)</p>
<p class="division">৭. সকচিন্তনীয় বর্গ</p>
<h1>১০. পুষ্পচঙ্কোটিয় স্থবির অপদান</h1>
</div>
<p><a class="bk" id="bk৬৮-৬৯"></a>নির্ভীক পশুরাজ সিংহের ন্যায়, গরুড় পক্ষীর ন্যায় ও প্রবল পরাক্রমী বাঘের ন্যায় ত্রিলোকের আশ্রয়, অপরাজিত সিখী বুদ্ধ ভিক্ষুসংঘ পরিবেষ্টিত হয়ে বসেছিলেন। </p>
<p><a class="bk" id="bk৭০"></a>অনোজ পুষ্পগুলো অসম্ভব সুন্দর একটি মণিময় পাত্রে রেখে আমি পাতাসহ বুদ্ধশ্রেষ্ঠকে দান করেছিলাম। </p>
<p><a class="bk" id="bk৭১"></a>হে দ্বিপদশ্রেষ্ঠ নরোত্তম, সেই চিত্ত-প্রসন্নতার কারণে আমি সমস্ত জয়-পরাজয় ত্যাগ করে অচলস্থান নির্বাণ লাভ করেছি। </p>
<p><a class="bk" id="bk৭২"></a>আজ থেকে একত্রিশ কল্প আগে যেদিন আমি সেই পুণ্যকর্ম করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার বুদ্ধপূজারই ফল। </p>
<p><a class="bk" id="bk৭৩"></a>আজ থেকে ত্রিশকল্প আগে আমি দেবভূতিস নামক সপ্তরত্ন-সমন্বিত চক্রবর্তী রাজা হয়েছিলাম। </p>
<p><a class="bk" id="bk৭৪"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান পুষ্পচঙ্কোটিয় স্থবির এই গাথাগুলো ভাষণ করেছিলেন। </p>
<p class="endsutta">[পুষ্পচঙ্কোটিয় স্থবির অপদান দশম সমাপ্ত]</p>
<p class="endsection">[সকচিন্তনীয় বর্গ সপ্তম সমাপ্ত]</p>
</article>
<aside id="metaarea">
<p>Translated by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

