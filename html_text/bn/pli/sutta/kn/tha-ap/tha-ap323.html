
<!DOCTYPE html>
<html>
<head>
<meta charset="utf-8"/>
<meta author="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap323">
<article>
<div class="hgroup">
<p class="division">অপদান (প্রথম খণ্ড)</p>
<p class="division">৩৩. উমাপুষ্পিয় বর্গ</p>
<h1>১. উমাপুষ্পিয় স্থবির অপদান</h1>
</div>
<p><a class="bk" id="bk১"></a>আমি সমাহিতচিত্ত, সমাধিতে গভীরভাবে নিমগ্ন, উপবিষ্ট নরোত্তম অপরাজিত সিদ্ধার্থ ভগবানকে দেখেছিলাম। </p>
<p><a class="bk" id="bk২"></a>আমি হাতে উমাপুষ্প নিয়ে বুদ্ধকে দান করেছিলাম। এই সমস্ত পুষ্পই একশির, বৃন্ত ঊর্ধ্বমুখী ও ফুলটি অধঃমুখী। </p>
<p><a class="bk" id="bk৩"></a>সিদ্ধার্থ ভগবান আকাশস্থ সুন্দর করে সাজানো পুষ্পমাদুরে দাঁড়িয়ে ছিলেন। তাঁকে দেখে আমার চিত্ত প্রসন্নতায় ভরে উঠেছিল। আর তাতেই আমি তুষিত স্বর্গে জন্ম নিয়েছিলাম। </p>
<p><a class="bk" id="bk৪"></a>আজ থেকে চুরানব্বই কল্প আগে আমি বুদ্ধের যেই পুষ্পদান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার বুদ্ধপূজারই ফল। </p>
<p><a class="bk" id="bk৫"></a>আজ থেকে পঞ্চান্ন কল্প আগে আমি একবার ‘সমন্তছেদন’ নামক মহাপরাক্রমশালী মহিপতি চক্রবর্তী রাজা হয়েছিলাম। </p>
<p><a class="bk" id="bk৬"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান উমাপুষ্পিয় স্থবির এই গাথাগুলো ভাষণ করেছিলেন। </p>
<p class="endsutta">[উমাপুষ্পিয় স্থবির অপদান প্রথম সমাপ্ত]</p>
</article>
<aside id="metaarea">
<p>Translated by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

