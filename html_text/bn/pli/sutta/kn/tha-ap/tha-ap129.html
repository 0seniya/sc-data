<!DOCTYPE html>
<html>
<head>
<meta charset="UTF-8">
<meta name="author" content="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap129">
<article>
<div class="hgroup">
<p class="division">অপদান (প্রথম খণ্ড)</p>
<p class="division">১৩. সেরেয়্য বর্গ</p>
<h1>৭. ফলদায়ক স্থবির অপদান</h1>
</div>
<p><a class="bk" id="bk৭৫"></a>আমি ছিলাম অধ্যাপক, মন্ত্রধর ও ত্রিবেদে পণ্ডিত। হিমালয়ের অনতিদূরে একটি আশ্রমে আমি বসবাস করছিলাম।</p>
<p><a class="bk" id="bk৭৬"></a>তখন আমার কাছে অগ্নিহোত্র ও পুণ্ডরীক ফলগুলো ছিল। আমার পুটলিটি ছুঁড়ে মেরে গাছের মাথায় ঝুলিয়ে রেখেছিলাম।</p>
<p><a class="bk" id="bk৭৭"></a>পরম পূজনীয় লোকবিদ পদুমুত্তর ভগবান আমাকে উদ্ধার করার মানসে ভিক্ষার জন্য আমার এখানে উপস্থিত হয়েছিলেন।</p>
<p><a class="bk" id="bk৭৮"></a>আমি অতীব প্রসন্নমনে বুদ্ধকে মধুর পদুমফল দান করেছিলাম। তখন আমার মনে ভীষণ গভীর ভক্তি ও শ্রদ্ধা উৎপন্ন হয়েছিল, যা ইহ জীবনে পরম সুখাবহ।</p>
<p><a class="bk" id="bk৭৯"></a>পরম পূজনীয় সুবর্ণবর্ণ শাস্তা সম্যকসম্বুদ্ধ আকাশে দাঁড়িয়ে এই গাথাটি ভাষণ করেছিলেন।</p>
<p><a class="bk" id="bk৮০"></a>এই ফলদানের ফলে ও প্রার্থনাবলে সে লক্ষকল্পকাল দুর্গতিতে জন্ম নেবে না।</p>
<p><a class="bk" id="bk৮১"></a>সেই পুণ্য-প্রভাবে আমি দেবমনুষ্য উভয় সম্পত্তি ভোগ করেছি এবং পরিশেষে সমস্ত জয়-পরাজয় ত্যাগ অচলস্থান নির্বাণ লাভ করেছি।</p>
<p><a class="bk" id="bk৮২"></a>আজ থেকে সাতশত কল্প আগে আমি সুমঙ্গল নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class="bk" id="bk৮৩"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান ফলদায়ক স্থবির এই গাথাগুলো ভাষণ করেছিলেন।</p>
<p class="endsutta">[ফলদায়ক স্থবির অপদান সপ্তম সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October 2014.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p>
</aside>
</section>
</div>
</body>
</html>
