<!DOCTYPE html>
<html>
<head>
<meta charset="UTF-8">
<meta name="author" content="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap53">
<article>
<div class="hgroup">
<p class="division">অপদান (প্রথম খণ্ড)</p>
<p class="division">৬. বীজনী বর্গ</p>
<h1>১. বিধূপনদায়ক স্থবির অপদান</h1>
</div>
<p><a class="bk" id="bk১"></a>দ্বিপদীদের মধ্যে ইন্দ্র, লোকশ্রেষ্ঠ পদুমুত্তর বুদ্ধকে আমি স্বর্ণ-রৌপ্য প্রভৃতি মূল্যবান ধাতু দ্বারা নির্মিত ও বৈচিত্র্যপূর্ণ কারুকাজ করা একটি পাখা দান করেছিলাম।</p>
<p><a class="bk" id="bk২"></a>বুদ্ধ তথাগতের প্রতি অতীব প্রসন্নচিত্ত হয়ে ও দুহাত জোড় করে আমি সম্বুদ্ধকে অভিবাদন করেছিলাম এবং উত্তরাভিমুখী হয়ে চলে গিয়েছিলাম।</p>
<p><a class="bk" id="bk৩"></a>লোকশ্রেষ্ঠ, লোকনায়ক পদুমুত্তর শাস্তা আমার প্রদত্ত পাখা গ্রহণ করার পর ভিক্ষুসংঘের মাঝে দাঁড়িয়ে এই গাথাটি ভাষণ করেছিলেন।</p>
<p><a class="bk" id="bk৪"></a>এই কারুকাজ খচিত পাখা দান করার ফলে ও চিত্ত-প্রসন্নতার ফলে সে লক্ষকল্প পর্যন্ত বিনিপাত অপায়ে গমন করবে না।</p>
<p>[অতঃপর বিধূপনদায়ক স্থবির নিজের সম্বন্ধে বললেন]</p>
<p><a class="bk" id="bk৫"></a>আমি আরব্ধবীর্য, দমিতচিত্ত, সমাহিতচিত্ত এবং জন্মের সাত বৎসরের মাথায় আমি অর্হত্ত্ব লাভ করেছি।</p>
<p><a class="bk" id="bk৬"></a>আজ থেকে ষাট হাজার কল্প আগে আমি ষোলোবার মহাপরাক্রমশালী বীজমানস নামে রাজচক্রবর্তী হয়েছিলাম।</p>
<p><a class="bk" id="bk৭"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান বিধূপনদায়ক স্থবির এই গাথাগুলো ভাষণ করেছিলেন।</p>
<p class="endsutta">[বিধূপনদায়ক স্থবির অপদান প্রথম সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class="publication-date">2014</span>.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p>
</aside>
</section>
</div>
</body>
</html>
