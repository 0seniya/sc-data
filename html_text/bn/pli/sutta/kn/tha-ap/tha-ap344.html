
<!DOCTYPE html>
<html>
<head>
<meta charset="utf-8"/>
<meta author="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap344">
<article>
<div class="hgroup">
<p class="division">অপদান (প্রথম খণ্ড)</p>
<p class="division">৩৫. একপদুমীয় বর্গ</p>
<h1>২. ত্রি-উৎপলমালিয় স্থবির অপদান</h1>
</div>
<p><a class="bk" id="bk১১"></a>চন্দ্রভাগা নদীতীরে তখন আমি এক বানর হয়েছিলাম। একদিন আমি পর্বতমধ্যে উপবিষ্ট বিরজ বুদ্ধকে দেখতে পেয়েছিলাম। </p>
<p><a class="bk" id="bk১২"></a>তখন তিনি সুপুষ্পিত শালবৃক্ষের সর্বদিক আলোকিত করে জ্বল জ্বল করছিলেন। এমন মহাপুরুষ লক্ষণসম্পন্ন ও অশীতি অনুব্যঞ্জনসম্পন্ন বুদ্ধকে দেখে আমি ভীষণ খুশি হয়েছিলাম। </p>
<p><a class="bk" id="bk১৩"></a>অতীব উদগ্র চিত্তে, প্রীতি-প্রফুল্ল মনে আমি তিনটি উৎপলপুষ্প হাতে নিয়ে তাঁর মাথার ওপর দান করেছিলাম। </p>
<p><a class="bk" id="bk১৪"></a>মহর্ষি বিপস্সী ভগবানকে পুষ্পগুলো দান করে আমি অত্যন্ত সগৌরবে উত্তরমুখী হয়ে চলে গিয়েছিলাম। </p>
<p><a class="bk" id="bk১৫"></a>অতীব প্রসন্নমনে তাঁকে পিছন ফেলে যাবার সময় তীরের শূলে পড়ে মৃত্যুবরণ করেছিলাম। </p>
<p><a class="bk" id="bk১৬"></a>সেই সুকৃত কর্মের ফলে ও প্রার্থনাবলে আমি মনুষ্যদেহ ত্যাগ করে তাবতিংস স্বর্গে জন্মেছিলাম। </p>
<p><a class="bk" id="bk১৭"></a>আমি তিনশতবার দেবলোকে দেবরাজত্ব করেছিলাম এবং পাঁচশতবার চক্রবর্তী রাজা হয়েছিলাম। </p>
<p><a class="bk" id="bk১৮"></a>আজ থেকে একানব্বই কল্প আগে আমি যেই পুষ্পপূজা করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার বুদ্ধপূজারই ফল। </p>
<p><a class="bk" id="bk১৯"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান ত্রি-উৎপলমালিয় স্থবির এই গাথাগুলো ভাষণ করেছিলেন। </p>
<p class="endsutta">[ত্রি-উৎপলমালিয় স্থবির অপদান দ্বিতীয় সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October 2014.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

