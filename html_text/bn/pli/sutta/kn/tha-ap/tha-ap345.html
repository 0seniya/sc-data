
<!DOCTYPE html>
<html>
<head>
<meta charset="utf-8"/>
<meta author="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap345">
<article>
<div class="hgroup">
<p class="division">অপদান (প্রথম খণ্ড)</p>
<p class="division">৩৫. একপদুমীয় বর্গ</p>
<h1>৩. ধ্বজাদায়ক স্থবির অপদান</h1>
</div>
<p><a class="bk" id="bk২০"></a>তখন ত্রিলোকশ্রেষ্ঠ নরোত্তম শাস্তা তিষ্য বুদ্ধ ছিলেন। উপধিক্ষয়ী বুদ্ধকে দেখে আমি ধ্বজা দান করেছিলাম। </p>
<p><a class="bk" id="bk২১"></a>সেই সুকৃত কর্মের পুণ্য-প্রভাবে ও প্রার্থনাবলে আমি মনুষ্যদেহ ত্যাগ করে তাবতিংস দেবলোকে জন্মেছিলাম। </p>
<p><a class="bk" id="bk২২"></a>আমি তিনশতবার দেবলোকে দেবরাজত্ব করেছিলাম এবং পাঁচশতবার চক্রবর্তী রাজা হয়েছিলাম। </p>
<p><a class="bk" id="bk২৩"></a>আমি অসংখ্যবার প্রাদেসিক রাজা হয়েছিলাম। এভাবে আমি আমার পূর্বকৃত সুকর্মের ফল ভোগ করেছিলাম। </p>
<p><a class="bk" id="bk২৪"></a>আজ থেকে বিরানব্বই কল্প আগে আমি যেই কর্ম করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার ধ্বজাদানেরই ফল। </p>
<p><a class="bk" id="bk২৫"></a>আজ আমি চাইলেই সমগ্র পর্বত কাননকে ক্ষৌমবস্ত্রে ঢেকে ফেলতে পারি। এটি আমার কৃতকর্মেরই ফল। </p>
<p><a class="bk" id="bk২৬"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান ধ্বজাদায়ক স্থবির এই গাথাগুলো ভাষণ করেছিলেন। </p>
<p class="endsutta">[ধ্বজাদায়ক স্থবির অপদান তৃতীয় সমাপ্ত]</p>
</article>
<aside id="metaarea">
<p>Translated by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

