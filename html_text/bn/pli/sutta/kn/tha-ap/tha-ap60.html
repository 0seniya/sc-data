<!DOCTYPE html>
<html>
<head>
<meta charset="UTF-8">
<meta name="author" content="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap60">
<article>
<div class="hgroup">
<p class="division">অপদান (প্রথম খণ্ড)</p>
<p class="division">৬. বীজনী বর্গ</p>
<h1>৮. ধ্বজাদায়ক স্থবির অপদান</h1>
</div>
<p><a class="bk" id="bk৫৭"></a>আমি পদুমুত্তর বুদ্ধের বোধিবৃক্ষের উত্তম পদমূলে (গোড়ায়) হৃষ্ট-প্রহৃষ্ট চিত্তে বিচিত্র ধ্বজা টাঙিয়েছিলাম।</p>
<p><a class="bk" id="bk৫৮"></a>আমি স্বয়ংপতিত বোধিপাতা নিয়ে বাইরে আচ্ছাদিত করেছিলাম এবং অন্তর-বাহির সবকিছুই পরিশুদ্ধ হয়ে আমি এখন অধিমুক্ত ও অনাসক্ত।</p>
<p><a class="bk" id="bk৫৯"></a>অত্যন্ত পূজার্হ, লোকবিদ পদুমুত্তর সম্বুদ্ধকে সম্মুখে বন্দনা করার ন্যায় আমি উত্তম বোধিবৃক্ষকে বন্দনা করেছিলাম।</p>
<p><a class="bk" id="bk৬০-৬১"></a>পদুমুত্তর শাস্তা ভিক্ষুসংঘের মাঝে স্থিত হয়ে এই গাথাগুলো ভাষণ করেছিলেন। এই ব্যক্তি এই ধ্বজা দান ও সেবা-পূজার ফলে লক্ষকল্প পর্যন্ত দুর্গতিতে গমন করবে না এবং দেবলোকে বিপুল দিব্যসম্পত্তি ভোগ করবে।</p>
<p><a class="bk" id="bk৬২"></a>সে বহু শতবার রাজা হয়ে জন্মগ্রহণ করবে এবং উগ্গত নামক চক্রবর্তী রাজা হবে।</p>
<p><a class="bk" id="bk৬৩"></a>ব্যাপক সুখসম্পত্তি ভোগ করার পর পূর্বকৃত পুণ্য-প্রভাবে সে গৌতম ভগবানের শাসনে অভিরমিত হবে।</p>
<p><a class="bk" id="bk৬৪"></a>কঠোর সাধনায় রত হয়ে আত্মদমন করে এখন আমি উপশান্ত ও নিরুপধি হয়েছি এবং সম্যকসম্বুদ্ধের শাসনে অন্তিম দেহ ধারণ করেছি।</p>
<p><a class="bk" id="bk৬৫"></a>আজ থেকে একান্ন হাজার কল্প আগে আমি উগ্গতের সহায়ক হয়েছিলাম এবং পাঁচ লক্ষকল্প আগে ক্ষত্রিয় রাজা মেঘের সহায়ক হয়েছিলাম।</p>
<p><a class="bk" id="bk৬৬"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান ধ্বজাদায়ক স্থবির এই গাথাগুলো ভাষণ করেছিলেন।</p>
<p class="endsutta">[ধ্বজাদায়ক স্থবির অপদান অষ্টম সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class="publication-date">2014</span>.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p>
</aside>
</section>
</div>
</body>
</html>
