
<!DOCTYPE html>
<html>
<head>
<meta charset="utf-8"/>
<meta author="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap199">
<article>
<div class="hgroup">
<p class="division">অপদান (প্রথম খণ্ড)</p>
<p class="division">২০. তমালপুষ্পিয় বর্গ</p>
<h1>৭. তিন্দুকদায়ক স্থবির অপদান</h1>
</div>
<p><a class="bk" id="bk৩৫"></a>তখন আমি ছিলাম গিরিদুর্গে বিচরণকারী দ্রুতগামী এক বানর। একদিন আমি ফলবান গাবগাছ দেখে বুদ্ধশ্রেষ্ঠকে স্মরণ করেছিলাম। </p>
<p><a class="bk" id="bk৩৬"></a>কিছুদিন পর আমি ভীষণ প্রসন্নচিত্তে ত্রিভবজ্ঞ লোকনায়ক সিদ্ধার্থ বুদ্ধকে খুঁজছিলাম। </p>
<p><a class="bk" id="bk৩৭"></a>ত্রিলোকের অনুত্তর শাস্তা আমার সংকল্পের কথা অবগত হয়েছিলেন। তারপর তিনি হাজার হাজার ক্ষীণাসব শিষ্যসহ আমার কাছে এসেছিলেন। </p>
<p><a class="bk" id="bk৩৮"></a>আমি তখন ভীষণ আনন্দিত মনে ফল হাতে বুদ্ধের কাছে গিয়েছিলাম। সর্বোত্তম সর্বজ্ঞ ভগবান আমার দেওয়া গাবফল গ্রহণ করেছিলেন। </p>
<p><a class="bk" id="bk৩৯"></a>আজ থেকে চুরানব্বই কল্প আগে আমি যেই ফল দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার ফলদানেরই ফল। </p>
<p><a class="bk" id="bk৪০"></a>আজ থেকে সাতান্ন কল্প আগে আমি ‘উপনন্দ’ নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম। </p>
<p><a class="bk" id="bk৪১"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান তিন্দুকদায়ক স্থবির এই গাথাগুলো ভাষণ করেছিলেন। </p>
<p class="endsutta">[তিন্দুকদায়ক স্থবির অপদান সপ্তম সমাপ্ত]</p>
</article>
<aside id="metaarea">
<p>Translated by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

