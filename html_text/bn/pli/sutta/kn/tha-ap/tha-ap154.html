
<!DOCTYPE html>
<html>
<head>
<meta charset="UTF-8">
<meta name="author" content="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap154">
<article>
<div class="hgroup">
<p class="division">অপদান (প্রথম খণ্ড)</p>
<p class="division">১৬. বন্ধুজীবক বর্গ</p>
<h1>২. তম্বপুষ্পিয় স্থবির অপদান</h1>
</div>
<p><a class="bk" id="bk৭"></a>পরের কাজ করতে গিয়ে আমি একটি অপরাধ করে ফেলেছিলাম। ভীষণ ভয়তাড়িত হয়ে আমি তাই গভীর বনে পালিয়ে গিয়েছিলাম। </p>
<p><a class="bk" id="bk৮"></a>গভীর বনে আমি একটি সুপুষ্পিত তম্ববৃক্ষ দেখতে পেয়েছিলাম। সঙ্গে সঙ্গে আমি সেখান থেকে কিছু ফুল ছিঁড়ে নিয়ে বোধিবৃক্ষে ছিটিয়ে দিয়েছিলাম। </p>
<p><a class="bk" id="bk৯"></a>তারপর আমি পাটলী বোধিবৃক্ষের চারপাশে ঝাঁট দিয়েছিলাম এবং পদ্মাসনে বসে বোধিবৃক্ষমূলে অবস্থান করছিলাম। </p>
<p><a class="bk" id="bk১০"></a>আগে থেকেই কিছু লোক আমাকে অনুসরণ করছিল। একসময় তারা আমাকে অনুসরণ করতে করতে আমার কাছে পৌঁছাল। আমি তাদের দেখে আরও বেশি করে বোধিবৃক্ষের কথা চিন্তা করতে লাগলাম। </p>
<p><a class="bk" id="bk১১"></a>আমি আবারও অতীব প্রসন্নচিত্তে বোধিবৃক্ষকে বন্দনা করেছিলাম। তারপর পালিয়ে যেতে গিয়ে ভয়ানক এক গিরিখাদে পড়ে গিয়ে মারা গিয়েছিলাম। </p>
<p><a class="bk" id="bk১২"></a>আজ থেকে একানব্বই কল্প আগে আমি যেই পুষ্পদান করেছিলাম, তার ফলে একবারও আমাকে অপায় দুর্গতিতে পড়তে হয়নি। এটি আমার বোধিপূজারই ফল। </p>
<p><a class="bk" id="bk১৩"></a>আজ থেকে তিন কল্প আগে আমি ‘সুসংযত’ নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম। </p>
<p><a class="bk" id="bk১৪"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান তম্বপুষ্পিয় স্থবির এই গাথাগুলো ভাষণ করেছিলেন। </p>
<p class="endsutta">[তম্বপুষ্পিয় স্থবির অপদান দ্বিতীয় সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October 2014.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

