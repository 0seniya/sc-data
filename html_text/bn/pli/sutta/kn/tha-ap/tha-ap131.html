
<!DOCTYPE html>
<html>
<head>
<meta charset="utf-8"/>
<meta author="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap131">
<article>
<div class="hgroup">
<p class="division">অপদান (প্রথম খণ্ড)</p>
<p class="division">১৩. সেরেয়্য বর্গ</p>
<h1>৯. গ্রন্থিপুষ্পিয় স্থবির অপদান</h1>
</div>
<p><a class="bk" id="bk৯১"></a>দক্ষিণার যোগ্য সুবর্ণবর্ণ বিপস্সী সম্বুদ্ধ শিষ্য-পরিবৃত হয়ে বিহার হতে বের হয়েছিলেন। </p>
<p><a class="bk" id="bk৯২"></a>অতঃপর আমি অজ্ঞতারূপ অন্ধকার-বিনাশক বুদ্ধশ্রেষ্ঠ সর্বজ্ঞ বিপস্সী ভগবানকে দেখতে পেয়েছিলাম এবং প্রসন্নমনে গ্রন্থিপুষ্প দিয়ে পূজা করেছিলাম। </p>
<p><a class="bk" id="bk৯৩"></a>সেই একই চিত্তপ্রসাদ নিয়ে অতীব আনন্দিত মনে দ্বিপদশ্রেষ্ঠ তথাগতকে বন্দনা নিবেদন করেছিলাম। </p>
<p><a class="bk" id="bk৯৪"></a>আজ থেকে একানব্বই কল্প আগে আমি যেই পুষ্পপূজা করেছিলাম, তারপর থেকে একবারও আমাকে দুর্গতিতে পড়তে হয়নি। এটি আমার বুদ্ধপূজারই ফল। </p>
<p><a class="bk" id="bk৯৫"></a>আজ থেকে একচল্লিশ কল্প আগে আমি ‘চরণ’ নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম। </p>
<p><a class="bk" id="bk৯৬"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান গ্রন্থিপুষ্পিয় স্থবির এই গাথাগুলো ভাষণ করেছিলেন। </p>
<p class="endsutta">[গ্রন্থিপুষ্পিয় স্থবির অপদান অষ্টম সমাপ্ত]</p>
</article>
<aside id="metaarea">
<p>Translated by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

