
<!DOCTYPE html>
<html>
<head>
<meta charset="UTF-8">
<meta name="author" content="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap460">
<article>
<div class="hgroup">
<p class="division">অপদান (প্রথম খণ্ড)</p>
<p class="division">৪৬. জগতিদায়ক বর্গ </p>
<h1>৮. জাতিপুষ্পিয় স্থবির অপদান </h1>
</div>
<p><a class="bk" id="bk৪৯"></a> মহাযশস্বী পদুমুত্তর ভগবান পরিনির্বাপিত হওয়ার পর আমি ফুলের মালা তৈরি করে বুদ্ধের শরীরে দান করেছিলাম। </p>
<p><a class="bk" id="bk৫০"></a> তাতে আমি প্রসন্নচিত্ত হয়ে নির্মাণরতি দেবলোকে গমন করেছিলাম। দেবলোকে যাওয়ার পর আমি আমার পূর্বকৃত পুণ্যকর্ম স্মরণ করেছিলাম। </p>
<p><a class="bk" id="bk৫১"></a> আকাশ থেকে আমার ওপর প্রতিনিয়ত পুষ্পবৃষ্টি হতো। মনুষ্যলোকে জন্ম নিলে আমি মহাযশস্বী রাজা হতাম। </p>
<p><a class="bk" id="bk৫২"></a> সেখানেও আমার ওপর প্রতিনিয়ত কুসুমবৃষ্টি বর্ষিত হতো। এগুলো হতো সর্বদর্শী ভগবানকে ব্যাপকভাবে পুষ্পপূজা করার কারণে। </p>
<p><a class="bk" id="bk৫৩"></a> এই ভবসংসারে এই হচ্ছে আমার শেষ জন্ম। অথচ এই শেষ জন্মেও আমার ওপর প্রতিনিয়ত পুষ্পবৃষ্টি হয়। </p>
<p><a class="bk" id="bk৫৪"></a> আজ থেকে লক্ষকল্প আগে আমি যেই বুদ্ধকে পুষ্পপূজা করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার বুদ্ধের দেহপূজা করারই ফল। </p>
<p><a class="bk" id="bk৫৫"></a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি। </p>
<p><a class="bk" id="bk৫৬"></a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি। </p>
<p><a class="bk" id="bk৫৭"></a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান জাতিপুষ্পিয় স্থবির এই গাথাগুলো ভাষণ করেছিলেন। </p>
<p class="endsutta">[জাতিপুষ্পিয় স্থবির অপদান অষ্টম সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October 2014.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

