
<!DOCTYPE html>
<html>
<head>
<meta charset="UTF-8">
<meta name="author" content="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap125">
<article>
<div class="hgroup">
<p class="division">অপদান (প্রথম খণ্ড)</p>
<p class="division">১৩. সেরেয়্য বর্গ</p>
<h1>৩. পায়সদায়ক স্থবির অপদান</h1>
</div>
<p>২৬. বত্রিশ মহাপুরুষ লক্ষণবিশিষ্ট সুবর্ণবর্ণ সম্বুদ্ধ ভিক্ষুসংঘ-পরিবেষ্টিত হয়ে গভীর অরণ্য হতে বের হচ্ছিলেন। </p>
<p><a class="bk" id="bk২৭"></a>বিরাট এক কাংসপাত্রে করে পায়স নিয়ে আহুতি দেবার ইচ্ছায় যজ্ঞানুষ্ঠানে গিয়েছিলাম। </p>
<p><a class="bk" id="bk২৮"></a>সেই সময় লোকশ্রেষ্ঠ নরোত্তম ভগবান সুনীল আকাশে দাঁড়িয়ে চঙ্ক্রমণ করছিলেন। </p>
<p><a class="bk" id="bk২৯"></a>সেই আশ্চর্যজনক দৃশ্য দেখে আমার গায়ের লোম খাড়া হয়ে গিয়েছিল। সেই কাংসপাত্র একপার্শ্বে রেখে আমি বিপস্সী ভগবানকে অভিবাদন করেছিলাম। </p>
<p><a class="bk" id="bk৩০"></a>তারপর আমি বললাম, হে মহামুনি, আপনি দেবাতিদেব ও দেবমনুষ্যদের মধ্যে সর্বজ্ঞ। অনুকম্পা করে আমার এই পায়স গ্রহণ করুন। </p>
<p><a class="bk" id="bk৩১"></a>লোকনায়ক, মহামুনি, শাস্তা, সর্বজ্ঞ ভগবান আমার মনোভাব জ্ঞাত হয়ে পায়স গ্রহণ করেছিলেন। </p>
<p><a class="bk" id="bk৩২"></a>আজ থেকে একানব্বই কল্প আগে আমি যেই দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার পায়স দানেরই ফল। </p>
<p><a class="bk" id="bk৩৩"></a>আজ থেকে একচল্লিশ কল্প আগে আমি সপ্তরত্ন-সমন্বিত ক্ষত্রিয় মহাপরাক্রমশালী চক্রবর্তী রাজা হয়েছিলাম। </p>
<p><a class="bk" id="bk৩৪"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান পায়সদায়ক স্থবির এই গাথাগুলো ভাষণ করেছিলেন। </p>
<p class="endsutta">[পায়সদায়ক স্থবির অপদান তৃতীয় সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October 2014.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

