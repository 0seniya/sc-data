
<!DOCTYPE html>
<html>
<head>
<meta charset="UTF-8">
<meta name="author" content="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap308">
<article>
<div class="hgroup">
<p class="division">অপদান (প্রথম খণ্ড)</p>
<p class="division">৩১. পদুমকেশর বর্গ</p>
<h1>৬. সম্প্রসাদক স্থবির অপদান</h1>
</div>
<p><a class="bk" id="bk২৪"></a>হে বুদ্ধ, আপনি মহান বীর, সর্ববিধ উপধি হতে বিপ্রমুক্ত, আপনাকে সশ্রদ্ধ বন্দনা। আমার যখন মরণ উপস্থিত হবে তখন যেন আপনিই আমার একমাত্র আশ্রয় হন। </p>
<p><a class="bk" id="bk২৫-২৬"></a>তখন ত্রিলোকে অদ্বিতীয় পুদ্গল সিদ্ধার্থ ভগবান বলেছিলেন, অনুত্তর সংঘ মহাসাগরের ন্যায় অনন্ত অপ্রমেয়। এমন অনুত্তর অনন্ত ফলদায়ক বিরজ পুণ্যক্ষেত্র সংঘের প্রতি প্রসন্নচিত্ত হয়ে তুমি উত্তম বীজ বপন করো। </p>
<p><a class="bk" id="bk২৭"></a>এই বলে আমাকে উপদেশ দিয়ে ত্রিলোকশ্রেষ্ঠ নরোত্তম সর্বজ্ঞ বুদ্ধ উন্মুক্ত আকাশে উড়াল দিয়েছিলেন। </p>
<p><a class="bk" id="bk২৮"></a>নরোত্তম সর্বজ্ঞ বুদ্ধ চলে যাবার পর পরই আমি মৃত্যুমুখে পড়েছিলাম এবং তুষিত দেবলোকে জন্মেছিলাম। </p>
<p><a class="bk" id="bk২৯"></a>অনন্ত ফলদায়ক বিরজ পুণ্যক্ষেত্র সংঘের প্রতি চিত্ত-প্রসন্নতার কারণে আমি কল্পকাল স্বর্গে আমোদিত হয়েছিলাম। </p>
<p><a class="bk" id="bk৩০"></a>আজ থেকে চুরানব্বই কল্প আগে আমি যেই চিত্ত-প্রসন্নতা লাভ করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার চিত্ত-প্রসন্নতা লাভেরই ফল। </p>
<p><a class="bk" id="bk৩১"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান সম্প্রসাদক স্থবির এই গাথাগুলো ভাষণ করেছিলেন। </p>
<p class="endsutta">[সম্প্রসাদক স্থবির অপদান ষষ্ঠ সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October 2014.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

