<!DOCTYPE html>
<html>
<head>
<meta charset="UTF-8">
<meta name="author" content="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap449">
<article>
<div class="hgroup">
<p class="division">অপদান (প্রথম খণ্ড)</p>
<p class="division">৪৫. বিভীতক বর্গ</p>
<h1>৭. সিংহাসনিক স্থবির অপদান</h1>
</div>
<p><a class="bk" id="bk৪২"></a> আমি সকল সত্ত্বগণের পরম হিতৈষী পদুমুত্তর ভগবানকে অতীব প্রসন্নমনে একটি সিংহাসন দান করেছিলাম।</p>
<p><a class="bk" id="bk৪৩"></a> দেবলোকে অথবা মনুষ্যলোকে যেখানেই জন্ম নিই না কেন, সর্বত্রই আমি বিপুল দেববিমান লাভ করি। এটি আমার সিংহাসন দানেরই ফল।</p>
<p><a class="bk" id="bk৪৪"></a> আমার জন্য প্রতিনিয়ত বহু স্বর্ণময়, রৌপ্যময়, লৌহময় ও মণিময় পালঙ্ক উৎপন্ন হয়।</p>
<p><a class="bk" id="bk৪৫"></a> পদুমুত্তর বুদ্ধের বোধিবৃক্ষে একটি আসন তৈরি করে দিয়ে আমি সব সময় উচ্চকুলে জন্মগ্রহণ করে থাকি। অহো, ধর্মের কী সুফল!</p>
<p><a class="bk" id="bk৪৬"></a> আজ থেকে লক্ষকল্প আগে আমি একটি সিংহাসন দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার বুদ্ধকে সিংহাসন দানেরই ফল।</p>
<p><a class="bk" id="bk৪৭"></a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class="bk" id="bk৪৮"></a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class="bk" id="bk৪৯"></a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান সিংহাসনিক স্থবির এই গাথাগুলো ভাষণ করেছিলেন।</p>
<p class="endsutta">[সিংহাসনিক স্থবির অপদান সপ্তম সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class="publication-date">2014</span>.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p>
</aside>
</section>
</div>
</body>
</html>
