<!DOCTYPE html>
<html>
<head>
<meta charset="UTF-8">
<meta name="author" content="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap119">
<article>
<div class="hgroup">
<p class="division">অপদান (প্রথম খণ্ড)</p>
<p class="division">১২. মহাপরিবার বর্গ</p>
<h1>৭. বুদ্ধসংজ্ঞিক স্থবির অপদান</h1>
</div>
<p><a class="bk" id="bk৫৭"></a>ত্রিলোকশ্রেষ্ঠ বিপস্সী ভগবান যখন নিজের আয়ুসংস্কার বিসর্জন দিয়েছিলেন, ঠিক সেই মুহূর্তে সসাগরা পৃথিবী প্রকম্পিত হয়েছিল।</p>
<p><a class="bk" id="bk৫৮"></a>বিপস্সী বুদ্ধ আয়ুসংস্কার বিসর্জন করার ফলে আমার সুবিস্তৃত, সুচিত্রিত, দর্শনীয় ভবনটিও প্রকম্পিত হয়েছিল।</p>
<p><a class="bk" id="bk৫৯"></a>আমার বিশাল ভবনটি প্রকম্পিত হয়ে উঠলে পরে সঙ্গে সঙ্গে সমগ্র বিশ্বব্রহ্মা- যেন ক্ষণিকের জন্য আলোকিত হয়ে উঠল। এই আলো দেখা দেওয়ার কারণ কী? আমার মনে প্রশ্ন দেখা দিল।</p>
<p><a class="bk" id="bk৬০"></a>তখনি বৈশ্রাবণ মহারাজা পৃথিবীতে এসে লোকজনকে আশ্বস্ত করে বললেন, ভয়ের কোনো কারণ নেই। আপনারা সকলেই সংযত ও একাগ্রচিত্ত হোন।</p>
<p><a class="bk" id="bk৬১"></a>অহো বুদ্ধো! অহো ধর্ম! অহো আমাদের শাস্তাসম্পদ! এই পৃথিবীতে যখন বুদ্ধাদি মহাপুরুষের আবির্ভাব হয় তখন পৃথিবী প্রকম্পিত হয়।</p>
<p><a class="bk" id="bk৬২"></a>বুদ্ধগণের এমন প্রভাব ঘোষণা করে আমি কল্পকাল স্বর্গে আমোদিত হয়েছিলাম। অবশিষ্ট কল্পে আমি বহু কুশলপুণ্য সম্পাদন করেছিলাম।</p>
<p><a class="bk" id="bk৬৩"></a>আজ থেকে একানব্বই কল্প আগে আমি যেই বুদ্ধসংজ্ঞা লাভ করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার বুদ্ধসংজ্ঞা লাভেরই ফল।</p>
<p><a class="bk" id="bk৬৪"></a>আজ থেকে চৌদ্দ কল্প আগে আমি ‘সমিত’ নামক এক মহাপরাক্রমশালী চক্রবর্তী রাজা হয়েছিলাম।</p>
<p><a class="bk" id="bk৬৫"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান বুদ্ধসংজ্ঞিক স্থবির এই গাথাগুলো ভাষণ করেছিলেন।</p>
<p class="endsutta">[বুদ্ধসংজ্ঞিক স্থবির অপদান সপ্তম সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class="publication-date">2014</span>.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p>
</aside>
</section>
</div>
</body>
</html>
