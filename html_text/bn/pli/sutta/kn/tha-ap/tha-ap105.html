
<!DOCTYPE html>
<html>
<head>
<meta charset="utf-8"/>
<meta author="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap105">
<article>
<div class="hgroup">
<p class="division">অপদান (প্রথম খণ্ড)</p>
<p class="division">১১. ভিক্ষাদায়ী বর্গ</p>
<h1>৩. উৎপলহস্তী স্থবির অপদান</h1>
</div>
<p><a class="bk" id="bk১৩"></a>সেই সময় আমি ছিলাম তিরবা নিবাসী মালাকার। একদিন আমি ত্রিলোক পূজ্য বিরজ বীতমল সিদ্ধার্থ বুদ্ধকে দেখতে পেয়েছিলাম। </p>
<p><a class="bk" id="bk১৪-১৫"></a>আমি অতীব প্রসন্ন ও সুপরিশুদ্ধ মনে একগুচ্ছ ফুল দান করেছিলাম। সেই কৃতপুণ্যের ফলে আমি যেখানেই জন্মগ্রহণ করি না কেন, অতীব ইষ্ট ও মনোজ্ঞ ফল আমি ভোগ করতাম এবং সুদৃশ্য পুষ্পমাল্য আমার চারপাশে আমাকে পরিবেষ্টন করে থাকত। এটি আমার ফুলদানেরই ফল। </p>
<p><a class="bk" id="bk১৬"></a>আজ থেকে চুরানব্বই কল্প আগে আমি যেই ফুল দান করেছিলাম, তারপর থেকে আমাকে একবারও দুর্গতিতে পড়তে হয়নি। এটি আমার পুষ্পপূজারই ফল। </p>
<p><a class="bk" id="bk১৭"></a>বর্তমান জন্মের কথা বাদ দিলে সেই চুরানব্বই কল্পের পর থেকে আমি মোট পাঁচশবার রাজা হয়েছিলাম। </p>
<p><a class="bk" id="bk১৮"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান উৎপলহস্তী স্থবির এই গাথাগুলো ভাষণ করেছিলেন। </p>
<p class="endsutta">[উৎপলহস্তী স্থবির অপদান তৃতীয় সমাপ্ত]</p>
</article>
<aside id="metaarea">
<p>Translated by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

