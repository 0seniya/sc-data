<!DOCTYPE html>
<html>
<head>
<meta charset="UTF-8">
<meta name="author" content="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap130">
<article>
<div class="hgroup">
<p class="division">অপদান (প্রথম খণ্ড)</p>
<p class="division">১৩. সেরেয়্য বর্গ</p>
<h1>৮. জ্ঞানসংজ্ঞিক স্থবির অপদান</h1>
</div>
<p><a class="bk" id="bk৮৪"></a>হিমালয় পর্বতের এক পর্বত অভ্যন্তরে আমি বসবাস করছিলাম। একদিন আমি অতীব শোভন বালুকারাশি দেখে বুদ্ধশ্রেষ্ঠকে অনুস্মরণ করেছিলাম।</p>
<p><a class="bk" id="bk৮৫"></a>বুদ্ধজ্ঞানের কোনো তুলনা নেই এবং শাস্তার কোনো সংস্কার নেই, তিনি সম্পূর্ণ সংস্কারহীন।</p>
<p><a class="bk" id="bk৮৬"></a>হে পুরুষশ্রেষ্ঠ, আপনাকে নমস্কার। হে পুরুষোত্তম, আপনাকে নমস্কার। জ্ঞানের দিক দিয়ে আপনার সমতুল্য অন্য কেউ নেই। আপনিই শ্রেষ্ঠ জ্ঞানী।</p>
<p><a class="bk" id="bk৮৭"></a>আপনার অনন্ত জ্ঞানের প্রতি প্রসন্নচিত্ত হয়েই আমি কল্পকাল স্বর্গে আমোদিত হয়েছিলাম। অবশিষ্ট কল্পে আমি বহু কুশল কর্ম সম্পন্ন করেছিলাম।</p>
<p><a class="bk" id="bk৮৮"></a>আজ থেকে একানব্বই কল্প আগে আমি যেই জ্ঞানসংজ্ঞা লাভ করেছিলাম, সেই থেকে একবারও আমাকে দুর্গতিতে পড়তে হয়নি। এটি আমার জ্ঞানসংজ্ঞা লাভেরই ফল।</p>
<p><a class="bk" id="bk৮৯"></a>আজ থেকে সত্তর কল্প আগে আমি একবার ‘পুলিনপুষ্পিয়’ নামক সপ্তরত্ন-সমন্বিত মহা পরাক্রমশালী চক্রবর্তী রাজা হয়েছিলাম।</p>
<p><a class="bk" id="bk৯০"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান জ্ঞানসংজ্ঞিক স্থবির এই গাথাগুলো ভাষণ করেছিলেন।</p>
<p class="endsutta">[জ্ঞানসংজ্ঞিক স্থবির অপদান অষ্টম সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October 2014.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p>
</aside>
</section>
</div>
</body>
</html>
