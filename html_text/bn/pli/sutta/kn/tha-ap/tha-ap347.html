
<!DOCTYPE html>
<html>
<head>
<meta charset="utf-8"/>
<meta author="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap347">
<article>
<div class="hgroup">
<p class="division">অপদান (প্রথম খণ্ড)</p>
<p class="division">৩৫. একপদুমীয় বর্গ</p>
<h1>৫. নলাগারিক স্থবির অপদান</h1>
</div>
<p><a class="bk" id="bk৩১"></a>হিমালয়ের অনতিদূরে ‘হারিত’ নামক একটি পর্বত ছিল। স্বয়ম্ভূ নারদ বুদ্ধ তখন সেখানে একটি বৃক্ষমূলে বসবাস করছিলেন। </p>
<p><a class="bk" id="bk৩২"></a>আমি নলখাগ্‌ড়া দিয়ে একটি কুটির তৈরি করে দিয়ে তাতে তৃণাচ্ছাদন দিয়েছিলাম। চঙ্ক্রমণস্থান পরিস্কার করে দিয়ে আমি স্বয়ম্ভূ কে দান করেছিলাম। </p>
<p><a class="bk" id="bk৩৩"></a>এই পুণ্যের ফলে আম চৌদ্দ কল্প দেবলোকে রমিত হয়েছিলাম এবং চুয়াত্তরবার দেবলোকে দেবরাজত্ব করেছিলাম। </p>
<p><a class="bk" id="bk৩৪"></a>চুয়াত্তরবার চক্রবর্তী রাজা হয়েছিলাম। আর অসংখ্যবার প্রাদেসিক রাজা হয়েছিলাম। </p>
<p><a class="bk" id="bk৩৫"></a>আমার দিব্যবিমানটি ছিল ইন্দ্রভবনের ন্যায় সুউচ্চ, হাজার স্তম্ভবিশিষ্ট, অত্যন্ত প্রভাস্বর ও অতুলনীয়। </p>
<p><a class="bk" id="bk৩৬"></a>পূর্বকৃত পুণ্য-প্রভাবে আমি দ্বিবিধ সম্পত্তি ভোগ করে গৌতম ভগবানের শাসনে প্রব্রজ্যা গ্রহণ করেছিলাম। </p>
<p><a class="bk" id="bk৩৭"></a>ভাবনায় নিয়োজিত হয়ে অচিরেই আমি উপশান্ত নিরুপধি হয়েছি এবং নাগের মতো সমস্ত বন্ধন ছিন্ন করে সম্পূর্ণ অনাসক্ত হয়েই অবস্থান করছি। </p>
<p><a class="bk" id="bk৩৮"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান নলাগারিক স্থবির এই গাথাগুলো ভাষণ করেছিলেন। </p>
<p class="endsutta">[নলাগারিক স্থবির অপদান পঞ্চম সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October 2014.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

