
<!DOCTYPE html>
<html>
<head>
<meta charset="utf-8"/>
<meta author="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap19">
<article>
<div class="hgroup">
<p class="division">অপদান (প্রথম খণ্ড)</p>
<p class="division">২. সিংহাসনীয় বর্গ</p>
<h1>৭. বঙ্গান্তপুত্র উপসেন স্থবির অপদান</h1>
</div>
<p><a class="bk" id="bk৮৬"></a>বিবেকাসনে উপবিষ্ট, লোকশ্রেষ্ঠ, নরশ্রেষ্ঠ ও নরোত্তম পদুমুত্তর ভগবানের নিকট আমি উপস্থিত হয়েছিলাম। </p>
<p><a class="bk" id="bk৮৭"></a>তখন আমি কণিকার ফুল দেখামাত্র তা বৃন্তচ্যুত করে বিশাল একটি ছাতায় অলংকৃত করে বুদ্ধের মাথার ওপর ধারণ করেছিলাম। </p>
<p><a class="bk" id="bk৮৮"></a>আমি পরম উৎকৃষ্ট অন্ন, সুভোজন পিণ্ডপাত দান করেছিলাম। আমার প্রদত্ত পিণ্ডপাত আটজন শ্রমণসহ বুদ্ধ মোট নয়জন ভোজন করেছিলেন।</p>
<p><a class="bk" id="bk৭৯"></a>আমার সেই পরম অন্নদান ও বিশাল ছাতা ধারণ স্বয়ম্ভূ অগ্রপুদ্গল মহাবীর বুদ্ধ স্বয়ং অনুমোদন করেছিলেন। অতঃপর ভগবান আমার সম্বন্ধে বললেন : </p>
<p><a class="bk" id="bk৯০"></a>সেই চিত্ত-প্রসন্নতার কারণে সে বিপুল ভোগসম্পত্তি লাভ করবে এবং দেবলোকে দেবেন্দ্র হয়ে ছত্রিশবার রাজত্ব করবে। </p>
<p><a class="bk" id="bk৯১"></a>একুশবার সে রাজচক্রবর্তী হবে এবং অসংখ্যবার প্রাদেসিক রাজা হবে। </p>
<p><a class="bk" id="bk৯২"></a>আজ থেকে লক্ষকল্প পরে ওক্কাকুকুলে গৌতম নামক শাস্তা পৃথিবীতে জন্মগ্রহণ করবেন। </p>
<p><a class="bk" id="bk৯৩"></a>পৃথিবীতে যখন বুদ্ধের শাসন চির দেদীপ্যমান হবে তখন সে মনুষ্যত্ব লাভ করবে। তার ধর্মৌরসজাত পুত্র হয়ে ধর্মের উত্তরাধিকারী হবে। </p>
<p><a class="bk" id="bk৯৪"></a>তখন সে উপসেন নামক শাস্তাশ্রাবক হবে। ভগবান তখন তাকে সর্বত্র প্রসন্নতালাভী ভিক্ষুদের মধ্যে শ্রেষ্ঠস্থান দিবেন। </p>
<p><a class="bk" id="bk৯৫"></a>আমি এখন শীলাদি ব্রত-প্রতিব্রত পালন করছি। আমার সর্ববিধ ভবই ধ্বংস হয়েছে। সসৈন্য মারকে পরাজিত করে আমি এখন অন্তিম দেহ ধারণ করেছি। </p>
<p><a class="bk" id="bk৯৬"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই বঙ্গান্তপুত্র আয়ুষ্মান উপসেন স্থবির এই গাথাগুলো ভাষণ করেছিলেন। </p>
<p class="endsutta">[বঙ্গান্তপুত্র উপসেন স্থবির অপদান সপ্তম সমাপ্ত]</p>
<p class="endsection">[তৃতীয় ভাণবার]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October 2014.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

