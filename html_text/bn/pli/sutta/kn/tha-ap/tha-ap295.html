
<!DOCTYPE html>
<html>
<head>
<meta charset="utf-8"/>
<meta author="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap295">
<article>
<div class="hgroup">
<p class="division">অপদান (প্রথম খণ্ড)</p>
<p class="division">৩০. চিতকপূজক বর্গ</p>
<h1>৩. ছত্রদায়ক স্থবির অপদান</h1>
</div>
<p><a class="bk" id="bk১১"></a>আমার পুত্র প্রব্রজিত কাষায়বস্ত্রধারী হয়েছিল এবং সে শ্রাবকবুদ্ধত্ব লাভ করে ও বহু লোকের পূজ্য হয়ে পরিনির্বাপিত হয়েছিল। </p>
<p><a class="bk" id="bk১২"></a>পরে আমি আমার পুত্রকে খুঁজতে গিয়েছিলাম। খুঁজতে খুঁজতে একপর্যায়ে তাঁর বিশাল শ্মশানে গিয়ে পৌঁছালাম। </p>
<p><a class="bk" id="bk১৩"></a>আমি তখন সেই শ্মশানকে হাত জোড় করে বন্দনা করেছিলাম এবং তাতে শ্বেতচ্ছত্র টাঙিয়ে দিয়েছিলাম। </p>
<p><a class="bk" id="bk১৪"></a>আজ থেকে চুরানব্বই কল্প আগে আমি যেই শ্বেতচ্ছত্র টাঙিয়ে দিয়েছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার ছাতা দানেরই ফল। </p>
<p><a class="bk" id="bk১৫"></a>আজ থেকে পঁচিশ কল্প আগে আমি সাতবার ‘মহারহ’ নামক মহাপরাক্রমশালী জনাধিপতি চক্রবর্তী রাজা হয়েছিলাম। </p>
<p><a class="bk" id="bk১৬"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান ছত্রদায়ক স্থবির এই গাথাগুলো ভাষণ করেছিলেন। </p>
<p class="endsutta">[ছত্রদায়ক স্থবির অপদান তৃতীয় সমাপ্ত]</p>
</article>
<aside id="metaarea">
<p>Translated by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

