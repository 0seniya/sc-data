
<!DOCTYPE html>
<html>
<head>
<meta charset="utf-8"/>
<meta author="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap40">
<article>
<div class="hgroup">
<p class="division">অপদান (প্রথম খণ্ড)</p>
<p class="division">৪. কুণ্ডধান বর্গ</p>
<h1>৮. আয়াগদায়ক স্থবির অপদান</h1>
</div>
<p><a class="bk" id="bk৯৪"></a>নরশ্রেষ্ঠ লোকনাথ সিখী বুদ্ধ পরিনির্বাপিত হওয়ার পর তার উদ্দেশে নির্মিত স্তূপটিকে আমি সশ্রদ্ধ চিত্তে বন্দনা করেছিলাম। </p>
<p><a class="bk" id="bk৯৫"></a>সেই সময় আমি কাঠমিস্ত্রিকে দিয়ে একটি দর্শনীয় ভোজনশালা নির্মাণ করিয়ে সেখানে বেশ খুশি মনে ব্যাপক দানযজ্ঞ আয়োজন করেছিলাম। </p>
<p><a class="bk" id="bk৯৬"></a>সেই পুণ্যের ফলে আমি দেবলোকে একনাগাড়ে আটকল্প বাস করেছিলাম এবং বাকি কল্পগুলো বিভিন্ন ভূমিতে বিচ্ছিন্নভাবে জন্মেছিলাম। </p>
<p><a class="bk" id="bk৯৭"></a>আমার শরীরে কোনো বিষই কার্যকর হতে পারে না, কোনো অস্ত্রই আমাকে আঘাত করতে পারে না এবং জলে কখনো আমার মৃত্যু হয় না। এটি আমার দানযজ্ঞ আয়োজনেরই ফল। </p>
<p><a class="bk" id="bk৯৮"></a>আমি যখনই ইচ্ছা করতাম তখন মহামেঘ বারি বর্ষণ করত। এমনকি দেবগণও আমার বশে থাকত। এটি আমার পুণ্যকর্মেই ফল। </p>
<p><a class="bk" id="bk৯৯"></a>আমি পৃথিবীতে ত্রিশবার সপ্তরত্ন-সমন্বিত চক্রবর্তী রাজা হয়েছিলাম এবং আমাকে কেউই নিন্দা-অবজ্ঞা করত না। এটি আমার পুণ্যকর্মেরই ফল। </p>
<p><a class="bk" id="bk১০০"></a>আজ থেকে একত্রিশ কল্প আগে আমি যখন বিশাল দানযজ্ঞ আয়োজন করে দান করি, সেই থেকে একবারও আমাকে দুর্গতিতে পড়তে হয়নি। এটি আমার দানযজ্ঞ আয়োজনেরই ফল। </p>
<p><a class="bk" id="bk১০১"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি। </p>
<p>ঠিক এভাবেই আয়ুষ্মান আয়াগদায়ক স্থবির এই গাথাগুলো ভাষণ করেছিলেন। </p>
<p class="endsutta">[আয়াগদায়ক স্থবির অপদান অষ্টম সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October 2014.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section>
</div>
</body>
</html>

