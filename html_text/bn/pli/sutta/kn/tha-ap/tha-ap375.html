<!DOCTYPE html>
<html>
<head>
<meta charset="utf-8">
<meta author="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap375">
<article>
<div class="hgroup">
<p class="division">অপদান (প্রথম খণ্ড)</p>
<p class="division">৩৮. বোধিবন্দনা বর্গ</p>
<h1>৩. ত্রি-উৎপলমালিয় স্থবির অপদান</h1>
</div>
<p><a class="bk" id="bk১৩"></a>চন্দ্রভাগা নদীতীরে তখন আমি এক বানর হয়েছিলাম। একদিন আমি পর্বতের মধ্যে উপবিষ্ট বিরজ বুদ্ধকে দেখতে পেয়েছিলাম।</p>
<p><a class="bk" id="bk১৪"></a>সর্বদিক আলোকিত করা সুপুষ্পিত শালবৃক্ষের ন্যায় মহাপুরুষ লক্ষণ ও অনুব্যঞ্জনসম্পন্ন বুদ্ধকে দেখে আমি ভীষণভাবে খুশি হয়েছিলাম।</p>
<p><a class="bk" id="bk১৫"></a>আমি অতীব উদগ্রমনে ও প্রীতিপূর্ণ আনন্দিত চিত্তে তিনটি উৎপলপুষ্প মাথার ওপর দান করেছিলাম।</p>
<p><a class="bk" id="bk১৬"></a>মহর্ষি ফুস্স বুদ্ধকে পুষ্পপূজা করার পর আমি সগৌরবে উত্তরমুখী হয়ে চলে গিয়েছিলাম।</p>
<p><a class="bk" id="bk১৭"></a>আমি অতীব প্রসন্নমনে ভগবানকে পেছন ফেলে চলে যাচ্ছিলাম। এমন সময় আমি গিরিখাদে পড়ে মৃত্যুবরণ করেছিলাম।</p>
<p><a class="bk" id="bk১৮"></a>সেই সুকৃত কর্মের প্রভাবে ও প্রার্থনাবলে আমি পূর্বের বানরজন্ম ত্যাগ করে তাবতিংস দেবলোকে জন্মেছিলাম।</p>
<p><a class="bk" id="bk১৯"></a>আমি তিনশতবার দেবলোকে দেবরাজত্ব করেছিলাম এবং পাঁচশতবার চক্রবর্তী রাজা হয়েছিলাম।</p>
<p><a class="bk" id="bk২০"></a>আজ থেকে বিরানব্বই কল্প আগে আমি যেই পুষ্পপূজা করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার বুদ্ধপূজারই ফল।</p>
<p><a class="bk" id="bk২১"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান ত্রি-উৎপলমালিয় স্থবির এই গাথাগুলো ভাষণ করেছিলেন।</p>
<p class="endsutta">[ত্রি-উৎপলমালিয় স্থবির অপদান তৃতীয় সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October 2014.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p>
</aside>
</section>
</div>
</body>
</html>
