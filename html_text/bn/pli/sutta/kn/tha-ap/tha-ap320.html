<!DOCTYPE html>
<html>
<head>
<meta charset="utf-8">
<meta author="Karunabangsha Bhikkhu">
<title></title>
</head>
<body>
<div id="text" lang="bn">
<section class="sutta" id="tha-ap320">
<article>
<div class="hgroup">
<p class="division">অপদান (প্রথম খণ্ড)</p>
<p class="division">৩২. আরক্ষাদায়ক বর্গ</p>
<h1>৮. ত্রিরশ্মিয় স্থবির অপদান</h1>
</div>
<p><a class="bk" id="bk৩৯"></a>অভিজাত বংশীয় পশুরাজ সিংহের ন্যায় ও পর্বতে প্রজ্জ্বলিত অগ্নিরাশির ন্যায় সকল দিক আলোকিত করে পর্বত অভ্যন্তরে সিদ্ধার্থ ভগবান অবস্থান করছিলেন।</p>
<p><a class="bk" id="bk৪০"></a>সূর্যালোক, চন্দ্রালোক ও বুদ্ধালোক দেখে আমার মনে প্রবল রকম ভক্তি তথা শ্রদ্ধা উৎপন্ন হয়েছিল।</p>
<p><a class="bk" id="bk৪১"></a>এই তিন ধরনের আলোক দেখে পরিধেয় বস্ত্র একাংশ করে আমি লোকনায়ক সম্বুদ্ধ ও তাঁর উত্তম শ্রাবকসংঘের ভূয়সী প্রশংসা করেছিলাম।</p>
<p><a class="bk" id="bk৪২"></a>এই পৃথিবীতে অন্ধকার দূরকারী তিনটি আলোকপ্রদায়ী আছে, সেগুলো হচ্ছে : চন্দ্র, সূর্য ও লোকনায়ক বুদ্ধ।</p>
<p><a class="bk" id="bk৪৩"></a>আমি এভাবে বহু উপমাযোগে মহামুনি বুদ্ধের ভূয়সী প্রশংসা করেছিলাম। বুদ্ধের গুণকীর্তন করে আমি কল্পকাল স্বর্গে আমোদিত হয়েছিলাম।</p>
<p><a class="bk" id="bk৪৪"></a>আজ থেকে চুরানব্বই কল্প আগে আমি বুদ্ধের যেই ভূয়সী প্রশংসা করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার ভূয়সী প্রশংসারই ফল।</p>
<p><a class="bk" id="bk৪৫"></a>আজ থেকে একষট্টি কল্প আগে আমি একবার ‘জ্ঞানধর’ নামক সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class="bk" id="bk৪৬"></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান ত্রিরশ্মিয় স্থবির এই গাথাগুলো ভাষণ করেছিলেন।</p>
<p class="endsutta">[ত্রিরশ্মিয় স্থবির অপদান অষ্টম সমাপ্ত]</p>
</article>
<aside id="metaarea">
<p>Translated from the Pali by <span class="author">Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October 2014.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p>
</aside>
</section>
</div>
</body>
</html>
