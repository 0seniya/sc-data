<!DOCTYPE html>
<html>
<head>
<meta charset="UTF-8">
<meta name="author" content="Margaret Cone">
<title></title>
</head>
<body>
<div id="text" lang="pra">
<section class="sutta" id="pdhp96-120">
<article>
<div class="hgroup">
<p class="division">Patna Dharmapada</p>
<h1>7. Kalyāṇī</h1>
</div>
<blockquote class="gatha">
<p><a class="mc" data-uid="pdhp96" id="96"></a><span class="metre">⏑ − ⏑ − । ⏑ − − − ।। − − − − । ⏑ − ⏑ − <br></span>abhittaretha kallāṇe pāpā cittaṁnivāraye।<br><span class="metre">− − ⏑ ⏑ । ⏑ − − − ।। − − ⏑ ⏑ । ⏑ − ⏑ − <br></span>daṁdhaṁhikaratopuṁñaṁ pāpamhi ramatemano।।</p>
<p><a class="mc" data-uid="pdhp97" id="97"></a><span class="metre">− ⏑ − ⏑ । ⏑ − − − ।। ⏑ − − − । ⏑ − ⏑ − <br></span>kay<sup>i</sup>ra ce puruṣo pāpaṁ na naṁ kay<sup>i</sup>rā punappuno ।<br><span class="metre">⏑ − ⏑ − । − − − − ।। − − − − । ⏑ − ⏑ − mavipulā<br></span>na tamhi chanda<span class="unclear">ṁ</span> kay<sup>i</sup>rātha dukkho pāpassa sa<span class="unclear">ṁ</span>cayo ।।</p>
<p><a class="mc" data-uid="pdhp98" id="98"></a><span class="metre">− ⏑ − ⏑ । ⏑ − − − ।। − ⏑ − − । ⏑ − ⏑ − <br></span>kay<sup>i</sup>ra ce puruṣo pu<span class="unclear">ṁ</span>ña<span class="unclear">ṁ</span> kay<span class="unclear"><sup>i</sup></span>ra cena<span class="unclear">ṁ</span> punappuno ।<br><span class="metre">− ⏑ − ⏑ − । − ,− − − ।। ⏑ − − − । ⏑ − ⏑ − mavipulā<br></span>tamh<span class="unclear">i</span> eva chanda<span class="unclear">ṁ</span> kay<sup>i</sup>rātha sukho puṁñassa saṁcayo ।।</p>
<p><a class="mc" data-uid="pdhp99" id="99"></a><span class="metre">− − − ⏑ । ⏑ − − − ।। − − − − । ⏑ − ⏑ − <br></span>śuddhasseva sadā phaggū suddasso 'poṣatho sadā ।<br><span class="metre">− − ⏑ ⏑ । ⏑ − − − ।। ⏑ − − − । ⏑ − ⏑ − <br></span>śuddhassa śucikammassa sadā saṁpajjate vrataṁ ।।</p>
<p><a class="mc" data-uid="pdhp100" id="100"></a><span class="metre">⏑ ⏑ − − । ⏑ − − − ।। − − ⏑ ⏑ । ⏑ − ⏑ − <br></span>akataṁ dukkataṁ śreyo pacchā tapati dukkataṁ ।<br><span class="metre">− ⏑ − − ⏑ । − ⏑ − ⏑ − ।। − − − ⏑ ⏑ । − ⏑ − ⏑ − Vaitālīya × 2<br></span>dukkataṁ me kataṁ ti śocati bhūyo śocati doggatiṁ gato ।।</p>
<p><a class="mc" data-uid="pdhp101" id="101"></a><span class="metre">⏑ − ⏑ ⏑ । ⏑ − − − ।। − − − − । ⏑ − ⏑ − <br></span>katañ ca sukataṁ sādhu yaṁ kattā nānutappati ।<br><span class="metre">⏑ ⏑ − ⏑ ⏑ । − ⏑ − ⏑ − ।। − − − ⏑ ⏑ । − ⏑ − ⏑ − Vaitālīya × 2<br></span>sukataṁ me kataṁ ti nandati bhūyo nandati soggatiṅ gato ।।</p>
<p><a class="mc" data-uid="pdhp102" id="102"></a><span class="metre">− − ⏑ − । ⏑ − − − ।। − ⏑ − − । ⏑ − ⏑ − <br></span>pāpo pi paśśate bhadraṁ yāva pāpaṁ na paccati ।<br><span class="metre">⏑ − ⏑ − । ⏑ − − − ।। ⏑ ⏑ − − − − । ⏑ − ⏑ − <br></span>yadā tu paccate pāpaṁ atha pāpo pāpāni paśśati ।।</p>
<p><a class="mc" data-uid="pdhp103" id="103"></a><span class="metre">− − ⏑ − । ⏑ − − − ।। − ⏑ − − । ⏑ − ⏑ − <br></span>bhadro pi paśśate pāpaṁ yāva bhadraṁ na paccati ।<br><span class="metre">⏑ − ⏑ − । ⏑ − − − ।। ⏑ ⏑ − − − − । ⏑ − ⏑ − <br></span>yadā tu paccate bhadraṁ atha bhadro bhadrāṇi paśśati ।।</p>
<p><a class="mc" data-uid="pdhp104" id="104"></a><span class="metre">− − ⏑ ⏑ । ⏑ − − − ।। − ⏑ − − । ⏑ − ⏑ − <br></span>pāpaṁ pi karato bhadraṁ yāva pāpaṁ na paccati ।<br><span class="metre">⏑ ⏑ − − । ⏑ − − − ।। − − − − । ⏑ − ⏑ − <br></span>atha pay<sup>i</sup>rāgate kāle pāpo pāpāni paśśati ।।</p>
<p><a class="mc" data-uid="pdhp105" id="105"></a><span class="metre">− − ⏑ ⏑ । ⏑ − − − ।। − ⏑ − − । ⏑ − ⏑ − <br></span>bhadraṁ pi karato pāpaṁ yāva bhadraṁ na paccati ।<br><span class="metre">⏑ ⏑ − − । ⏑ − − − ।। − − − − । ⏑ − ⏑ − <br></span>atha pay<sup>i</sup>rāgate kāle bhadro bhadrāṇi paśśati ।।</p>
<p><a class="mc" data-uid="pdhp106" id="106"></a><span class="metre">− − ⏑ − । ⏑ − − − ।। − − − − । ⏑ − ⏑ − <br></span>pāṇimhi ce vraṇo nā 'ssa dhāreyā pāṇinā viṣaṁ ।<br><span class="metre">− ⏑ − ⏑ । ⏑ − − − ।। − ⏑ − − । ⏑ − ⏑ − <br></span>nāvraṇe viṣam anneti nāsti pāpaṁ akurvvato ।।</p>
<p><a class="mc" data-uid="pdhp107" id="107"></a><span class="metre">⏓ ⏓ − ⏑ − । ⏑ − − − ।। − − − − । ⏑ − ⏑ − <br></span>na hi pāpakaṁ kataṁ kammaṁ sajjaṁ chīraṁ va mucchati ।<br><span class="metre">⏑ − − − । ⏑ − − − ।। − ⏑ − − । ⏑ − ⏑ − <br></span>dahantaṁ bālam anneti bhassachanno va pāpako ।।</p>
<p><a class="mc" data-uid="pdhp108" id="108"></a><span class="metre">⏓ ⏓ − ⏑ − । ⏑ − − − ।। − − − − । ⏑ − ⏑ − <br></span>na hi pāpakaṁ kataṁ kammaṁ sajjaṁ śastam va kantati ।<br><span class="metre">⏓ ⏓ − − − । ⏑ − − − ।। − ⏑ − − । ⏑ − ⏑ − <br></span>maraṇo 'peto hi jānāti yā gatī pāpakaṁmuṇo ।।</p>
<p><a class="mc" data-uid="pdhp109" id="109"></a><span class="metre">⏑ − ⏑ − ,। ⏑ ⏑ − । − ⏑ − − ।। − − − − ,। − ⏑ − । − ⏑ − − Triṣṭubh × 4<br></span>anāgataṁ paṭikay<sup>i</sup>rātha kiccaṁ mā vo kiccaṁ kiccakāle vyadheyā ।<br><span class="metre">− − ⏑ − ,। ⏓ ⏓ ⏑ ⏑ । − ⏑ − − ।। ⏑ − − − ,। − ⏑ − । − ⏑ − ⏑ <br></span>taṁ tārisaṁ paṭikatakiccakāriṁ na naṁ kiccaṁ kiccakāle vyadheti ।।</p>
<p><a class="mc" data-uid="pdhp110" id="110"></a><span class="metre">⏑ ⏑ − − । ⏑ − − − ।। − − − ⏑ । ⏑ − ⏑ − <br></span>paṭikacceva taṁ kay<sup>i</sup>rā yaṁ ñāyyā hitam āttano ।<br><span class="metre">⏑ − ⏑ ⏑ । ⏑ − − − ।। − − − − । ⏑ − ⏑ − <br></span>na śākaṭikamanti ssa mantaṁ dhīro parākrame ।।</p>
<p><a class="mc" data-uid="pdhp111" id="111"></a><span class="metre">⏑ − − ⏑ । ⏑ − − − ।। ⏑ − − − । ⏑ − ⏑ − <br></span>yathā śākaṭiko māggaṁ samaṁ hettā mahāpathaṁ ।<br><span class="metre">⏑ ⏑ − − । ⏑ − − − ।। − ⏑ − − । ⏑ − ⏑ − <br></span>viṣamaṁ māggam āsājja akkhachinno tha jhāyati ।।</p>
<p><a class="mc" data-uid="pdhp112" id="112"></a><span class="metre">− − − − । ⏑ − − − ।। ⏑ − ⏑ ⏑ । ⏑ − ⏑ − <br></span>evaṁ dhammā apakrāṁma adhaṁmam anuvattiya ।<br><span class="metre">− − − ⏑ । ⏑ − − − ।। − ⏑ − − । ⏑ − ⏑ − <br></span>bālo maccumukhaṁ prātto akkhachinno va jhāyati ।।</p>
<p><a class="mc" data-uid="pdhp113" id="113"></a><span class="metre">− − ⏑ − । − ⏑ ⏑ − ।। − ⏑ − − । ⏑ − ⏑ − bhavipulā<br></span>kāṣāyakaṁṭhā bahavo pāpadhaṁmā asaṁyyatā ।<br><span class="metre">− − − − । ⏑ − − − ।। ⏓ ⏓ − − ⏑ । ⏑ − ⏑ − <br></span>pāpā pāpehi kaṁmehi nirayaṁ te upapajjatha ।।</p>
<p><a class="mc" data-uid="pdhp114" id="114"></a><span class="metre">⏑ − ⏑ − । − ,⏑ ⏑ । − ⏑ − − ।। − − ⏑ − । − ,⏑ ⏑ − । − ⏑ − − Triṣṭubh × 4<br></span>abhūtavādī nirayaṁ upeti yo cāpi kattā na karomī ti āha ।<br><span class="metre">⏑ − ⏑ − ,। − ⏑ ⏑ । − ⏑ − − ।। ⏑ − ⏑ − । − ,⏑ ⏑ । − ⏑ − − <br></span>ubho pi te precca samā bhavanti nihīnakaṁmā manujā paratra ।।</p>
<p><a class="mc" data-uid="pdhp115" id="115"></a><span class="metre">− − ⏑ − । − ⏑ ,⏑ । − ⏑ − ⏑ − ।। − − ⏑ − । − ⏑ ,⏑ । − ⏑ − − Jagatī / Triṣṭubh<br></span>yo apraduṣṭassa naro praduṣyati śuddhassa poṣassa anaṁgaṇassa ।<br><span class="metre">⏑ − ⏑ − । − ,− । − ⏑ − − ।। ⏓ ⏓ − ⏑ − ,। ⏑ ⏑ − । − ⏑ − − Triṣṭubh × 2<br></span>tam eva bālaṁ pracceti pāpaṁ sukhumo rajo paṭivātaṁ va khitto ।।</p>
<p><a class="mc" data-uid="pdhp116" id="116"></a><span class="metre">− ⏑ − ⏑ । ⏑ − − − ।। − ⏑ − − । ⏑ − ⏑ − <br></span>vāṇijo va bhayaṁ māggaṁ appasāttho mahaddhano ।<br><span class="metre">⏑ − − ⏑ । ⏑ − − − ।। − − ⏑ ⏑ । ⏑ − ⏑ − <br></span>viṣaṁ jīvitukāmo va pāpāni parivajjaye ।।</p>
<p><a class="mc" data-uid="pdhp117" id="117"></a><span class="metre">⏑ ⏑ − − । ⏑ − − − ।। − − − ⏑ । ⏑ − ⏑ − <br></span>paradukkhopadhānena yo icche sukham āttano ।<br><span class="metre">− ⏑ − − । ⏑ − − − ।। − − ⏑ ⏑ । ⏑ − ⏑ − <br></span>verasaṁsaggasaṁsaṭṭho dukkhā na parimuccati ।।</p>
<p><a class="mc" data-uid="pdhp118" id="118"></a><span class="metre">⏑ ⏑ − ⏑ ⏑ । − − − ⏑ − ।। − ⏑ ⏑ − ⏑ ⏑ । − ⏑ − ⏑ − Vaitālīya × 4<br></span>kuṇapassa pi gandhucchijjati u 'ddhukitassa pi rāti accayā ।<br><span class="metre">⏑ ⏑ − ⏑ ⏑ । − ⏑ − ⏑ − ।। − − − − । − ⏑ − ⏑ − <br></span>puruṣassa adhammacāriṇo annāhaṁ gandho na chijjati ।।</p>
<p><a class="mc" data-uid="pdhp119" id="119"></a><span class="metre">⏑ − ⏑ ⏑ ⏑ ⏑ । − ⏑ − ⏑ − − ।। − − − ⏑ ⏑ । − ⏑ − ⏑ − − Aupacchandasaka × 4<br></span>yatha ggrahapatayo prabhūtarat<sup>a</sup>nā āḍitte nagaramhi dahyamāne ।<br><span class="metre">− − ⏑ ⏑ । ⏓ ⏓ ⏑ ⏓ ⏓ ⏑ − − ।। − ⏑ − ⏑ ⏑ ⏑ । − ⏑ − ⏑ − − <br></span>muttāmaṇiphaṭikarajataheto vyāyamanti api nīharema kiṁci ।।</p>
<p><a class="mc" data-uid="pdhp120" id="120"></a><span class="metre">⏑ ⏑ ⏑ ⏑ ⏑ ⏑ । − ⏑ − ⏑ − − ।। − − − ⏑ ⏑ । − ⏑ − ⏑ − − Aupacchandasaka × 4<br></span>tatha-r-iva śamaṇā prabhūtapraṁñā ay<sup>i</sup>rā ay<sup>i</sup>rapathesu sicchamānā ।<br><span class="metre">− ⏑ ⏑ − ⏑ ⏑ ⏑ ⏑ । − − − − − − ।। − ⏑ − ⏑ ⏑ − । − ⏑ − ⏑ − − <br></span>jātijarāmaraṇabhayāddittā dukkhāṭṭā vyāyamanti api prāpuṇema śāntiṁ ।।</p>
</blockquote>
<p class="endsection">Kalyāṇīvarggaḥ</p>
</article>
<aside id="metaarea">
<p><span class="author">Margaret Cone</span></p>
<p><cite class="book">Patna Dharmapada</cite> (1989)</p>
<p>Dr. Cone's text has been reproduced with the kind consent of The Pali Text Society, Oxford, England</p>
<p>Dr. Cone's text has been reproduced from the Journal of the Pali Text Society, Volume XIII (1989), pp. 101-217. Cone's text has been reproduced as printed as close as possible.</p>
<p>With Pāḷi Parallels, Metrical Commentary, Notes and Indexes compiled by Ānandajoti Bhikkhu (2007): <a href="http://www.ancient-buddhist-texts.net/Buddhist-Texts/C5-Patna/index.htm">http://www.ancient-buddhist-texts.net/</a>.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
