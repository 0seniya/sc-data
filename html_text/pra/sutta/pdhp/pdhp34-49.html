<!DOCTYPE html>
<html>
<head>
<meta charset="UTF-8">
<meta name="author" content="Margaret Cone">
<title></title>
</head>
<body>
<div id="text" lang="pra">
<section class="sutta" id="pdhp34-49">
<article>
<div class="hgroup">
<p class="division">Patna Dharmapada</p>
<h1>3. Brāhmaṇa</h1>
</div>
<blockquote class="gatha">
<p><a class="mc" data-uid="pdhp34" id="34"></a><span class="metre">− ⏑ − − । ⏑ − − − ।। ⏑ − ⏑ ⏑ । ⏑ − ⏑ − <br></span>chinna sūtraṁ parākrāmma bhavaṁ praṇuda brāhmaṇa ।<br><span class="metre">− − − − । ⏑ − − − ।। ⏑ ⏑ ⏑ − । ⏑ − ⏑ − <br></span>saṁkhārāṇāṁ khayaṁ ñāttā akathaso si brāhmaṇa ।।</p>
<p><a class="mc" data-uid="pdhp35" id="35"></a><span class="metre">− ⏑ − − । ⏑ − − − ।। − − ⏑ ⏑ । ⏑ − ⏑ − <br></span>yamhi dhammaṁ vijāneyā vṛddhamhi daharamhi vā ।<br><span class="metre">− − ⏑ − । ⏑ − − − ।। − ⏑ − − । ⏑ − ⏑ − <br></span>sakkacca naṁ namasseyā aggihotraṁ va brāhmaṇo ।।</p>
<p><a class="mc" data-uid="pdhp36" id="36"></a><span class="metre">− ⏑ − − । ⏑ − − − ।। − ⏑ − − । ⏑ − ⏑ − <br></span>yamhi dhammaṁ vijāneyā sammasaṁbuddhadeśitaṁ ।<br><span class="metre">⏑ − ⏑ ⏑ । ⏑ − − − ।। − ⏑ − − । ⏑ − ⏑ − <br></span>tam eva apacāyeyā aggihotraṁ va brāhmaṇo ।।</p>
<p><a class="mc" data-uid="pdhp37" id="37"></a><span class="metre">⏑ ⏑ − ⏑ । ⏑ − − − ।। ⏑ − − − । ⏑ − ⏑ − <br></span>na jaṭāhi na gotreṇa na jāccā hoti brāhmaṇo ।<br><span class="metre">− ⏑ − ⏑ । ⏑ − − − ।। ⏑ − − − । ⏑ − ⏑ − <br></span>yo tu bāhati pāpāni aṇutthūlāni sabbaśo ।।<br><span class="metre">− ⏑ − − । ⏑ − − − ।। − ⏑ − ⏑ । ⏑ − ⏑ − <br></span>bāhanā eva pāpānāṁ brahmaṇo ti pravuccati ।</p>
<p><a class="mc" data-uid="pdhp38" id="38"></a><span class="metre">− − − ⏑ । ⏑ − − − ।। − − − ⏑ । ⏑ − ⏑ − <br></span>vārī pukkharapatte vā ārāgre-r-iva sāsavo ।।<br><span class="metre">− ⏑ − ⏑ । ⏑ − − − ।। ⏑ ⏑ − − । ⏑ − ⏑ − <br></span>yo na lippati kāmesu tam ahaṁ brūmi brāhmaṇaṁ ।</p>
<p><a class="mc" data-uid="pdhp39" id="39"></a><span class="metre">⏓ ⏓ − ⏑ ⏑ । ⏑ − − − ।। − ⏑ − − । ⏑ − ⏑ − <br></span>udayaṁ tapati ādicco ratrim ābhāti candramā ।।<br><span class="metre">− − − − । ⏑ − ⏓ ⏓ − ।। − − ⏑ ⏑ । ⏑ − ⏑ − <br></span>sannaddho khattiyo tapati jhāyiṁ tapati brāhmaṇo ।।<br><span class="metre">⏑ ⏑ − − । ⏑ − − − ।। − − ⏑ ⏑ । ⏑ − ⏑ − <br></span>atha sabbe ahorātte buddho tapati tejasā ।।</p>
<p><a class="mc" data-uid="pdhp40" id="40"></a><span class="metre">− ⏑ − ⏑ । ⏑ − − − ।। − − − − । ⏑ − ⏑ − <br></span>yassa pāram apāram vā pārāpāraṁ na vijjati ।<br><span class="metre">− − ⏑ − । ⏑ − − − ।। ⏑ ⏑ − − । ⏑ − ⏑ − <br></span>vītajjaraṁ visaṁyuttaṁ tam ahaṁ brūmi brāhmaṇaṁ ।।</p>
<p><a class="mc" data-uid="pdhp41" id="41"></a><span class="metre">⏑ − ⏑ − । ⏑ − − − ।। − ⏑ − − । ⏑ − ⏑ − <br></span>yadā dayesu dhammesu pāragū hoti brāhmaṇo ।<br><span class="metre">⏑ − ⏑ − । − − − − ।। − − − − । ⏑ − ⏑ − mavipulā<br></span>athassa sabbe saṁyogā atthaṁ gacchanti jānato ।।</p>
<p><a class="mc" data-uid="pdhp42" id="42"></a><span class="metre">⏑ ⏑ − − । ⏑ − − − ।। − ⏑ − ⏑ । ⏑ − ⏑ − <br></span>sa khu so khīṇasaṁyogo khīṇamānapunabbhavo ।<br><span class="metre">− − ⏑ − । − ,− − − ।। − − ⏓ ⏓ − । ⏑ − ⏑ − mavipulā<br></span>saṁghāvasevī dhammaṭṭho saṁghaṁ na upeti vedagū ।।</p>
<p><a class="mc" data-uid="pdhp43" id="43"></a><span class="metre">⏑ − ⏑ − । − ⏑ ⏑ − ।। ⏑ − − ⏑ । ⏑ − ⏑ − bhavipulā<br></span>akakkaśiṁ vinnapaṇiṁ girāṁ saccam udīraye ।<br><span class="metre">− ⏑ − ⏑ । ⏑ − − − ।। ⏑ ⏑ − − । ⏑ − ⏑ − <br></span>tāya nābhiṣape kaṁci tam ahaṁ brūmi brāhmaṇaṁ ।।</p>
<p><a class="mc" data-uid="pdhp44" id="44"></a><span class="metre">⏑ − − − । ⏑ − − − ।। ⏑ ⏑ − − । ⏑ − ⏑ − <br></span>asaṁsaṭṭhaṁ gṛhaṭṭhehi anagārehi cūbhayaṁ ।<br><span class="metre">⏑ − ⏑ − । − − − − ।। ⏑ ⏑ − − । ⏑ − ⏑ − mavipulā<br></span>anokasāriṁ appicchaṁ tam ahaṁ brūmi brāhmaṇaṁ ।।</p>
<p><a class="mc" data-uid="pdhp45" id="45"></a><span class="metre">− ⏑ − − । ⏑ − − − ।। ⏑ ⏑ − − । ⏑ − ⏑ − <br></span>yassa kāyena vācāya manasā nāsti dukkataṁ ।<br><span class="metre">− ⏑ − ⏑ । ⏑ − − − ।। ⏑ ⏑ − − । ⏑ − ⏑ − <br></span>saṁvṛtaṁ trisu ṭṭhāṇesu tam ahaṁ brūmi brāhmaṇaṁ ।।</p>
<p><a class="mc" data-uid="pdhp46" id="46"></a><span class="metre">− − ⏑ − । ⏑ ⏑ ⏑ − ।। − ⏑ − − । ⏑ − ⏑ − navipulā<br></span>mā brāhmaṇassa prahare nāssa mucceya brāhmaṇo ।<br><span class="metre">− − ⏑ − । ⏑ − − − ।। − ⏑ − ⏑ । ⏑ − ⏑ − <br></span>dhī brāhmaṇassa hantāraṁ ya ssa vā su na muccati ।।</p>
<p><a class="mc" data-uid="pdhp47" id="47"></a><span class="metre">− ⏑ − ⏑ । ⏑ − − − ।। − − − − । ⏑ − ⏑ − <br></span>mātaraṁ paṭhamaṁ hantā rājānaṁ do ca khattiye ।<br><span class="metre">− − − ⏑ । ⏑ − − − ।। ⏓ ⏓ − ⏑ ⏑ । ⏑ − ⏑ − <br></span>rāṣṭaṁ sānucaraṁ hantā anigho carati brāhmaṇo ।।</p>
<p><a class="mc" data-uid="pdhp48" id="48"></a><span class="metre">− − ⏑ − । − ,− − − ।। − − − − । ⏑ − ⏑ − mavipulā<br></span>gambhīrapraṁñaṁ medhāviṁ māggā 'māggassa kovidaṁ ।<br><span class="metre">− ⏑ − ⏑ । ⏑ − − − ।। ⏑ ⏑ − − । ⏑ − ⏑ − <br></span>uttamāttham anuprāttaṁ tam ahaṁ brūmi brāhmaṇaṁ ।।</p>
<p><a class="mc" data-uid="pdhp49" id="49"></a><span class="metre">− − ⏑ ⏑ । ⏑ − − − ।। ⏑ ⏑ − − । ⏑ − ⏑ − <br></span>jhāyiṁ virajam āsīnaṁ katakiccaṁ anāsavaṁ ।<br><span class="metre">− ⏑ − − । ⏑ − − − ।। ⏑ ⏑ − − । ⏑ − ⏑ − <br></span>uttamātthaṁ anuprāttaṁ tam ahaṁ brūmi brāhmaṇaṁ ।।</p>
</blockquote>
<p class="endsection">Brāhmaṇavarggaḥ<br>Brāhmaṇavaggo</p>
</article>
<aside id="metaarea">
<p><span class="author">Margaret Cone</span></p>
<p><cite class="book">Patna Dharmapada</cite> (1989)</p>
<p>Dr. Cone's text has been reproduced with the kind consent of The Pali Text Society, Oxford, England</p>
<p>Dr. Cone's text has been reproduced from the Journal of the Pali Text Society, Volume XIII (1989), pp. 101-217. Cone's text has been reproduced as printed as close as possible.</p>
<p>With Pāḷi Parallels, Metrical Commentary, Notes and Indexes compiled by Ānandajoti Bhikkhu (2007): <a href="http://www.ancient-buddhist-texts.net/Buddhist-Texts/C5-Patna/index.htm">http://www.ancient-buddhist-texts.net/</a>.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
