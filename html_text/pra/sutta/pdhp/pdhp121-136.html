<!DOCTYPE html>
<html>
<head>
<meta charset="utf-8"/>
<meta author="Margaret Cone">
<title></title>
</head>
<body>
<div id="text" lang="pra">
<section class="sutta" id="pdhp121-136">
<article>
<div class="hgroup">
<p class="division">Patna Dharmapada</p>
<h1>8. Puṣpa</h1>
</div>
<blockquote class="gatha">
<p><a class="mc" data-uid="pdhp121" id="121"></a><span class="metre">⏑ − ⏑ − । − ,⏑ ⏑ । − ⏑ − − ।। ⏑ − ⏑ − ,। ⏑ ⏑ − । − ⏑ − − Triṣṭubh× 4<br/></span>napuṣpagandho paṭivātam eti na candanaṁ tagaraṁ vāhlikaṁ vā ।<br/><span class="metre">⏑ − ⏑ − । − ,⏑ ⏑ । − ⏑ − − ।। − − ⏑ − ,। − ⏑ ⏑ । − ⏑ − − <br/></span>satān tu gandho paṭivātam eti sabbā diśā sappuruṣo pravāti ।।</p>
<p><a class="mc" data-uid="pdhp122" id="122"></a><span class="metre">− ⏑ − ⏑ । ⏑ − − − ।। − ⏑ − ⏑ । ⏑ − ⏑ − <br/></span>candanaṁ tagaraṁ cāpi uppalaṁ atha vāśśikiṁ ।<br/><span class="metre">− − − − । ⏑ − − − ।। − ⏑ − − । ⏑ − ⏑ − <br/></span>etesāṁ gandhajātānāṁ śīlagandho anuttaro ।।</p>
<p><a class="mc" data-uid="pdhp123" id="123"></a><span class="metre">− − − − । ⏑ − − − ।। − − ⏑ ⏑ । ⏑ − ⏑ − <br/></span>appāmātro ayaṁ gaṁdho yoyaṁ tagaracandane ।<br/><span class="metre">− ⏑ − ⏑ । ⏑ − − − ।। − ⏑ − − । ⏑ − ⏑ − <br/></span>yo tu śīlavatāṁ gandho vāti devesu uttamo ।।</p>
<p><a class="mc" data-uid="pdhp124" id="124"></a><span class="metre">− − − − । ⏑ − − − ।। − ⏑ − ⏑ । ⏑ − ⏑ − <br/></span>tesāṁ sampannaśīlānāṁ apramādavihāriṇāṁ ।<br/><span class="metre">− ⏑ − − । ⏑ − − − ।। − − − − । ⏑ − ⏑ − <br/></span>sammadaṁñāvimuttānāṁ māro māggaṁ na viṇḍati ।।</p>
<p><a class="mc" data-uid="pdhp125" id="125"></a><span class="metre">⏑ − ⏑ ⏑ । ⏑ − − − ।। − ⏑ − − । ⏑ − ⏑ − <br/></span>yathā pi ruciraṁ puṣpaṁ vannavantaṁ agandhakaṁ ।<br/><span class="metre">− − ⏑ − ⏑ − − − ।। ⏓ ⏓ − − ⏑ । ⏑ − ⏑ − − <br/></span>evaṁ subhāṣitā vācā aphalā hoti akurvvato ।।</p>
<p><a class="mc" data-uid="pdhp126" id="126"></a><span class="metre">⏑ − ⏑ ⏑ । ⏑ − − − ।। − ⏑ − − । ⏑ − ⏑ − <br/></span>yathā pi ruciraṁ puṣpaṁ vannavantaṁ sagaṁdhakaṁ ।<br/><span class="metre">− − ⏑ − । ⏑ − − − ।। ⏑ ⏑ − − । ⏑ − ⏑ − <br/></span>evaṁ subhāṣitā vācā saphalā hoti kurvvato ।।</p>
<p><a class="mc" data-uid="pdhp127" id="127"></a><span class="metre">⏑ − − ⏑ । ⏑ − − − ।। − ⏑ − ⏑ । ⏑ − ⏑ − <br/></span>yathā pi bhramaro puṣpā vannagandham aheḍayaṁ ।<br/><span class="metre">⏑ − ⏑ ⏑ । ⏑ − − − ।। − − − − । ⏑ − ⏑ − <br/></span>praḍeti rasam ādāya evaṁ ggrāme munī care ।।</p>
<p><a class="mc" data-uid="pdhp128" id="128"></a><span class="metre">− − ⏑ − । ⏑ ⏓ ⏓ − − ।। − − ⏑ ⏑ । ⏑ − ⏑ − <br/></span>puṣpāṇi heva pracinantaṁ vyāsattamanasaṁ naraṁ ।<br/><span class="metre">− − − − । ⏑ − − − ।। − ⏑ − − । ⏑ − ⏑ − <br/></span>suttaṁ ggrāmaṁ mahogho vā maccu-r-ādāya gacchati ।।</p>
<p><a class="mc" data-uid="pdhp129" id="129"></a><span class="metre">− − ⏑ − । ⏑ ⏓ ⏓ − − ।। − − ⏑ ⏑ । ⏑ − ⏑ − <br/></span>puṣpāṇi heva pracinantaṁ vyāsattamanasaṁ naraṁ ।<br/><span class="metre">⏑ − − − । ⏑ − − − ।। − ⏑ − ⏑ । ⏑ − ⏑ − <br/></span>asaṁpunnesu kāmesu antako kurute vaśe ।।<br/><span class="metre">− − ⏑ − । ⏑ ⏓ ⏓ − − ।। − − ⏑ ⏑ । ⏑ − ⏑ − <br/></span>pupphāni heva pacinantaṁ byāsattamanasaṁ naraṁ,<br/><span class="metre">⏑ − − − । ⏑ − − − ।। − ⏑ − ⏑ । ⏑ − ⏑ − <br/></span>atittaṁ yeva kāmesu antako kurute vasaṁ.</p>
<p><a class="mc" data-uid="pdhp130" id="130"></a><span class="metre">⏑ − ⏑ − । ⏑ − − − ।। − − − − । ⏑ − ⏑ − <br/></span>yathā pi puṣparāśimhā kay<sup>i</sup>rā mālāguṇe bahū ।<br/><span class="metre">− − − − । ⏑ − − − ।। − − − ⏑ । ⏑ − ⏑ − <br/></span>evaṁ jātena māccena kātavvaṁ kuśalaṁ bahuṁ ।</p>
<p><a class="mc" data-uid="pdhp131" id="131"></a><span class="metre">− ⏑ − ⏑ ⏑ । − ⏑ − ⏑ − ।। ⏑ ⏑ − − ⏑ ⏑ । − ⏑ − ⏑ − Vaitālīya × 4<br/></span>ko imaṁ paṭhaviṁ vijehiti yamalokaṁ va imaṁ sadevakaṁ ।<br/><span class="metre">− − ⏑ ⏑ । − ⏑ − ⏑ − ।। ⏑ ⏑ − − ⏑ ⏑ । − ⏑ − ⏑ − <br/></span>ko dhammapade sudeśite kuśalo puṣpam iva prajehiti ।</p>
<p><a class="mc" data-uid="pdhp132" id="132"></a><span class="metre">− − ⏑ ⏑ । − ⏑ − ⏑ − ।। ⏑ ⏑ − − ⏑ ⏑ । − ⏑ − ⏑ − Vaitālīya × 4<br/></span>śekho paṭhaviṁ vijehiti yamalokaṁ va imaṁ sadevakaṁ ।<br/><span class="metre">− − ⏑ ⏑ । − ⏑ − ⏑ − ।। ⏑ ⏑ − − ⏑ ⏑ । − ⏑ − ⏑ − <br/></span>so dhammapade sudeśite kuśalo puṣpam iva prajehiti ।।</p>
<p><a class="mc" data-uid="pdhp133" id="133"></a><span class="metre">− ⏑ − ⏑ । ⏑ − − − ।। − ⏑ − ⏑ । ⏑ − ⏑ − <br/></span>vāśśikī-r-iva puṣpāṇi mañcakāni pramuñcati ।<br/><span class="metre">− − − − । ⏑ − − − ।। − ⏑ − ⏑ । ⏑ − ⏑ − <br/></span>evaṁ rāgañ ca doṣañ ca vipramuñcatha bhikkhavo ।।</p>
<p><a class="mc" data-uid="pdhp134" id="134"></a><span class="metre">− − ⏑ − ,। − ⏑ ⏑ । − ⏑ − − ।। ⏑ − ⏑ − । − ,⏑ ⏑ । − ⏑ − − Triṣṭubh × 4<br/></span>phenopamaṁ lokam imaṁ vidittā marīcidhammaṁ abhisaṁbudhānāṁ ।<br/><span class="metre">− − ⏑ − । − ⏑ ,⏑ । − ⏑ − − ।। − − ⏑ − ,। − ⏑ − । − ⏑ − − <br/></span>chettāna mārassa prapuṣpakāni addaṁśanaṁ maccurājassa gacche ।।</p>
<p><a class="mc" data-uid="pdhp135" id="135"></a><span class="metre">⏑ − − − । ⏑ − − − ।। − ⏑ − ⏑ । ⏑ − ⏑ − <br/></span>yathā saṁkārakūṭamhi ujjhitamhi mahāpathe ।<br/><span class="metre">⏑ ⏑ − − । ⏑ − − − ।। ⏑ ⏑ − − । ⏑ − ⏑ − <br/></span>padumaṁ ubbhidaṁ assa śucigandhaṁ manoramaṁ ।।</p>
<p><a class="mc" data-uid="pdhp136" id="136"></a><span class="metre">− − − − । ⏑ − − − ।। − ⏑ − − । ⏑ − ⏑ − <br/></span>evaṁ saṁkārabhūtesu andhabhūte pṛthujjane ।<br/><span class="metre">⏑ ⏑ − − । ⏑ − − − ।। − − ⏑ − । ⏑ − ⏑ − mavipulā<br/></span>atirocanti praṁñāya saṁmāsabuddhasāvakā ।।</p>
</blockquote>
<p class="endsection">Puṣpavarggaḥ<br/>Pupphavaggo</p>
</article>
<aside id="metaarea">
<p><span class="author">Margaret Cone</span></p>
<p><cite class="book">Patna Dharmapada</cite> (1989)</p>
<p>Dr. Cone's text has been reproduced with the kind consent of The Pali Text Society, Oxford, England</p>
<p>Dr. Cone's text has been reproduced from the Journal of the Pali Text Society, Volume XIII (1989), pp. 101-217. Cone's text has been reproduced as printed as close as possible.</p>
<p>With Pāḷi Parallels, Metrical Commentary, Notes and Indexes compiled by Ānandajoti Bhikkhu (2007): <a href="http://www.ancient-buddhist-texts.net/Buddhist-Texts/C5-Patna/index.htm" target="_blank">http://www.ancient-buddhist-texts.net/</a>.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
