<!DOCTYPE html>
<html>
<head>
<meta charset="utf-8"/>
<meta author="Margaret Cone">
<title></title>
</head>
<body>
<div id="text" lang="pra">
<section class="sutta" id="pdhp278-305">
<article>
<div class="hgroup">
<p class="division">Patna Dharmapada</p>
<h1>16. Vācā</h1>
</div>
<blockquote class="gatha">
<p><a class="mc" data-uid="pdhp278" id="278"></a><span class="metre">− − ⏑ − । − ,⏑ ⏑ । − ⏑ − ⏑ − ।। − − ⏑ − ,। ⏑ ⏑ ⏑ । − ⏑ − ⏑ − Jagatī × 4<br/></span>vācānurakkhī manasā susaṁvṛto kāyena yo akuśalaṁ na sevati।<br/><span class="metre">− − ⏑ − ,। − ⏑ ⏑ । − ⏑ − ⏑ − ।। − − ⏑ ,− । − ⏑ ⏑ । − ⏑ − ⏑ − <br/></span>etettayo kaṁmapathe viśodhiya prāppojja so śāntipadaṁ anuttaraṁ ।।</p>
<p><a class="mc" data-uid="pdhp279" id="279"></a><span class="metre">− − ⏑ − । − ,− − − ।। − − ⏑ − । ⏑ − ⏑ − mavipulā<br/></span>kāyapradoṣaṁ rakkheyā kāyena saṁvṛto siyā ।<br/><span class="metre">− ⏑ − ⏑ । ⏑ − − − ।। − − ⏑ ⏓ ⏓ । ⏑ − ⏑ − <br/></span>kāyaduccaritaṁ hettā kāyena sucaritaṁ care ।।</p>
<p><a class="mc" data-uid="pdhp280" id="280"></a><span class="metre">− − ⏑ − । − ,− − − ।। − − ⏑ − । ⏑ − ⏑ − mavipulā<br/></span>vācāpradoṣaṁ rakkheyā vācāya saṁvṛto siyā ।<br/><span class="metre">− − − ⏑ । ⏑ − − − ।। − − ⏑ ⏓ ⏓ । ⏑ − ⏑ − <br/></span>vācāduccaritaṁ hettā vācāya sucaritaṁ care ।।</p>
<p><a class="mc" data-uid="pdhp281" id="281"></a><span class="metre">⏑ − ⏑ − । − ,− − − ।। ⏑ ⏑ − − । ⏑ − ⏑ − mavipulā<br/></span>manapradoṣaṁ rakkheyā manasā saṁvṛto siyā ।<br/><span class="metre">⏑ − − ⏑ । ⏑ − − − ।। ⏑ ⏑ − ⏓ ⏓ । ⏑ − ⏑ − <br/></span>manoduccaritaṁ hettā manasā sucaritaṁ care ।।</p>
<p><a class="mc" data-uid="pdhp282" id="282"></a><span class="metre">− − ⏑ − । ⏑ − − − ।। − − ⏑ − । ⏑ − ⏑ − <br/></span>kāyena saṁvṛtā dhīrā vācāya utta cetasā ।<br/><span class="metre">− − ⏑ − । ⏑ − − − ।। − − ⏑ ⏑ । ⏑ − ⏑ − <br/></span>sabbattha saṁvṛtā dhīrā te ve suparisaṁvṛtā ।।</p>
<p><a class="mc" data-uid="pdhp283" id="283"></a><span class="metre">− − ⏑ − । − ,− − − ।। ⏑ − − ⏑ । ⏑ − ⏑ − mavipulā<br/></span>porāṇam etaṁ ādhora na etaṁ ahunā-r-iva ।<br/><span class="metre">− − ⏑ − । ⏑ − − − ।। − − ⏑ ⏑ । ⏑ − ⏑ − <br/></span>nindanti tohnim āsīnaṁ nindanti mitabhāṇikaṁ ।<br/><span class="metre">⏓ ⏓ − ⏑ − । ⏑ − − − ।। − ⏑ − − । ⏑ − ⏑ − <br/></span>bahubhāṇikaṁ pi nindanti nāsti loke anindito ।।</p>
<p><a class="mc" data-uid="pdhp284" id="284"></a><span class="metre">⏑ − ⏑ ⏓ ⏓ । ⏑ − ⏑ − ।। ⏑ − ⏑ ⏑ । ⏑ − ⏑ − Anuṣṭhubh<br/></span>na cābhu na ca bhaviṣyati na cetarahi vijjati ।<br/><span class="metre">− − ⏑ − । ⏑ − − − ।। − − − − । ⏑ − ⏑ − <br/></span>ekāntanindito poṣo ekāntaṁ vā praśaṁsito ।।</p>
<p><a class="mc" data-uid="pdhp285" id="285"></a><span class="metre">− ⏑ − − । ⏑ − − − ।। − − ⏑ ⏑ । ⏑ − ⏑ − <br/></span>yañ ca bālā adhaṁmaṭṭhaṁ pūjeyu garaheyu vā ।<br/><span class="metre">⏑ ⏑ − ⏑ । ⏑ − − − ।। ⏑ − − − । ⏑ − ⏑ − <br/></span>aviñūṁ avibhāvāya na taṁ atthāya kāyaci ।।</p>
<p><a class="mc" data-uid="pdhp286" id="286"></a><span class="metre">− ⏑ ⏑ − । ⏑ − − − ।। ⏑ ⏑ − ⏑ । ⏑ − ⏑ − <br/></span>yaṁ ca viñū praśaṁsanti anuvicca suve suve ।<br/><span class="metre">− − ⏑ − । − ,− − − ।। − − − ⏑ । ⏑ − ⏑ − mavipulā<br/></span>acchidravattiṁ medhāviṁ praṁñāśīlasamāhitaṁ ।।</p>
<p><a class="mc" data-uid="pdhp287" id="287"></a><span class="metre">− − − − । ⏑ − − − ।। − − − ⏑ । ⏑ − ⏑ − <br/></span>nikkhaṁ jāṁbūnadasseva ko taṁ ninditum ar<sup>i</sup>hati ।<br/><span class="metre">− − ⏑ − । ⏑ − − − ।। − ⏑ − ⏑ । ⏑ − ⏑ − <br/></span>devā pi naṁ praśansanti brahmuṇā pi praśaṁsito ।।</p>
<p><a class="mc" data-uid="pdhp288" id="288"></a><span class="metre">⏑ − ⏑ ⏑ । ⏑ − − − ।। − ⏑ − ⏑ । ⏑ − ⏑ − <br/></span>na vākkaraṇamātteṇa vannapukkhalatāya vā ।<br/><span class="metre">− ⏑ − − । ⏑ − − − ।। − ⏑ − − । ⏑ − ⏑ − <br/></span>sādhurūpī naro hoti iśśukī maccharī śaṭho ।।</p>
<p><a class="mc" data-uid="pdhp289" id="289"></a><span class="metre">− ⏑ − − । ⏑ − − − ।। ⏑ ⏑ − − । ⏑ − ⏑ − <br/></span>yamhi saccaṁ ca dhammo ca viratī saṁyyamo damo ।<br/><span class="metre">⏑ − ⏑ − । − − − − ।। − ⏑ − − । ⏑ − ⏑ − mavipulā<br/></span>sa vāntadoṣo medhāvī sādhurūpī ti vuccati ।।</p>
<p><a class="mc" data-uid="pdhp290" id="290"></a><span class="metre">⏑ − ⏑ − ,। ⏑ ⏑ − । − ⏑ − − ।। ⏑ − ⏑ − ,। − ⏑ ⏑ । − ⏑ − − Triṣṭubh × 4<br/></span>bahuṁ pi ce sahitaṁ bhāṣamāno na takkaro hoti naro pramatto ।<br/><span class="metre">− − ⏑ − । − ,⏑ ⏑ । − ⏑ − − ।। ⏑ − ⏑ − ,। − − । − ⏑ − − <br/></span>gopo va gāvo gaṇayaṁ paresaṁ na bhāgavā śāmaṇṇassa hoti ।।</p>
<p><a class="mc" data-uid="pdhp291" id="291"></a><span class="metre">− − ⏑ − ,। ⏑ ⏑ − । − ⏑ − − ।। − − ⏑ − । ⏑ ,⏑ ⏑ । − ⏑ − − Triṣṭubh × 6<br/></span>appaṁ pi ce sahitaṁ bhāṣamāno dhammassa hoti anudhammacārī ।<br/><span class="metre">− − ⏑ − । − ⏑ ,⏑ । − ⏑ − − ।। ⏑ − ⏑ − । − ,⏑ ⏑ । − ⏑ − − <br/></span>rāgaṁ ca doṣaṁ ca prahāya mohaṁ vimuttacitto akhilo akaṁcho ।<br/><span class="metre">⏓ ⏓ − ⏑ − । − ,⏑ ⏑ । − ⏑ − − ।। ⏑ − ⏑ − ,। − − । − ⏑ − − <br/></span>anupādiyāno iha vā hure vā sa bhāgavā śāmannassa hoti ।।</p>
<p><a class="mc" data-uid="pdhp292" id="292"></a><span class="metre">− − ⏑ − । ⏑ − − − ।। − − − − । ⏑ − ⏑ − <br/></span>saccaṁ bhaṇe na kujjheyā deyā appā pi yācito ।<br/><span class="metre">− − − ⏑ । ⏑ − − − ।। − − − − । ⏑ − ⏑ − <br/></span>etehi ttihi ṭṭhāṇehi gacche devāna santike ।।</p>
<p><a class="mc" data-uid="pdhp293" id="293"></a><span class="metre">⏑ − ⏑ − । − ,− ⏑ − । − ⏑ − − ।। − − ⏑ − ,। ⏑ ⏑ − । − ⏑ − − Triṣṭubh × 4<br/></span>na ve kadāryyā devalokaṁ vrajanti bālā hi bhe na praśaṁsanti dānaṁ ।<br/><span class="metre">− − ⏑ − । − ,⏑ ⏑ । − ⏑ − − ।। − − ⏑ − ,। − ⏑ − । − ⏑ − − <br/></span>dhīro tu dānaṁ anumodamāno teneva so devalokaṁ pareti ।।</p>
<p><a class="mc" data-uid="pdhp294" id="294"></a><span class="metre">− ⏑ − − । ⏑ − − − ।। − − − − । ⏑ − ⏑ − <br/></span>śīlavantaṁ śuciṁ dacchaṁ dhammaṭṭhaṁ saccavādinaṁ ।<br/><span class="metre">− ⏑ − − । ⏑ − − − ।। − ⏑ − ⏑ । ⏑ − ⏑ − <br/></span>āttano kārakaṁ śantaṁ taṁ jano kurute priyaṁ ।।</p>
<p><a class="mc" data-uid="pdhp295" id="295"></a><span class="metre">− − ⏑ − । ⏑ − − − ।। − − − ⏑ । ⏑ − ⏑ − <br/></span>śreyo ayoguḍā bhuttā tattā aggiśikhopamā ।<br/><span class="metre">− ⏑ − − । ⏑ − − − ।। − ⏑ − − । ⏑ − ⏑ − <br/></span>yaṁ ca bhuñjeya duśśīlo rāṣṭapiṇḍaṁ asaṁyyato ।।</p>
<p><a class="mc" data-uid="pdhp296" id="296"></a><span class="metre">⏑ − ⏑ − । − ⏑ − − ।। − ⏑ − − । ⏑ − ⏑ − ravipulā<br/></span>kuśo yathā duggṛhīto hastam evānukaṁtati ।<br/><span class="metre">− − − − । ⏑ − − − ।। ⏓ ⏓ − ⏑ ⏑ । ⏑ − ⏑ − <br/></span>śāmannaṁ dupparāmāṭṭhaṁ nirayāya upakaṭṭati ।।</p>
<p><a class="mc" data-uid="pdhp297" id="297"></a><span class="metre">− ⏑ − ⏑ । ⏑ − − − ।। ⏑ − − − । ⏑ − ⏑ − <br/></span>ekadhaṁmam atītassa muṣāvādissa jaṁtuno ।<br/><span class="metre">⏑ − ⏑ ⏑ । ⏑ − − − ।। − ⏑ − − । ⏑ − ⏑ − <br/></span>vitinnaparalokassa nāsti pāpaṁ akāriyaṁ ।।</p>
<p><a class="mc" data-uid="pdhp298" id="298"></a><span class="metre">⏑ ⏑ − − । ⏑ ⏑ ⏑ − ।। ⏑ − − − । ⏑ − ⏑ − navipulā<br/></span>na hi śastaṁ suniśitaṁ viṣaṁ hālāhalaṁ tathā ।<br/><span class="metre">− − − − ⏑ । ⏑ − − − ।। − − − − । ⏑ − ⏑ − <br/></span>evaṁ khipraṁ atipāteti vācā dubbhāṣitā yathā ।।</p>
<p><a class="mc" data-uid="pdhp299" id="299"></a><span class="metre">⏓ ⏓ − ⏑ − । ⏑ − − − ।। ⏑ − − − । ⏑ − ⏑ − <br/></span>puruṣassa jāyamānassa kuṭhārī jāyate mukhe ।<br/><span class="metre">− ⏑ − ⏑ । ⏑ − − − ।। − − − − । ⏑ − ⏑ − <br/></span>yāya chindati āttānaṁ vācaṁ dubbhāṣitaṁ bhaṇaṁ ।।</p>
<p><a class="mc" data-uid="pdhp300" id="300"></a><span class="metre">− ⏑ − ⏑ । − ⏑ − ⏑ − ।। ⏑ ⏑ − − ⏑ ⏑ । − ⏑ − ⏑ − Vaitālīya × 4<br/></span>yo hi nindiye praśaṁsati uttavā nindati yo praśaṁsiye ।<br/><span class="metre">⏑ ⏑ − ⏑ ⏑ । − ⏑ − ⏑ − ।। ⏑ ⏑ − − ⏑ ⏑ । − ⏑ − ⏑ − <br/></span>vicināti mukhena so kaliṁ kalinā tena sukhaṁ na vindati ।।</p>
<p><a class="mc" data-uid="pdhp301" id="301"></a><span class="metre">− − − । − ⏑ − ⏑ − ।। − − − ⏑ ⏑ । − ⏑ − ⏑ − Vaitālīya × 5<br/></span>appāmātto ayaṁ kalī yo akkhehi dhanaṁ parājaye ।<br/><span class="metre">।। − − − ⏑ ⏑ । − ⏑ − ⏑ − <br/></span>sabbassaṁ pi sahāpi āttanā <br/><span class="metre">⏑ ⏑ − ⏑ ⏑ । ⏑ ⏑ − ⏑ − ।। − ⏑ ⏑ − ⏑ ⏑ । − ⏑ − ⏑ − <br/></span>ayam eva mahataro kalī yo sugatesu manaṁ pradūṣaye ।।</p>
<p><a class="mc" data-uid="pdhp302" id="302"></a><span class="metre">⏑ − ⏑ − । − ⏑ ,⏑ । − ⏑ − − ।। − − ⏑ − ,। − ⏑ ⏑ । − ⏑ − − Triṣṭubh × 2<br/></span>śataṁ sahasrāṇi nirabbudānāṁ chattrīśatiṁ paṁca ca abbudāni ।<br/><span class="metre">− − ⏑ − । − ,⏑ ⏑ । − ⏑ − − ।। − − ⏑ − । ⏑ ,⏑ ⏑ । − ⏑ − ⏑ − Triṣṭubh / Jagatī<br/></span>yaṁ ay<sup>i</sup>ragar<sup>a</sup>hī nirayaṁ upeti vācaṁ manaṁ ca praṇidhāya pāpikāṁ ।।</p>
<p><a class="mc" data-uid="pdhp303" id="303"></a><span class="metre">− − ⏑ − । ⏑ − − − ।। − ⏑ − − । ⏑ − ⏑ − <br/></span>kallāṇim eva bhāṣeyā na 'ssa mucceya pāpikā ।<br/><span class="metre">− − − − । ⏑ − − − ।। − − ⏑ ⏑ । ⏑ − ⏑ − <br/></span>mokkho kallāṇiye śreyo muttā tapati pāpikāṁ ।।</p>
<p><a class="mc" data-uid="pdhp304" id="304"></a><span class="metre">− − ⏑ − । ⏑ − − − ।। − ⏑ − − । ⏑ − ⏑ − <br/></span>kallāṇim eva seveyā na 'ssa mucceya pāpikā ।<br/><span class="metre">− − − − । ⏑ − − − ।। − − ⏑ ⏑ । ⏑ − ⏑ − <br/></span>mokkho kallāṇiye śreyo muttā tapati pāpikāṁ ।।</p>
<p><a class="mc" data-uid="pdhp305" id="305"></a><span class="metre">− − − − । − ,− − − ।। − ⏑ − − । ⏑ − ⏑ − mavipulā<br/></span>vācaṁ bhāṣeyā kallāṇiṁ na 'ssa mucceya pāpikā ।<br/><span class="metre">− − − − । ⏑ − − − ।। − ⏑ − ⏑ । ⏑ − ⏑ − <br/></span>jātaṁ krodhaṁ nivāreyā so biṣabbhi nirujjhati ।।</p>
</blockquote>
<p class="endsection">Vācāvarggaḥ</p>
</article>
<aside id="metaarea">
<p><span class="author">Margaret Cone</span></p>
<p><cite class="book">Patna Dharmapada</cite> (1989)</p>
<p>Dr. Cone's text has been reproduced with the kind consent of The Pali Text Society, Oxford, England</p>
<p>Dr. Cone's text has been reproduced from the Journal of the Pali Text Society, Volume XIII (1989), pp. 101-217. Cone's text has been reproduced as printed as close as possible.</p>
<p>With Pāḷi Parallels, Metrical Commentary, Notes and Indexes compiled by Ānandajoti Bhikkhu (2007): <a href="http://www.ancient-buddhist-texts.net/Buddhist-Texts/C5-Patna/index.htm" target="_blank">http://www.ancient-buddhist-texts.net/</a>.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
