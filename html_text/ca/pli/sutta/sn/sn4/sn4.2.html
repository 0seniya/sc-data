
<!DOCTYPE html>
<html>
<head>
<title></title>
<meta charset="UTF-8">
<meta name="author" content="Albert Biayna Gea">
</head>
<body>
<div id="text" lang="ca">
<section class="sutta" id="sn4.2">
<article>
<div class="hgroup">
<p class="division">Samyutta Nikāya</p>
<p class="subdivision">04</p>
<h1>El rei elefant</h1>
</div>
<p>Així ho he escoltat. En una ocasió el Benaventurat estava residint a Uruvelā a la vora del riu Nerañjara als peus d’una figuera de bengala dels cabrers just després d’haver esdevingut completament il·luminat. Llavors, en aquella ocasió, mentre el Benaventurat estava assegut a fora, a l’aire lliure, en la densa foscor de la nit mentre estava plovisquejant.</p>
<p>Llavors, Māra, el Malvat, desitjant suscitar por, astorament i terror al Benaventurat, es manifestà en la forma d’un gegant rei elefant i s’apropà al Benaventurat. El seu cap era com un enorme bloc d’esteatita; els seus ullals eren com plata pura; la seva trompa era com una enorme arada.</p>
<p>Llavors el Benaventurat, havent comprés, “Aquest és Māra, el Malvat,” s’adreçà a ell en vers:</p>
<blockquote class="gatha">
<p>“Tu has deambulat a través del llarg curs<br>
Creant formes belles i horribles.<br>
Prou, Malvat, d’aquests trucs teus:<br>
Tu estàs derrotat, Mort!”</p>
</blockquote>
<p>Llavors Māra, el Malvat, comprenent, “El Benaventurat em coneix, l’Afortunat em coneix,” trist i decebut, desaparegué allà mateix.</p>
</article>
<aside id="metaarea">
<p>Translated by <span class="author">Albert Biayna Gea</span></p>
<p>Used with kind permission from the author.</p>
<p>Taken from: <a href="http://budismexxi.blogspot.com.es/">http://budismexxi.blogspot.com.es/</a>.</p>
<p>Prepared for SuttaCentral by <span class="editor">Alfred Conlan</span> and <span class="editor">Kathrin Vimalañāṇī Bhikkhunī</span>.</p>
</aside>
</section>
</div>
</body>
</html>