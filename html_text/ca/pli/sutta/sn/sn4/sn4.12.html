
<!DOCTYPE html>
<html>
<head>
<title></title>
<meta charset="UTF-8">
<meta name="author" content="Albert Biayna Gea">
</head>
<body>
<div id="text" lang="ca">
<section class="sutta" id="sn4.12">
<article>
<div class="hgroup">
<p class="division">Samyutta Nikāya</p>
<p class="subdivision">04</p>
<h1>El lleó</h1>
</div>
<p>En una ocasió el Benaventurat estava residint a Sāvatthī a l’arbreda de Jeta, al parc d’Anāthapiṇḍika. Llavors, en aquella ocasió, el Benaventurat estava ensenyant l’Ensenyança mentre estava envoltat per una gran assemblea.</p>
<p>Llavors se li ocorregué a Māra, el Malvat:</p>
<p>“Aquest asceta Gotama està ensenyant l’Ensenyança mentre està envoltat per una gran assemblea. M’aproparé a l’asceta Gotama amb el propòsit de confondre’ls.”</p>
<p>Llavors Māra, el Malvat, s’apropà al Benaventurat i s’adreçà a ell en vers:</p>
<blockquote class="gatha">
<p>“Per què ara rugeixes com un lleó,<br>
Confiat en l’assemblea?<br>
Atès que hi ha un que és igual a tu,<br>
Per què et consideres el vencedor?” </p>

<p>[El Benaventurat:]<br>
“Els grans herois rugeixen el seu rugit del lleó<br>
Confiats en les assemblees-<br>
Els Budes dotats amb els poders<br>
Han creuat l’aferrament al món.”</p>
</blockquote>
<p>Llavors Māra, el Malvat, comprenent, “El Benaventurat em coneix, l’Afortunat em coneix,” trist i decebut, desaparegué allà mateix.</p>
</article>
<aside id="metaarea">
<p>Translated by <span class="author">Albert Biayna Gea</span></p>
<p>Used with kind permission from the author.</p>
<p>Taken from: <a href="http://budismexxi.blogspot.com.es/">http://budismexxi.blogspot.com.es/</a>.</p>
<p>Prepared for SuttaCentral by <span class="editor">Alfred Conlan</span> and <span class="editor">Kathrin Vimalañāṇī Bhikkhunī</span>.</p>
</aside>
</section>
</div>
</body>
</html>