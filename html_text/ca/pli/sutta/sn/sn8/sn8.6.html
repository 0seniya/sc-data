<!DOCTYPE html>
<html>
<head>
<title></title>
<meta charset="UTF-8">
<meta name="author" content="Albert Biayna Gea">
</head>
<body>
<div id="text" lang="ca">
<section class="sutta" id="sn8.6">
<article>
<div class="hgroup">
<p class="division">Samyutta Nikāya</p>
<p class="subdivision">08</p>
<h1>Sāriputta</h1>
</div>
<p>Així ho he escoltat. En una ocasió Sāriputta vivia al monestir ofert per Anathapindika al bosc de Jeta a Savatthi. En aquell temps el venerable Sāriputta estava aconsellant, estimulant, alegrant i il·luminant els cors dels monjos amb paraules que eren educades, ben pronunciades, que parlaven únicament de l’Ensenyança; i els monjos estaven també escoltant amb completa atenció per comprendre l’essència.</p>
<p>Llavors, se li va ocórrer al venerable Vangisa:</p>
<p>“El Venerable Sāriputta està aconsellant, estimulant, alegrant i il·luminant els cors dels monjos amb paraules que són educades, ben pronunciades i que parlen únicament de l’Ensenyança i els monjos estan també escoltant amb completa atenció per comprendre l’essència. I si jo lloés el venerable Sāriputta en la seva presència amb uns significatius versos?”</p>
<p>Llavors, el venerable Vangisa s’aixecà del seu seient, arreglà la seva túnica i ajuntant les seves mans envers el venerable Sāriputta digué: “Amic Sāriputta, m’ha vingut un pensament.”</p>
<p>El venerable Sāriputta digué: “Vangisa, digues-ho.”</p>
<p>El venerable Vangisa pronuncià aquests significatius versos en presència del venerable Sāriputta:</p>
<blockquote class="gatha">
<p>“El savi Sāriputta amb el profund coneixement és intel·ligent en el camí i en el no camí.<br>
Ell ensenya als monjos, de manera breu i ho explica detalladament.<br>
Les seves explicacions calmades són com grans d’arròs que cauen sense fer soroll. Els monjos escolten encantats i seduïts el discurs amorós,<br>
És com si volguessin participar de la dolça mel.”</p>
</blockquote>
</article>
<aside id="metaarea">
<p>Translated by <span class="author">Albert Biayna Gea</span></p>
<p>Used with kind permission from the author.</p>
<p>Taken from: <a href="http://budismexxi.blogspot.com.es/">http://budismexxi.blogspot.com.es/</a>.</p>
<p>Prepared for SuttaCentral by <span class="editor">Alfred Conlan</span> and <span class="editor">Kathrin Vimalañāṇī Bhikkhunī</span>.</p>
</aside>
</section>
</div>
</body>
</html>
