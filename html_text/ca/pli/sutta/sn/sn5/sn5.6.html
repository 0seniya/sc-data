
<!DOCTYPE html>
<html>
<head>
<title></title>
<meta charset="UTF-8">
<meta author="Albert Biayna Gea">
</head>
<body>
<div id="text" lang="ca">
<section class="sutta" id="sn5.6">
<article>
<div class="hgroup">
<p class="division">Samyutta Nikāya</p>
<p class="subdivision">05</p>
<h1>Cala</h1>
</div>
<p>A Sāvatthī. Llavors, pel matí, la monja Cala es vestí i, prenent el seu bol i la seva túnica, entrà a Sāvatthī per a demanar almoina. Quan havia recorregut Sāvatthī demanant almoina i retornat de la seva ronda, després del seu menjar, s’apropà a l’espès bosc i es va asseure als peus d’un arbre per a passar el dia en reclusió.</p>
<p>Llavors, Māra, el Malvat, desitjant despertar la por a la monja Cala, se li acostà i li va dir això:</p>
<p>“Monja, què és el que tu no aproves?”</p>
<p>“Amic, jo no aprovo el naixement.”</p>
<p>“Perquè no aproves el naixement?”</p>
<p>“El nascut gaudeix de la sensualitat.”</p>
<p>“Monja, qui et va ensenyar ‘ no estiguis complagut amb el naixement?”</p>
<blockquote class="gatha">
<p>“ Per als nascuts hi ha la mort. La insatisfacció toca al nascut,<br>
En forma de lligams, assassinats i misèria, per tant, jo desaprovo el naixement.<br>
L’Il·luminat, ensenya a posar fi al naixement,<br>
A dissipar tota la insatisfacció, jo m’he establert en aquesta veritat.<br>
Els éssers que persegueixen la matèria i aquells que desitgen estats immaterials,<br>
No comprenent la cessació, tornen a nàixer.”</p>
</blockquote>
<p>Llavors, Māra, el Malvat, comprenent, “La monja Cala em coneix”, trist i decebut, desaparegué allà mateix.</p>
</article>
<aside id="metaarea">
<p>Translated by <span class="author">Albert Biayna Gea</span></p>
<p>Used with kind permission from the author.</p>
<p>Taken from: <a href="http://budismexxi.blogspot.com.es/" target="_blank">http://budismexxi.blogspot.com.es/</a>.</p>
<p>Prepared for SuttaCentral by <span class="editor">Alfred Conlan</span> and <span class="editor">Kathrin Vimalañāṇī Bhikkhunī</span>.</p>
</aside>
</section>
</div>
</body>
</html>