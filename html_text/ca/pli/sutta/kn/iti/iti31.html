
<!DOCTYPE html>
<html>
<head>
<title></title>
<meta charset="UTF-8">
<meta name="author" content="Albert Biayna Gea">
</head>
<body>
<div id="text" lang="ca">
<section class="sutta" id="iti31">
<article>
<div class="hgroup">
<p class="division">Khuddaka Nikāya</p>
<p class="subdivision">Itivuttaka</p>
<p class="vagga">02</p>
<h1>La Conducta Correcta</h1>
</div>
<p>Això fou pronunciat pel Benaventurat, pronunciat per l’Arahant, així ho he escoltat: “Hi ha dues coses que no causen remordiment. Quines dues coses? Es dona el cas d’una persona que ha realitzat allò que és admirable, ha realitzat allò que és beneficiós, ha donat protecció a aquells que temen, i no ha realitzat res que sigui perjudicial, salvatge i cruel. Pensant, ‘He realitzat allò que és admirable,’ ell no sent remordiment. Pensant, ‘No he realitzat allò que és perjudicial,’ ell no sent remordiment. Aquestes són les dues coses que no causen remordiment.”</p>
<blockquote class="gatha">
<p>“Havent abandonat<br>
La conducta física errònia,<br>
La conducta verbal errònia,<br>
La conducta mental errònia,<br>
O qualsevol cosa que sigui errònia,<br>
No havent realitzat allò que no és beneficiós,<br>
Havent realitzat molt allò que ho és,<br>
A l’extinció del cos,<br>
Aquell que discerneix reapareix al<br>
Cel.”</p>
</blockquote>
</article>
<aside id="metaarea">
<p>Translated by <span class="author">Albert Biayna Gea</span></p>
<p>Used with kind permission from the author.</p>
<p>Taken from: <a href="http://budismexxi.blogspot.com.es/" target="_blank">http://budismexxi.blogspot.com.es/</a>.</p>
<p>Prepared for SuttaCentral by <span class="editor">Alfred Conlan</span> and <span class="editor">Kathrin Vimalañāṇī Bhikkhunī</span>.</p>
</aside>
</section>
</div>
</body>
</html>