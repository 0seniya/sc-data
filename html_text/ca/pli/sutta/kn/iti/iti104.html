<!DOCTYPE html>
<html>
<head>
<title></title>
<meta charset="UTF-8">
<meta author="Albert Biayna Gea">
</head>
<body>
<div id="text" lang="ca">
<section class="sutta" id="iti104">
<article>
<div class="hgroup">
<p class="division">Khuddaka Nikāya</p>
<p class="subdivision">Itivuttaka</p>
<p class="vagga">04</p>
<h1>Sobresortir en Virtut</h1>
</div>
<p>Això fou pronunciat pel Benaventurat, pronunciat per l’Arahant, així ho he escoltat: “Monjos, en relació a aquells monjos que sobresurten en virtut, sobresurten en concentració, sobresurten en saviesa, sobresurten en alliberament, sobresurten en el coneixement i la visió de l’alliberament, que són assessors, instructors, i demostradors, que poden exhortar, inspirar i encoratjar, i que són mestres competents en la vertadera Ensenyança -veient que aquests monjos són molt útils, jo dic: escoltar aquests monjos, apropar-s’hi, atendre’ls, recordar-los i seguir els seu exemple en la marxa a la vida sense llar és molt útil, jo dic. Per quina raó?”</p>
<p>“Seguint aquests monjos, mitjançant l’associació i l’atenció envers ells, l’agregat de la virtut encara incomplert arriba al final del seu desenvolupament, l’agregat de la concentració, de la saviesa, de l’alliberament, del coneixement i la visió de l’alliberament encara incomplerts arriben al final del seu desenvolupament. Aquests monjos són anomenats mestres, caps de les caravanes, abandonadors dels errors, dissipadors de la foscor, portadors de la llum, productors del resplendor, lluminàries, portadors de les torxes, portadors de la il·luminació, nobles, posseïdors de la visió.”</p>
<blockquote class="gatha">
<p>“Per aquells que tenen coneixement<br>
Aquest és un estat que porta joia-<br>
Vivint la vida de l’Ensenyança<br>
Sota els nobles perfeccionats mentalment.”</p>
<p>“Ells il·lustren la vertadera Ensenyança,<br>
Fent-la brillar i il·luminar,<br>
Aquests portadors de la llum, savis heroics,<br>
Dotats amb la visió, dissipadors dels errors.”</p>
<p>“Havent escoltat la seva ensenyança,<br>
Els savis amb una comprensió perfecta<br>
Mitjançant el coneixement directe de la fi del naixement<br>
Ja no arriben més al renaixement de l’ésser.”</p>
</blockquote>
</article>
<aside id="metaarea">
<p>Translated by <span class="author">Albert Biayna Gea</span></p>
<p>Used with kind permission from the author.</p>
<p>Taken from: <a href="http://budismexxi.blogspot.com.es/" target="_blank">http://budismexxi.blogspot.com.es/</a>.</p>
<p>Prepared for SuttaCentral by <span class="editor">Alfred Conlan</span> and <span class="editor">Kathrin Vimalañāṇī Bhikkhunī</span>.</p>
</aside>
</section>
</div>
</body>
</html>
