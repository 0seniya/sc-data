<!DOCTYPE html>
<html>
<head>
<title></title>
<meta charset="UTF-8">
<meta name="author" content="Albert Biayna Gea">
</head>
<body>
<div id="text" lang="ca">
<section class="sutta" id="iti88">
<article>
<div class="hgroup">
<p class="division">Khuddaka Nikāya</p>
<p class="subdivision">Itivuttaka</p>
<p class="vagga">03</p>
<h1>Màcules Interiors</h1>
</div>
<p>Això fou pronunciat pel Benaventurat, pronunciat per l’Arahant, així ho he escoltat: “Monjos, aquestes tres són màcules interiors. Quines tres? L’avidesa, monjos és una màcula interior, un enemic intern. L’odi és una màcula interior, un enemic intern. L’engany és una màcula interior, un enemic intern. Aquestes són les tres màcules.”</p>
<blockquote class="gatha">
<p>“L’avidesa és una causa de desgràcia,<br>
L’avidesa agita la ment;<br>
Les persones no comprenen això<br>
Com un perill produït al seu interior.”</p>
<p>“Una persona àvida no coneix el bé,<br>
Una persona àvida no veu l’Ensenyança;<br>
La foscor encegadora llavors preval<br>
Quan l’avidesa aclapara una persona.”</p>
<p>“Però aquell que ha abandonat l’avidesa<br>
No està afectat per allò convida a la cobdícia.<br>
L’avidesa s’escapoleix d’ell<br>
Com l’aigua que cau d’una fulla de lotus.”</p>
<p>“L’odi és una causa de desgracia,<br>
L’odi agita la ment;<br>
Les persones no comprenen això<br>
Com un perill produït al seu interior.”</p>
<p>“Una persona que odia no coneix el bé,<br>
Una persona que odia no veu l’Ensenyança;<br>
La foscor encegadora llavors preval<br>
Quan l’odi aclapara una persona.”</p>
<p>“Però aquell que ha abandonat l’odi<br>
No està irritat per allò que convida a irritar-se.<br>
L’odi s’escapoleix d’ell<br>
Com el fruit de la palmera cau de la seva tija.”</p>
<p>“L’engany és una causa de desgracia,<br>
L’engany agita la ment;<br>
Les persones no comprenen això<br>
Com un perill produït al seu interior.”</p>
<p>“Una persona enganyada no coneix el bé,<br>
Una persona enganyada no veu l’Ensenyança;<br>
La foscor encegadora llavors preval<br>
Quan l’engany aclapara una persona.”</p>
<p>“Però aquell que ha abandonat l’engany<br>
No està perplex per confondre les coses.<br>
Ell posa fi a tot engany<br>
Com l’alba dissipa la foscor.”</p>
</blockquote>
</article>
<aside id="metaarea">
<p>Translated by <span class="author">Albert Biayna Gea</span></p>
<p>Used with kind permission from the author.</p>
<p>Taken from: <a href="http://budismexxi.blogspot.com.es/">http://budismexxi.blogspot.com.es/</a>.</p>
<p>Prepared for SuttaCentral by <span class="editor">Alfred Conlan</span> and <span class="editor">Kathrin Vimalañāṇī Bhikkhunī</span>.</p>
</aside>
</section>
</div>
</body>
</html>
