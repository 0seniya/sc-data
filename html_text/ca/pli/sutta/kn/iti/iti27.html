
<!DOCTYPE html>
<html>
<head>
<title></title>
<meta charset="UTF-8">
<meta author="Albert Biayna Gea">
</head>
<body>
<div id="text" lang="ca">
<section class="sutta" id="iti27">
<article>
<div class="hgroup">
<p class="division">Khuddaka Nikāya</p>
<p class="subdivision">Itivuttaka</p>
<p class="vagga">01</p>
<h1>La Bona Voluntat</h1>
</div>
<p>Això fou pronunciat pel Benaventurat, pronunciat per l’Arahant, així ho he escoltat: “Tots els fonaments per fer mèrit i assolir espontàniament el sorgir al cel no equivalen a una setzena part de l’alliberament de la consciència mitjançant la bona voluntat. La bona voluntat -superant-los- brilla, resplendeix i enlluerna.”</p>
<p>“Així com la brillantor de totes les estrelles no equival a una setzena part de la brillantor de la lluna, així com la lluna -superant-les- brilla, resplendeix i enlluerna, igualment, tots els fonaments de fer mèrit i assolir espontàniament el sorgir al cel no equivalen a una setzena part de l’alliberament de la consciència mitjançant la bona voluntat. La bona voluntat -superant-los- brilla, resplendeix i enlluerna.”</p>
<p>“Així com a l’últim mes de les pluges, a la tardor, quan el cel és clar i sense núvols, el sol, en ascendir al cel, domina l’espai immers en la foscos, brilla, resplendeix i enlluerna, igualment, tots els fonaments de fer mèrit i assolir espontàniament el sorgir al cel no equivalen a una setzena part de l’alliberament de la consciència mitjançant la bona voluntat. La bona voluntat -superant-losbrilla, resplendeix i enlluerna.”</p>
<p>“Així com a la foscor de l’alba l’estrella del matí brilla, resplendeix i enlluerna, igualment, tots els fonaments de fer mèrit i assolir espontàniament el sorgir al cel no equivalen a una setzena part de l’alliberament de la consciència mitjançant la bona voluntat. La bona voluntat -superant-los- brilla, resplendeix i enlluerna.”</p>
<blockquote class="gatha">
<p>“Quan un desenvolupa -amb atenció plena<br>
La bona voluntat sense límit,<br>
Les cadenes esdevenen desgastades<br>
En veure la fi<br>
De les adquisicions.</p>

<p>Si amb una ment incorrupta<br>
Tu tens bona voluntat<br>
Per un sol ésser,<br>
Tu esdevens hàbil en això.<br>
Però el Noble produeix<br>
Una ment de simpatia<br>
Envers tots els éssers,<br>
D’abundància de mèrit.</p>

<p>El vidents regis, que van conquerir la terra<br>
Plena de multitud d’éssers,<br>
Van emprendre la realització de sacrificis,<br>
El sacrifici de cavalls, el sacrifici de humans,<br>
Rituals d’aigua, rituals guerrers,<br>
I l’anomenat ‘Sense Obstacles’,<br>
Però aquests no equivalen<br>
Una setzena part</p>

<p>D’una ment ben desenvolupada de bona voluntat-<br>
Com totes les constel·lacions no són<br>
Una setzena part<br>
De la brillantor de la lluna.</p>

<p>Aquell qui ni mata<br>
Ni provoca que altres matin,<br>
Ni conquereix,<br>
Ni provoca que altres conquereixin,<br>
Amb bona voluntat per tots els éssers,<br>
No posseeix hostilitat envers<br>
Ningú en absolut.”</p>
</blockquote>
</article>
<aside id="metaarea">
<p>Translated by <span class="author">Albert Biayna Gea</span></p>
<p>Used with kind permission from the author.</p>
<p>Taken from: <a href="http://budismexxi.blogspot.com.es/" target="_blank">http://budismexxi.blogspot.com.es/</a>.</p>
<p>Prepared for SuttaCentral by <span class="editor">Alfred Conlan</span> and <span class="editor">Kathrin Vimalañāṇī Bhikkhunī</span>.</p>
</aside>
</section>
</div>
</body>
</html>