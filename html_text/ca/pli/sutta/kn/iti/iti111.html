<!DOCTYPE html>
<html>
<head>
<title></title>
<meta charset="UTF-8">
<meta name="author" content="Albert Biayna Gea">
</head>
<body>
<div id="text" lang="ca">
<section class="sutta" id="iti111">
<article>
<div class="hgroup">
<p class="division">Khuddaka Nikāya</p>
<p class="subdivision">Itivuttaka</p>
<p class="vagga">04</p>
<h1>Perfecte en virtut</h1>
</div>
<p>Això fou pronunciat pel Benaventurat, pronunciat per l’Arahant, així ho he escoltat: “Monjos, hauríeu de viure perfectes en virtut, perfectes en la pràctica de les normes de disciplina, i estar restringits per la restricció de les normes. Perfectes en conducta i recursos, veient el perill en les faltes més petites, hauríeu d’instruir-vos en les normes d’instrucció amb les quals us heu compromès, què més s’hauria de fer?”</p>
<p>“Si mentre està caminant, dempeus, assegut i estirat un monjo està lliure de cobdícia i mala voluntat, lliure de indolència i atordiment, lliure d’inquietuds i preocupacions, i ha abandonat els dubtes, la seva energia esdevé forta i infatigable, la seva concentració està alerta i sense confusió, el seu cos està en calma i sense aflicció, la seva ment està concentrada i unificada. Un monjo que de tal manera és fervorós i temorós de fer accions dolentes és anomenat constantment enèrgic i resolt.”</p>
<blockquote class="gatha">
<p>“Controlat mentre camina,<br>
Controlat mentre està dempeus,<br>
Controlat mentre està assegut,<br>
Controlat mentre està estirat,<br>
Controlat al inclinar-se i<br>
Estirant els seus membres-<br>
Per sobre, a través i per sota,<br>
Tant lluny com s’estén el món,<br>
Un monjo observa com les coses succeeixen,<br>
El sorgir i cessar dels agregats.”</p>
<p>“Vivint d’aquesta manera fervorosament,<br>
De conducta calma i quieta,<br>
Sempre atent, s’instrueix en el curs<br>
De la tranquil·litat mental.<br>
De tal monjo es diu<br>
Que és aquell que sempre està resolt.”</p>
</blockquote>
</article>
<aside id="metaarea">
<p>Translated by <span class="author">Albert Biayna Gea</span></p>
<p>Used with kind permission from the author.</p>
<p>Taken from: <a href="http://budismexxi.blogspot.com.es/">http://budismexxi.blogspot.com.es/</a>.</p>
<p>Prepared for SuttaCentral by <span class="editor">Alfred Conlan</span> and <span class="editor">Kathrin Vimalañāṇī Bhikkhunī</span>.</p>
</aside>
</section>
</div>
</body>
</html>
