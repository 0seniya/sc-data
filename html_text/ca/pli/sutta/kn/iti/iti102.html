
<!DOCTYPE html>
<html>
<head>
<title></title>
<meta charset="UTF-8">
<meta name="author" content="Albert Biayna Gea">
</head>
<body>
<div id="text" lang="ca">
<section class="sutta" id="iti102">
<article>
<div class="hgroup">
<p class="division">Khuddaka Nikāya</p>
<p class="subdivision">Itivuttaka</p>
<p class="vagga">04</p>
<h1>La Destrucció de les màcules</h1>
</div>
<p>Això fou pronunciat pel Benaventurat, pronunciat per l’Arahant, així ho he escoltat: “Per a qui coneix i veu, monjos, jo dic que existeix la destrucció de les màcules, no per a qui no coneix ni veu. Però per a qui coneix i veu quina cosa existeix la destrucció de les màcules? Per a qui coneix i veu, ‘Això és el sofriment,’ existeix la destrucció de les màcules. Per a qui coneix i veu, ‘Això és l’origen del sofriment,’ existeix la destrucció de les màcules. Per a qui coneix i veu, ‘Això és la cessació del sofriment,’ existeix la destrucció de les màcules i per qui coneix i veu, ‘Això és el camí que condueix a la cessació del sofriment,’ existeix la destrucció de les màcules. És d’aquesta manera, monjos, que per a qui coneix i veu existeix la destrucció de les màcules.”</p>
<blockquote class="gatha">
<p>“Per a un aprenent que s’està instruint<br>
En conformitat amb el camí directe,<br>
El coneixement de la destrucció sorgeix en primer lloc,<br>
I el coneixement final el segueix immediatament.”</p>

<p>“Per a aquell alliberat mitjançant el coneixement final,<br>
El coneixement més elevat de la llibertat,<br>
Allà sorgeix el coneixement de la destrucció:<br>
‘D’aquesta manera les cadenes s’han destruït.’”</p>

<p>“Certament, ni per una persona mandrosa<br>
Ni per un neci sense comprensió<br>
El Nirvana pot ser assolit,<br>
L’alliberament de tots els llaços mundans.”</p>
</blockquote>
</article>
<aside id="metaarea">
<p>Translated by <span class="author">Albert Biayna Gea</span></p>
<p>Used with kind permission from the author.</p>
<p>Taken from: <a href="http://budismexxi.blogspot.com.es/" target="_blank">http://budismexxi.blogspot.com.es/</a>.</p>
<p>Prepared for SuttaCentral by <span class="editor">Alfred Conlan</span> and <span class="editor">Kathrin Vimalañāṇī Bhikkhunī</span>.</p>
</aside>
</section>
</div>
</body>
</html>