<!DOCTYPE html>
<html>
<head>
<meta charset="UTF-8">
<meta name="author" content="Nil Durall">
<title></title>
</head>
<body>
<div id="text" lang="ca">
<section class="sutta" id="dhp306-319">
<article>
<div class="hgroup">
<p class="division">Khuddakanikāya</p>
<p class="division">DHAMMAPADA—Els ensenyaments en vers</p>
<h1>Capítol 22: L'infern (306–319)</h1>
</div>
<h3><span class="add">Història de Sundari, l'asceta rodamón (Els mentiders sofreixen tortures en l'infern)</span></h3>
<blockquote class="gatha">
<p><a class="sc" data-uid="dhp306" id="306"></a>Qui nega la veritat, va a l'infern,<br>
igual que aquell que ha fet alguna cosa i nega haver-la fet.<br>
Tots dos, per igual, pagaran per les seves accions<br>
en l'altra vida.</p></blockquote>
<h3><span class="add">Història d'aquells que van sofrir a causa de les seves males accions (El malvat reneix en els mals estats futurs)</span></h3>
<blockquote class="gatha">
<p><a class="sc" data-uid="dhp307" id="307"></a>Molts que porten l'hàbit groc,<br>
i no restringeixen les seves males accions,<br>
són malvats i gràcies el seu mal karma,<br>
renaixeran en furutes vides infernals.</p></blockquote>
<h3><span class="add">Història dels deixebles que van viure a la riba del riu Vaggumuda (Aliments pels pecadors)</span></h3>
<blockquote class="gatha">
<p><a class="sc" data-uid="dhp308" id="308"></a>Seria millor empassar una bola d'acer,<br>
ardent com una flama ardent,<br>
que menjar el menjar de les almoines,<br>
si algú que és immoral i no se sap contenir. </p></blockquote>
<h3><span class="add">Història de Khema, el líder de la confraria (L'home que desitja la dona de l'altre—Defugint l'adulteri)</span></h3>
<blockquote class="gatha">
<p><a class="sc" data-uid="dhp309" id="309"></a>Quatre coses li succeïxen a l'home negligent,<br>
que es fica al llit amb les esposes d'els altres:<br>
demèrit, insomni,<br>
sentiment de culpa, infern.</p>
<p><a class="sc" data-uid="dhp310" id="310"></a>El no-mèrit i una mala destinació,<br>
per un fugaç plaer de l'espantat amb l'espantada.<br>
A més, està el rei qui els imposa un dur càstig:<br>
per això ningú hauria de ficar-se al llit amb les esposes dels altres.</p></blockquote>
<h3><span class="add">Història d'un practicant obstinat (La vida monàstica incorrecta condueix a mals estats interiors—Tres coses que no rendeixen bé—Feu mèrits amb afany)</span></h3>
<blockquote class="gatha">
<p><a class="sc" data-uid="dhp311" id="311"></a>Igual que un bri d'herba,<br>
talla la mà quan està mal adreçada,<br>
així també la vida monàstica mal enfocada,<br>
condueix al patiment.</p>
<p><a class="sc" data-uid="dhp312" id="312"></a>Un mèrit fet casualment,<br>
una pràctica corrompuda,<br>
la vida santa dubtosa:<br>
res d'això produeix fruits duradors.</p>
<p><a class="sc" data-uid="dhp313" id="313"></a>Si hi ha alguna cosa meritoria que ha de ser feta,<br>
cal realitzar-la diligentment,<br>
però una vida monàstica dubtosa,<br>
certament afegeix més pols de la que hi havia abans.</p></blockquote>
<h3><span class="add">Història d'una dona amb la predisposició a la gelosia (Mai us penedireu de les bones accions)</span></h3>
<blockquote class="gatha">
<p><a class="sc" data-uid="dhp314" id="314"></a>És millor evitar una mala acció,<br>
perquè el que ha estat mal fet no es converteixi en turment.<br>
És millor fer el correcte:<br>
no hi ha turments quan es fa el bé.</p></blockquote>
<h3><span class="add">Història de molts deixebles (Guardant la ment)</span></h3>
<blockquote class="gatha">
<p><a class="sc" data-uid="dhp315" id="315"></a>Igual que les fronteres de la ciutat<br>
que estan custodiades per dins i per fora,<br>
així hauria de protegir-se un mateix.<br>
No deixis passar aquest moment,<br>
perquè si et distreus hi haurà aflicció<br>
i naixement a vides infernals.</p></blockquote>
<h3><span class="add">Història d'un grup de mals ascetas (Les falses creences condueixen a l'infern—La por i la despreocupació a llocs incorrectes)</span></h3>
<blockquote class="gatha">
<p><a class="sc" data-uid="dhp316" id="316"></a>Hi ha qui s'avergonyeix quan no hi ha de què,<br>
però no ho fa, quan es tracta de fets vergonyosos,<br>
aquest, per haver abraçat un punt de vista incorrecte,<br>
anirà directe a un mal renaixement.</p>
<p><a class="sc" data-uid="dhp317" id="317"></a>Hi ha qui s'atemoreixen quan no hi ha de què,<br>
però no ho fa, quan es tracta de fets temibles,<br>
aquest, per haver abraçat un punt de vista incorrecte,<br>
anirà directe a un mal renaixement.</p></blockquote>
<h3><span class="add">Història dels deixebles de mestres no budistes (El recte i l'incorrecte)</span></h3>
<blockquote class="gatha">
<p><a class="sc" data-uid="dhp318" id="318"></a>Hi ha qui veu mancança on no n'hi ha,<br>
però quan realment quelcom falla, no ho veu així,<br>
aquest, per haver abraçat un punt de vista incorrecte,<br>
va directe a un mal renaixement.</p>
<p><a class="sc" data-uid="dhp319" id="319"></a>Hi ha qui coneix la falta com a tal,<br>
igual que reconeix quan no n'hi ha,<br>
aquest, per haver abraçat un punt de vista correcte,<br>
va directe a un renaixement feliç.</p></blockquote>
</article><aside id="metaarea">
<p><span class="author">Nil Durall</span>, <cite class="book">DHAMMAPADA—Els ensenyaments en vers</cite>, 2016.</p>
<p>This text was sourced from <a href="https://archive.org/details/DhammapadaenCatal">archive.org</a>. The original contained the following copyright notice:  Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section></div></body></html>
