<!DOCTYPE html>
<html>
<head>
<meta charset="UTF-8">
<meta author="Nil Durall">
<title></title>
</head>
<body>
<div id="text" lang="ca">
<section class="sutta" id="dhp44-59">
<article>
<div class="hgroup">
<p class="division">Khuddakanikāya</p>
<p class="division">DHAMMAPADA—Els ensenyaments en vers</p>
<h1>Capítol 4: Flors (44–59)</h1>
</div>
<h3><span class="add">Història dels cinc-cents monjos (El que fa garlandes—Qui cerca entén)</span></h3>
<blockquote class="gatha">
<p><a class="sc" data-uid="dhp44" id="44"></a>Qui comprendrà aquesta terra,<br/>
el món del Yama i dels déus?<br/>
Qui triarà l'ensenyança correcte,<br/>
com un hàbil jardiner tria les flors?</p>
<p><a class="sc" data-uid="dhp45" id="45"></a>Algú ben entrenat comprendrà aquesta vida,<br/>
el món del Yama i dels déus.<br/>
Algú ben entrenat triarà el Dharma ben ensenyat,<br/>
com l'hàbil jardiner tria les flors.</p></blockquote>
<h3><span class="add">Història del monjo que contemplava el cos com si fos un miratge (Qui domina la mort?)</span></h3>
<blockquote class="gatha">
<p><a class="sc" data-uid="dhp46" id="46"></a>Havent comprès que aquest cos és com la escuma,<br/>
i despertant a la seva naturalesa il·lusòria,<br/>
un elimina les espines de Mara,<br/>
i va més enllà del Rei de la Mort.</p></blockquote>
<h3><span class="add">Història de Vitatubha (El cercador de plaers és escombrat)</span></h3>
<blockquote class="gatha">
<p><a class="sc" data-uid="dhp47" id="47"></a>Algú amb la ment aferrada,<br/>
que només recull les flors del plaer,<br/>
és enganxat i arrasat per la mort,<br/>
com un poble adormit és arrasat per la gran inundació.</p></blockquote>
<h3><span class="add">Història de Patipujika Kamari (La inclinació als sentits és una bogeria)</span></h3>
<blockquote class="gatha">
<p><a class="sc" data-uid="dhp48" id="48"></a>La mort s'apodera d'aquell<br/>
que té desitjos insaciables,<br/>
que només recull les flors del plaer,<br/>
als quals s'aferra la seva ment.</p></blockquote>
<h3><span class="add">Història de Kosiya, el miserable ric (El deixeble al poble)</span></h3>
<blockquote class="gatha">
<p><a class="sc" data-uid="dhp49" id="49"></a>Igual que una abella en la flor<br/>
no danya el seu color ni perfum,<br/>
ja que un cop recull el nèctar, s'allunya,<br/>
així és el savi que es passeja entre diferents ciutats.</p></blockquote>
<h3><span class="add">Història de l'asceta Paveyya (Mirar endins, no als altres)</span></h3>
<blockquote class="gatha">
<p><a class="sc" data-uid="dhp50" id="50"></a>No buscar les falles en els altres,<br/>
ni mirar el que fan o deixen de fer,<br/>
més aviat els actes i omissions propis,<br/>
hauria de mirar un.</p></blockquote>
<h3><span class="add">Història del seguidor laic Chattapani (Les bones paraules només atreuen als que practiquen—De les bones paraules només en treuen aprofiten els que practiquen)</span></h3>
<blockquote class="gatha">
<p><a class="sc" data-uid="dhp51" id="51"></a>Igual que una flor bella<br/>
brillant, però sense perfum,<br/>
així d'infructuoses són les paraules ben pronunciades,<br/>
per a algú que no les practica.</p>
<p><a class="sc" data-uid="dhp52" id="52"></a>Igual que una flor bella<br/>
brillant i dolçament perfumada,<br/>
així de fructíferes són les paraules ben pronunciades,<br/>
per a algú que les practica.</p></blockquote>
<h3><span class="add">Història de Visakha (Els que neixen en aquest món han d'adquirir abundants mèrits)</span></h3>
<blockquote class="gatha">
<p><a class="sc" data-uid="dhp53" id="53"></a>Així com d'una gran quantitat de flors,<br/>
s'en poden fer moltes garlandes,<br/>
també quan algú neix en aquest món,<br/>
ha d'efectuar moltes obres virtuoses.</p></blockquote>
<h3><span class="add">Història de les preguntes del Venerable Ananda (La fragància de la virtut s'escampa per onsevulla)</span></h3>
<blockquote class="gatha">
<p><a class="sc" data-uid="dhp54" id="54"></a>Les fragàncies de les flors es propaguen contra el vent,<br/>
de sàndal, el gessamí o d'espígol.<br/>
Però la fragància de la virtut s'escampa contra el vent,<br/>
la virtut del bé ho penetra tot.</p>
<p><a class="sc" data-uid="dhp55" id="55"></a>El sàndal o l'espígol,<br/>
el lotus o el gran gessamí;<br/>
de totes aquestes fragàncies<br/>
la virtut és la suprema.</p></blockquote>
<h3><span class="add">Història del deixeble Mahakassapa (La fragància de la virtut s'eleva al cel)</span></h3>
<blockquote class="gatha">
<p><a class="sc" data-uid="dhp56" id="56"></a>Feble és la fragància,<br/>
del sàndal o l'espígol,<br/>
però la fragància de l'home virtuós,<br/>
s'eleva a l'alt i és sublim entre els déus.</p></blockquote>
<h3><span class="add">Història del Venerable Godhika (La mort no deixa rastre en el camí de l'Arahant)</span></h3>
<blockquote class="gatha">
<p><a class="sc" data-uid="dhp57" id="57"></a>El Mara no pot conèixer el camí<br/>
d'aquells que practiquen la virtut,<br/>
que romanen atents,<br/>
alliberats mitjançant el coneixement final.</p></blockquote>
<h3><span class="add">Història de Garahadinna (El lotus és atractiu tot i flotar sobre un munt d'escombraries—Els Arahants brillen onsevulla que es trobin)</span></h3>
<blockquote class="gatha">
<p><a class="sc" data-uid="dhp58" id="58"></a>Igual que darrere del camí principal,<br/>
en la fossa plena d'enderrocs abandonatsfloreix la flor del lotus,<br/>
que perfuma i delecta la ment,</p>
<p><a class="sc" data-uid="dhp59" id="59"></a>Així també entre els enderrocs humans,<br/>
entre els éssers comuns i cecs,<br/>
el deixeble d'un perfecte Il·luminat,<br/>
il·lumina amb la seva saviesa.</p></blockquote>
</article><aside id="metaarea">
<p><span class="author">Nil Durall</span>, <cite class="book">DHAMMAPADA—Els ensenyaments en vers</cite>, 2016.</p>
<p>This text was sourced from <a href="https://archive.org/details/DhammapadaenCatal" target="_blank">archive.org</a>. The original contained the following copyright notice:  Public Domain Mark 1.0.</p>
<p>This work has been identified as being free of known restrictions under copyright law, including all related and neighboring rights.</p>
<p>You can copy, modify, distribute and perform the work, even for commercial purposes, all without asking permission. See Other Information below.</p>
<p>Prepared for SuttaCentral by <span class="editor">Ayya Kathrin Vimalañāṇī Bhikkhunī</span>.</p></aside>
</section></div></body></html>
