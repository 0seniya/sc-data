<!DOCTYPE html>
<html>
<head>
<meta charset="UTF-8">
<meta author="John Brough">
<title></title>
</head>
<body>
<div id="text" lang="pgd">
<section class="sutta" id="gdhp51-90">
<article>
<div class="hgroup">
<p class="division">Gāndhārī Dharmapada</p>
<h1>2. bhikhu vagga</h1>
</div>
<blockquote class="gatha"><p><a class="jb" data-uid="gdhp51" id="51"></a>kaeṇa savrudo bhikhu<br>atha vayaïsavrudo<br>maṇeṇa savrudo bhikhu<br>sarva drugadeo jahi ◦</p>
<p><a class="jb" data-uid="gdhp52" id="52"></a>kaeṇa sañamu sadhu<br>sadhu vayaï sañamu<br>maṇeṇa sañamu sadhu<br>sadhu savatra sañamu<br>sarvatra sañado bhikhu<br>sarva dugadio jahi</p>
<p><a class="jb" data-uid="gdhp53" id="53"></a>hastasañadu padasañadu<br>vayasañadu savudidrio<br>aj̄atvarado samahido<br>eko saduṣido tam ahu bhikhu ◦</p>
<p><a class="jb" data-uid="gdhp54" id="54"></a>yo muheṇa sañado bhikhu<br>maṇabhaṇi aṇudhado<br>artha dharma ci deśedi<br>masuru tasa bhaṣida ◦</p>
<p><a class="jb" data-uid="gdhp55" id="55"></a>śuñakare praviṭhasa<br>śadacitasa bhikhuṇo<br>amaṇuṣaradibhodi<br>sa<span class="unclear">me</span> dhar<span class="unclear">ma</span> vivaśadu ◦</p>
<p><a class="jb" data-uid="gdhp56" id="56"></a>yado yado sammaṣadi<br>kanaṇa udakavaya<br>lahadi pridipramoju<br>amudu ta viaṇadu ◦</p>
<p>śuñakare praviṭhasa<br>śadacitasa bhikhuṇo<br>amaṇuṣaradi bhodi<br>same dharma vivaśadu ◦</p>
<p><a class="jb" data-uid="gdhp57" id="57"></a>pajagieṇa turieṇa<br>naradi bhodi tadiśa<br><span class="unclear">ya</span>tha <span class="unclear">e</span>kagacitasa<br>same dharma vivaśadu ◦</p>
<p><a class="jb" data-uid="gdhp58" id="58"></a>nasti j̄aṇa aprañasa<br>praña nasti aj̄ayado<br>yasa jaṇa ca praña ya<br>so hunirvaṇasa sadii ◦</p>
<p><a class="jb" data-uid="gdhp59" id="59"></a>tatraï adi bhavadi<br>tadha prañasa bhikhuṇo<br>idriagoti saduṭhi<br>pradimukhe i <span class="gap">+ +</span>r<span class="supplied">o</span> ◦</p>
<p><a class="jb" data-uid="gdhp60" id="60"></a>mitra bhayea paḍiruva<br>śudhayiva ata<span class="unclear">dr</span>idi<br>paḍisadharagutisa<br>ayarakuśa <span class="gap">+ + +</span><br>tadu ayarakuśalo<br>suhu bhikhu vihaṣisi ◦</p>
<p><a class="jb" data-uid="gdhp61" id="61"></a>salavhu nadimañea<br>nañeṣa svihao sia<br>añeṣa svihao bhikhu<br>samadhi nadhikachadi ◦</p>
<p><a class="jb" data-uid="gdhp62" id="62"></a>apalabho du yo bhikhu<br>salavhu nadimañadi<br>ta gu deva praśaj̄adi<br>śudhayivu atadrida ◦</p>
<p><a class="jb" data-uid="gdhp63" id="63"></a>kamaramu kamaradu<br>kamu aṇuvicidao<br>kamu aṇusvaro bhikhu<br>sadharma parihayadi ◦</p>
<p><a class="jb" data-uid="gdhp64" id="64"></a>dhamaramu dhamaradu<br>dhamu aṇuvicidao<br>dhamu aṇusvaro bhikhu<br>sadharma na parihayadi ◦</p>
<p><a class="jb" data-uid="gdhp65" id="65"></a>na śilavadamatreṇa<br>bahoṣukeṇa va maṇo<br>adha samadhilabheṇa<br>vevitaśayaṇeṇa va ◦</p>
<p><a class="jb" data-uid="gdhp66" id="66"></a>phuṣamu nekhamasukhu<br>aprudhajaṇasevida<br>bhikhu viśpaśa mavad<span class="unclear">i</span><br>aprate asavakṣaye ◦</p>
<p><a class="jb" data-uid="gdhp67" id="67"></a>na bhikhu tavada bhodi<br>yavada bhikṣadi para<br>veśma dharma samadaï<br>bhikhu bhodi natavada ◦</p>
<p><a class="jb" data-uid="gdhp68" id="68"></a>yo du baheti pavaṇa<br>vadava brammayiyava<br>saghaï caradi loku<br>so du bhikhu du vucadi ◦</p>
<p><a class="jb" data-uid="gdhp69" id="69"></a>metravihari yobhikhu<br>prasanu budhaśaśaṇe<br>duṇadi pavaka dharma<br>drumapatra ba maduru ◦</p>
<p><a class="jb" data-uid="gdhp70" id="70"></a>metravihara yo bhikhu<br>prasanu budhaśaśa<span class="unclear">ṇ</span>e<br>paḍivij̄u pada śada<br>sagharavośamu suha ◦</p>
<p><a class="jb" data-uid="gdhp71" id="71"></a>udagacitu yo bhikhu<br>abhivuyu priapria<br>adhikachi pada śada<br>akavuruṣasevida ◦</p>
<p><a class="jb" data-uid="gdhp72" id="72"></a>pramojabaholu yo bhikhu<br>abhivuyu priapria<br>adhikachi pada śada<br>aseyaṇe moyaka ◦</p>
<p><a class="jb" data-uid="gdhp73" id="73"></a>apramadaradu yo bhikhu<br>pramadi bhayadaśima<br>abhavu parihaṇaï<br>nivaṇaseva sadii ◦</p>
<p><a class="jb" data-uid="gdhp74" id="74"></a>apramadaradu yo bhikhu<br>pramadi bhayada<span class="unclear">śima</span><br>sañoyaṇa <span class="unclear">aṇu</span>thu<span class="unclear">l</span>a<br>ḍahu agi va gachadi <span class="unclear">◦</span></p>
<p><a class="jb" data-uid="gdhp75" id="75"></a>jaï bhikhu ma yi pramati<br>ma de kamaguṇa bhametsu cita<br>ma lohaguḍa gili pramata<br>kani dukham ida di ḍaj̄ama<span class="unclear">ṇo</span></p>
<p><a class="jb" data-uid="gdhp76" id="76"></a>sija bhikhu ima nama<br>sita di lahu bheṣidi<br>chetva raka ji doṣa ji<br>tado nivaṇa eṣidi ◦</p>
<p><a class="jb" data-uid="gdhp77" id="77"></a>kodhaṇa akidaña i<br>drohiṇi pa<span class="unclear">r</span>i<span class="unclear">va</span>ja<span class="unclear">ï</span><br>bramayirya carabhikhu<br>samesabudhaśaśaṇi ◦</p>
<p><a class="jb" data-uid="gdhp78" id="78"></a>paja china paje jahi<br>paja utvaribhavaï<br>pajaṣag̱adhio bhikhu<br>ohatiṇo di vucadi ◦</p>
<p><a class="jb" data-uid="gdhp79" id="79"></a>savaśu namaruvasa<br>yasa nasti mamaïda<br>asata i na śoyadi<br>so hu bhikhu du vucadi</p>
<p><a class="jb" data-uid="gdhp80" id="80"></a>alagido ya vi carea dhamu<br>dadu śadu sañadu brammayari<br>saveṣu bhudeṣu nihaï daṇa<br>so bramaṇo so ṣamaṇo so bhikhu</p>
<p><a class="jb" data-uid="gdhp81" id="81"></a>yo najakamo bhavaṣ<span class="unclear">u</span> sara<br>viyi<span class="unclear">ṇ</span>i p<span class="unclear">u</span>ph<span class="unclear">a</span> viva <span class="gap">+ +</span> <span class="unclear">puraṇa</span><br>s<span class="unclear">o</span> bhikhu jahadi <span class="unclear">o</span> <span class="gap">+ + +</span>a<br>urako jiṇaviva udumareṣ<span class="unclear">u</span></p>
<p><a class="jb" data-uid="gdhp82" id="82"></a>yo upad<span class="unclear">i</span>‍<span class="supplied">da</span> <span class="unclear">v</span>iṇedi kodhu<br>visaḍa <span class="gap">+ + + + + + + +</span> <span class="gap">+</span><br><span class="gap">+ + + + + +</span>orupa<span class="unclear">r</span>a<br>urako jiṇa v<span class="gap">. + +</span>ya puraṇa</p>
<p><a class="jb" data-uid="gdhp83" id="83"></a>yo maṇa udavahi aśeṣa<br>bisa <span class="gap">+ + + + + + +</span> vikaśa<br>so bhikhu jahadi <span class="unclear">o</span> <span class="gap">+</span> para<br>urako jiṇa viva tvaya puraṇa</p>
<p><a class="jb" data-uid="gdhp84" id="84"></a>yo taṣ̄a udachaï aśeṣa<br>sa<span class="unclear">r</span><span class="gap">. + + + + + +</span> śoṣa<span class="unclear">ï</span>tha<br>so bhikhu jaha <span class="gap">+</span> orapara<br>urako jiṇa viva tvaya puraṇa</p>
<p><a class="jb" data-uid="gdhp85" id="85"></a>yo sarvakeleśa dalaïtha<br>naḍa <span class="gap">+ + + + + + +</span> <span class="supplied">ma</span>hoho<br>so <span class="supplied">bhi</span>kh<span class="unclear">u ja</span>hadi orapara<br>urako jiṇa viva tvaya puraṇa</p>
<p><a class="jb" data-uid="gdhp86" id="86"></a>yo ecasari na precasari<br>sar<span class="unclear">v</span>a <span class="unclear">iha</span> <span class="gap">+ + + + + + +</span><br>so bhikhu jaha <span class="gap">+</span> orapara<br>urako jiṇa viva tvaya puraṇa</p>
<p><a class="jb" data-uid="gdhp87" id="87"></a>yo necasari na precasari<br>sarvu vidadham ida di ñatva <span class="gap">+</span>aku<br>so bhikhu jahadi orapara<br>urako jiṇa viva tvaya puraṇa</p>
<p><a class="jb" data-uid="gdhp88" id="88"></a>yasa aṇośea na sadi ke yi<br>oru akamaṇaï pracea i<br>so bhikhu jahadi orapara<br>urako jiṇa viva tvayo puraṇa</p>
<p><a class="jb" data-uid="gdhp89" id="89"></a>yasa vaṇaśea na sadi ke yi<br>viṇavanaü bhavaï hedukapa<br>so bhikhu jahadi orapara<br>urako jiṇa viva tvaya puraṇa</p>
<p><a class="jb" data-uid="gdhp90" id="90"></a><span class="gap">+ + + + + + + +</span> <span class="gap">+ +</span><br><span class="gap">+ + +</span><span class="unclear">t</span>i<span class="unclear">ṇa</span>kadaka <span class="gap">+</span> <span class="unclear">v</span>iśal<span class="unclear">a</span><br>so bhikhu jahadi orapara<br>urako jiṇa viva tvaya puraṇa</p></blockquote>
</article>
<aside id="metaarea">
<p><cite class="book">Gāndhārī Dharmapada</cite></p>
<p>Sources: Baums 2014.4, John Brough, London 1962. (London Oriental Series, 7.) </p> 
<p>Original text can be found at the <a href="https://gandhari.org/a_manuscript.php?catid=CKM0077" target="_blank">Gandhari.org Catalog</a>.</p>
<p>Main site: <a href="https://gandhari.org/" target="_blank">Gandhari.org</a>.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
