<!DOCTYPE html>
<html>
<head>
<meta charset="UTF-8">
<meta author="John Brough">
<title></title>
</head>
<body>
<div id="text" lang="pgd">
<section class="sutta" id="gdhp322-331">
<article>
<div class="hgroup">
<p class="division">Gāndhārī Dharmapada</p>
<h1>20. śīla vagga</h1>
</div>
<blockquote class="gatha">
<p><a class="jb" data-uid="gdhp322" id="322"></a>śilamadu suyidrakṣo<br>
dhamaṭ́ho sadhujivaṇo<br>
atvaṇo karako sadu<br>
ta jaṇo kuradi priu ◦</p>
<p><a class="jb" data-uid="gdhp323" id="323"></a>ṣadhu śileṇa sabaṇo<br>
yaśabhoasamapidu<br>
yeṇa yeṇeva vayadi<br>
teṇa teṇeva puyidu ◦</p>
<p><a class="jb" data-uid="gdhp324" id="324"></a>yo natvahedu na parasa hedu<br>
pavaṇi kamaṇi samayarea<br>
na <span class="unclear">i</span>chi a <span class="gap">+ + +</span> <span class="supplied">sa</span>midhi a<span class="unclear">t</span>vaṇo<br>
so śi<span class="unclear">lava</span> paṇidu dhamio sia</p>
<p><a class="jb" data-uid="gdhp325" id="325"></a>sañadu sukadi yadi<br>
drugadi yadi asañadu<br>
ma sa viśpaśa avaja<br>
ida vidva samu cari ◦</p>
<p><a class="jb" data-uid="gdhp326" id="326"></a>savudu pradimukhasa<br>
idrieṣu ya pajaṣu<br>
pramuṇi aṇupruviṇa<br>
savasañoyaṇakṣaya ◦</p>
<p><a class="jb" data-uid="gdhp327" id="327"></a>śudhasa hi sada phagu<br>
śudhasa posadhu sada<br>
śudhasa s<span class="unclear">u</span>yi <span class="gap">+ + +</span><br>
tasa samajadi vada ◦</p>
<p><a class="jb" data-uid="gdhp328" id="328"></a>dhamu cari sucarida<br>
<span class="gap">+ +</span> drucarida cari<br>
dhamayari suh<span class="unclear">a</span> śedi<br>
asvi loki parasa yi ◦</p>
<p><a class="jb" data-uid="gdhp329" id="329"></a>aho nako va sagami<br>
cavadhivadida śara<br>
adivaka ti<span class="unclear">d</span>i<span class="unclear">kṣa</span>mi<br>
druśilo hi bahojaṇo</p>
<p><a class="jb" data-uid="gdhp330" id="330"></a>yasa acadadruśilia<br>
malua va vilada vaṇi<br>
kuya so tadha <span class="supplied">a</span>tvaṇa<br>
yadha ṇa viṣamu ichadi ◦</p>
<p><a class="jb" data-uid="gdhp331" id="331"></a><span class="gap">+ +</span> <span class="supplied">a</span>yokuḍu bhuta<br>
tata agiśihovam<span class="unclear">o</span><br>
<span class="gap">+ + + + +</span> <span class="supplied">bhu</span><span class="unclear">je</span>a<br>
raṭhapiṇa asañadu</p>
</blockquote>
</article>
<aside id="metaarea">
<p><cite class="book">Gāndhārī Dharmapada</cite></p>
<p>Sources: Baums 2014.4, John Brough, London 1962. (London Oriental Series, 7.)</p>
<p>Original text can be found at the <a href="https://gandhari.org/a_manuscript.php?catid=CKM0077" target="_blank">Gandhari.org Catalog</a>.</p>
<p>Main site: <a href="https://gandhari.org/" target="_blank">Gandhari.org</a>.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
