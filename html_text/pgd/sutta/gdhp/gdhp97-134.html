<!DOCTYPE html>
<html>
<head>
<meta charset="UTF-8">
<meta author="John Brough">
<title></title>
</head>
<body>
<div id="text" lang="pgd">
<section class="sutta" id="gdhp97-134">
<article>
<div class="hgroup">
<p class="division">Gāndhārī Dharmapada</p>
<h1>6. magu vagga</h1>
</div>
<blockquote class="gatha">
<p><a class="jb" data-uid="gdhp97" id="97"></a><span class="unclear">u</span>juo namu so magu<br>
abhaya namu sa diśa<br>
radho akuyaṇo namu<br>
dharmatrakehi sahado ◦</p>
<p><a class="jb" data-uid="gdhp98" id="98"></a>hiri tasa avaramu<br>
svadisa parivaraṇa<br>
dhamaha saradhi bromi<br>
samediṭhipurejavu ◦</p>
<p><a class="jb" data-uid="gdhp99" id="99"></a>yasa edadiśa yaṇa<br>
gihi parvaïdasa va<br>
sa vi ediṇa yaṇeṇa<br>
nivaṇaseva sadia ◦</p>
<p><a class="jb" data-uid="gdhp100" id="100"></a>supraüdhu praüjadi<br>
imi Godamaṣavaka<br>
yeṣa diva ya radi ca<br>
nica budhakada svadi ◦</p>
<p><a class="jb" data-uid="gdhp101" id="101"></a>supraüdhu praüj̄adi<br>
imi Godamaṣavaka<br>
yeṣa diva ya radi ca<br>
nica dhammakada svadi ◦</p>
<p><a class="jb" data-uid="gdhp102" id="102"></a>supraüdhu praüj̄adi<br>
imi Godamaṣavaka<br>
yeṣa diva ya radi ca<br>
nica saḡ̱akada svadi ◦</p>
<p><a class="jb" data-uid="gdhp103" id="103"></a>supraüdhu praüj̄adi<br>
imi Godamaṣavaka<br>
yeṣa diva ya radi ca<br>
nica kayakada svadi ◦</p>
<p><a class="jb" data-uid="gdhp104" id="104"></a>supraüdhu praüj̄adi<br>
imi Godamaṣavaka<br>
yeṣa diva ya radi ca<br>
ahitsaï rado maṇo ◦</p>
<p><a class="jb" data-uid="gdhp105" id="105"></a>supraüdhu praüj̄adi<br>
imi Godamaṣavaka<br>
yeṣa diva ya radi ca<br>
bhamaṇaï rado maṇo ◦</p>
<p><a class="jb" data-uid="gdhp106" id="106"></a>savi saghara aṇica di<br>
yada prañaya paśadi<br>
tada nivinadi dukha<br>
e<span class="supplied">ṣo</span>magu viśodh<span class="unclear">i</span>a</p>
<p><a class="jb" data-uid="gdhp107" id="107"></a>savi saghara dukha di<br>
yada prañaï gradhadi<br>
tada nivinadi dukha<br>
eṣo magu viśodhia</p>
<p><a class="jb" data-uid="gdhp108" id="108"></a>sarvi dhama aṇatva di<br>
yada paśadi cakhkṣuma<br>
tada nivinadi dukha<br>
eṣo mago viśodhia ◦</p>
<p><a class="jb" data-uid="gdhp109" id="109"></a>magaṇa aṭhaḡio śeṭho<br>
sacaṇa caüri pada<br>
viraku śeṭho dhamaṇa<br>
praṇabhudaṇa cakhuma ◦</p>
<p><a class="jb" data-uid="gdhp110" id="110"></a>udiṭha na pramajea<br>
dhamu sucarida cari<br>
dhamacari suhu śeadi<br>
asvi loki parasa yi ◦</p>
<p><a class="jb" data-uid="gdhp111" id="111"></a>uṭ́haṇeṇa apramadeṇa<br>
sañameṇa dameṇa ca<br>
divu karodi medhavi<br>
ya jara nabhimardadi ◦</p>
<p><a class="jb" data-uid="gdhp112" id="112"></a>uṭ́haṇamado svadimado<br>
suyikamasa niśamacariṇo<br>
sañadasa hi dhamajiviṇo<br>
apramatasa yaśidha vaḍhadi ◦</p>
<p><a class="jb" data-uid="gdhp113" id="113"></a>uṭ́haṇealasa aṇuṭ́hehadu<br>
yoi bali alasie uvidu<br>
satsanasagapamaṇo svadima<br>
prañaï maga alasu na vinadi ◦</p>
<p><a class="jb" data-uid="gdhp114" id="114"></a>na tavada dhamadharo<br>
yavada baho bhaṣadi<br>
yo du apa bi ṣutvaṇa<br>
dhamu kaeṇa phaṣaï ◦<br>
so ho dhamadharo bhodi<br>
yo dhamu na pramajadi ◦</p>
<p><a class="jb" data-uid="gdhp115" id="115"></a>apramadu amudapada<br>
pramadu mucuṇo pada<br>
apramata na miyadi<br>
ye pramata yadha mudu ◦</p>
<p><a class="jb" data-uid="gdhp116" id="116"></a>eda viśeṣadha ñatva<br>
apramadasa paṇido<br>
apramadi pramodia<br>
ariaṇa goyari rado ◦</p>
<p><a class="jb" data-uid="gdhp117" id="117"></a>pramada aṇuyujadi<br>
bala drumedhiṇo jaṇa<br>
apramada du medhavi<br>
dhaṇa śeṭhi va rakṣadi ◦</p>
<p><a class="jb" data-uid="gdhp118" id="118"></a>apramatu pramateṣu<br>
suteṣu bahojagaru<br>
avalaśa va bhadraśu<br>
hitva yadi sumedhasu◦</p>
<p><a class="jb" data-uid="gdhp119" id="119"></a>pramadu apramadeṇa<br>
yadha nudadi paṇidu<br>
prañaprasada aruśu<br>
aśoka śoiṇo jaṇa<br>
pravadaṭ́hoava bhumaṭ́ha<br>
dhiru bala avekṣidi</p>
<p><a class="jb" data-uid="gdhp120" id="120"></a>apramadeṇa makavha<br>
devaṇa samidhi gadu<br>
apramada praśaj̄adi<br>
pramadu garaahidu sada ◦</p>
<p><a class="jb" data-uid="gdhp121" id="121"></a><span class="supplied">hi</span>ṇa dha<span class="unclear">r</span>ma na sevaa<br>
pramadeṇa na savasi<br>
michadiṭhi na roy<span class="unclear">e</span>a<br>
na sia lokavaḍhaṇo</p>
<p><a class="jb" data-uid="gdhp122" id="122"></a>yo du puvi pramajeti<br>
pacha su na pramajadi<br>
so ida loku ohasedi<br>
abha muto va suriu ◦</p>
<p><a class="jb" data-uid="gdhp123" id="123"></a>arahadha nikhamadha<br>
yujatha budhaśaśaṇe<br>
dhuṇatha mucuṇo seṇa<br>
naḍakara ba kuñaru ◦</p>
<p><a class="jb" data-uid="gdhp124" id="124"></a>apramata svadimada<br>
suśila bhodu bhikṣavi<br>
susamahidasagapa<br>
sacita aṇurakṣadha ◦</p>
<p><a class="jb" data-uid="gdhp125" id="125"></a>yo imasma dhamaviṇaï<br>
apramatu vihaṣidi<br>
prahaï jadisatsara<br>
dukhusada kariṣadi</p>
<p><a class="jb" data-uid="gdhp126" id="126"></a>ta yu vadami bhadrañu<br>
yavaditha samakada<br>
apramadarada bhodha<br>
sadhami supravedidi ◦</p>
<p><a class="jb" data-uid="gdhp127" id="127"></a>pramada parivajeti<br>
apramadarada sada<br>
bhavetha kuśala dhama<br>
yokakṣemasa prataa ◦</p>
<p><a class="jb" data-uid="gdhp128" id="128"></a>te kṣemaprata suhiṇo<br>
apramadavihario<br>
phuṣad<span class="unclear">i</span> <span class="gap">+ + + +</span> <span class="unclear">ṇa</span><br>
<span class="gap">+ + + + + + + +</span></p>
<p><a class="jb" data-uid="gdhp129" id="129"></a>apramadi pramodia<br>
ma gamiradisabhamu<br>
apramato hi j̄ayadu<br>
viśeṣa adhikachadi ◦</p>
<p><a class="jb" data-uid="gdhp130" id="130"></a>apramadi pramodia<br>
ma gamiradisabhamu<br>
apramato hi jayadu<br>
kṣaya dukhasa pramuṇi ◦</p>
<p><a class="jb" data-uid="gdhp131" id="131"></a><span class="gap">+ + +</span>darada bhodha<br>
khaṇo yu ma uvacaï<br>
khaṇadida hi śoyadi<br>
niraeṣu samapi<span class="unclear">da</span></p>
<p><a class="jb" data-uid="gdhp132" id="132"></a>apramadarada bhodha<br>
sadhami supravedide<br>
drugha udhvaradha atvaṇa<br>
pagasana va kuña <span class="gap">+</span></p>
<p><a class="jb" data-uid="gdhp133" id="133"></a>naï kalu pramadasa<br>
aprati asavakṣaye<br>
pramata duhu amedi<br>
siha ba mruyamadia ◦</p>
<p><a class="jb" data-uid="gdhp134" id="134"></a>naï pramadasamayu<br>
aprati asavakṣayi<br>
apramato hi jayadu<br>
pranodi paramu sukhu</p>
</blockquote>
</article>
<aside id="metaarea">
<p><cite class="book">Gāndhārī Dharmapada</cite></p>
<p>Sources: Baums 2014.4, John Brough, London 1962. (London Oriental Series, 7.)</p>
<p>Original text can be found at the <a href="https://gandhari.org/a_manuscript.php?catid=CKM0077" target="_blank">Gandhari.org Catalog</a>.</p>
<p>Main site: <a href="https://gandhari.org/" target="_blank">Gandhari.org</a>.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
