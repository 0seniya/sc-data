<!DOCTYPE html>
<html>
<head>
<meta charset="UTF-8">
<meta name="author" content="John Brough">
<title></title>
</head>
<body>
<div id="text" lang="pgd">
<section class="sutta" id="gdhp139-161">
<article>
<div class="hgroup">
<p class="division">Gāndhārī Dharmapada</p>
<h1>10. jara vagga</h1>
</div>
<blockquote class="gatha"><p><a class="jb" data-uid="gdhp139" id="139"></a><span class="gap">+ + + + + + + +</span><br><span class="gap">+ + + + + + + +</span><br><span class="gap">+ + + + + + +</span>r<span class="unclear">d</span>i<br>apamatse va palare</p>
<p><span class="gap">+ + + + + + + +</span><br><span class="gap">+ + + + + + + +</span><br><span class="gap">+ + + + + + + +</span><br>pora<span class="unclear">ṇa</span>ṇi <span class="unclear">aṇu</span>svar<span class="unclear">u</span></p>
<p><a class="jb" data-uid="gdhp140" id="140"></a><span class="unclear">dh</span>‍<span class="supplied">i</span> <span class="gap">+</span> jimi jare astu<br>dr<span class="unclear">u</span>‍<span class="supplied">vaṇakaraṇi</span> <span class="unclear">ja</span>r<span class="unclear">e</span><br><span class="gap">+ + + + + + + +</span><br><span class="gap">+ + + + + + + +</span></p>
<p><a class="jb" data-uid="gdhp141" id="141"></a>yo vi varṣaśada jivi<br>so vi mrucuparayaṇo<br>na ka ji pari <span class="gap">+ + +</span><br><span class="gap">+ + + + + + + +</span></p>
<p><a class="jb" data-uid="gdhp142" id="142"></a>parijiṇam ida ruvu<br>roaneḍa pravhaguṇo<br>bhetsidi p<span class="unclear">u</span>di<span class="supplied">saṃdeho</span><br><span class="gap">+ + + + + + + +</span></p>
<p><a class="jb" data-uid="gdhp143" id="143"></a>ko nu harṣ<span class="unclear">o</span> ki<span class="supplied">m a</span>‍<span class="unclear">ṇano</span><br><span class="unclear">ta</span>va pa<span class="supplied">j</span>valide sado<br>anakarasm<span class="unclear">a</span> pakṣiti<br>pra <span class="gap">+ + + + + + +</span></p>
<p><a class="jb" data-uid="gdhp144" id="144"></a>yam eva paḍhama radi<br>gabhi vasadi maṇavo<br>aviṭ́hiduso vayadi<br>so gachu na nivatadi ◦</p>
<p><a class="jb" data-uid="gdhp145" id="145"></a>yasa radivivasiṇa<br>ayu aparado sia<br>apodakeva matsaṇa<br>ki teṣa u kumulaṇa ◦</p>
<p><a class="jb" data-uid="gdhp146" id="146"></a>ye vrudha ye ya dahara<br>ye ca maj̄imaporuṣa<br>aṇ<span class="unclear">u</span>pova <span class="supplied">pravaya</span><span class="unclear">di</span><br><span class="unclear">pha</span>la paka va banaṇa ◦</p>
<p><a class="jb" data-uid="gdhp147" id="147"></a>yadha phalaṇa pakaṇa<br>nice padaṇado bhayo<br>emu jadasa macasa<br>nica maraṇado bhayo ◦</p>
<p><a class="jb" data-uid="gdhp148" id="148"></a>yadha nadi pravadia<br>rakṣa vahadi kulaya<br>emu jara ya mruca ya<br>aya payedi praṇiṇa ◦</p>
<p><a class="jb" data-uid="gdhp149" id="149"></a>yadha vi tadri vikadi<br>ya yed eva odu opadi<br>apaka bhodi votavi<br>oharaṇaseva sadii ◦</p>
<p><a class="jb" data-uid="gdhp150" id="150"></a>emam eva maṇuśa<span class="unclear">na</span><br><span class="supplied">ye</span> y<span class="unclear">añe</span> sadi praṇayo<br>ya ya i vivasadiradi<br>maraṇaseva sadii</p>
<p><a class="jb" data-uid="gdhp151" id="151"></a>sadi eki na diśadi<br>pradu diṭho bahojaṇo<br>pradu eki na diśadi<br>sadi diṭha bahojaṇo ◦</p>
<p><a class="jb" data-uid="gdhp152" id="152"></a>tatra ko viśpaśi maco<br>daharo si di jividi<br>dahara vi miyadi<br>nara nari ca ekada ◦</p>
<p><a class="jb" data-uid="gdhp153" id="153"></a>ayireṇa vadaï kayu<br>paḍhaï vari śaïṣidi<br>tuchu a<span class="unclear">vaka</span>daviñaṇa<br>niratha ba kaḍiḡara ◦</p>
<p><a class="jb" data-uid="gdhp154" id="154"></a><span class="unclear">ya</span>ṇi<span class="supplied">ma</span>ṇi avathaṇi<br>alaüṇi baśarada<br><span class="unclear">śa</span>gha<span class="unclear">va</span>r<span class="unclear">ṇa</span>ṇ<span class="unclear">i</span> śiṣaṇi<br>taṇi diṣpaṇi ka radi ◦</p>
<p><a class="jb" data-uid="gdhp155" id="155"></a>yaṇimaṇi pravhaguṇi<br>vikṣitaṇi diśo diśa<br>kavodakaṇiaṭ́hiṇi<br>taṇi diṣpaṇi ka radi ◦</p>
<p><a class="jb" data-uid="gdhp156" id="156"></a>imiṇa pudikaeṇa<br>adureṇa pravhaguṇa<br>nicaśuhavijiṇeṇa<br>jaradhameṇa savaśu<br>nimeadha parama śodhi<br>yokakṣemu aṇutara ◦</p>
<p><a class="jb" data-uid="gdhp157" id="157"></a>imiṇa pudikaeṇa<br>vidvareṇa <span class="gap">+ + + +</span><br><span class="unclear">n</span>icaśuhavijiṇeṇa<br>jaradhameṇa savaśu<br>nimedha parama śodhi<br>yokakṣemu aṇutara ◦</p>
<p><a class="jb" data-uid="gdhp158" id="158"></a>imiṇa pudikaeṇa<br>viśravadeṇa pudiṇa<br>nicaśuhavijiṇeṇa<br>jaradha<span class="unclear">m</span>eṇa savaśu<br>n<span class="unclear">i</span>medha parama śodhi<br>yokakṣemaaṇutara <span class="unclear">◦</span></p>
<p><a class="jb" data-uid="gdhp159" id="159"></a>ayara jiyamaṇeṇa<br>ḍaj̄amaṇeṇa nivrudi<br>nimedhaparama śodhi<br>yokakṣemu aṇutara<span class="unclear">◦</span></p>
<p><a class="jb" data-uid="gdhp160" id="160"></a>jiyadi hi rayaradha sucitra<br>adha śarira bi jara uvedi<br>sada du dharma najara <span class="unclear">u</span>vedi<br>sado hi ṣa sabhi praverayadi ◦</p>
<p><a class="jb" data-uid="gdhp161" id="161"></a>muj<span class="unclear">u</span> pur<span class="unclear">a</span> muju pachadu<br>maj̄adu muju bhavasa parako<br>sarvatra vi<span class="unclear">mutamo</span>ṇa<span class="unclear">so</span><br>na puṇu jadijara uvehiṣ<span class="unclear">i</span></p></blockquote>
</article>
<aside id="metaarea">
<p><cite class="book">Gāndhārī Dharmapada</cite></p>
<p>Sources: Baums 2014.4, John Brough, London 1962. (London Oriental Series, 7.) </p> 
<p>Original text can be found at the <a href="https://gandhari.org/a_manuscript.php?catid=CKM0077" target="_blank">Gandhari.org Catalog</a>.</p>
<p>Main site: <a href="https://gandhari.org/" target="_blank">Gandhari.org</a>.</p>
<p>Prepared for SuttaCentral by <span class="editor">Ayya Vimala</span>.</p>
</aside>
</section>
</div>
</body>
</html>
