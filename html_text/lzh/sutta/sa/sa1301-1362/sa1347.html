<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1347' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1347</span><span class='mirror-right'>（一三四七） 味</span></h1>
</header>
<p><a class='t-linehead' id='t-linehead0371a24'></a>如是我聞：</p>
<p>一時，佛住舍衛國祇樹給<a class='t' id='t0371a25'></a>孤獨園。</p>
<p><a class='t-linehead' id='t-linehead0371a25'></a>時，尊者舍利弗在拘薩羅人間，依一<a class='t' id='t0371a26'></a>聚落，止住田側。時，尊者舍利弗於晨朝時<a class='t' id='t0371a27'></a>著衣持鉢，入村乞食。</p>
<p><a class='t-linehead' id='t-linehead0371a27'></a>時，有一尼揵子飲酒<a class='t' id='t0371a28'></a>狂醉，持一瓶酒從聚落出，見尊者舍利弗，<a class='t' id='t0371a29'></a>而說偈言：</p>
<a class='t' id='t0371b01'></a>
<blockquote class='gatha'>
<p>「米膏熏我身，　　持米膏一瓶，<a class='t' id='t0371b02'></a><br>
　山地草樹木，　　視之一金色。」</p>
</blockquote>
<a class='t' id='t0371b03'></a>
<p><a class='t-linehead' id='t-linehead0371b03'></a>爾時，尊者舍利弗作是念：「作此惡聲，是惡<a class='t' id='t0371b04'></a>邪物，而說是偈，我豈不能以偈答之？」時，<a class='t' id='t0371b05'></a>尊者舍利弗即說偈言：</p>
<a class='t' id='t0371b06'></a>
<blockquote class='gatha'>
<p>「無想味所熏，　　持空三昧瓶，<a class='t' id='t0371b07'></a><br>
　山地草樹木，　　視之如涕唾。」</p>
</blockquote>
<a class='t' id='t0371b08'></a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
