<!DOCTYPE html>
<html>
<head>
<meta charset='UTF-8'>
<meta name='author' content='Taishō Tripiṭaka'>
<title></title>
</head>
<body>
<article id='sa1268' lang='lzh'>
<header class='mirror'>
<p class='division'><span class='mirror-left latin'>Saṃyuktāgama</span><span class='mirror-right'>雜阿含經</span></p>
<h1 class='mirror-row'><span class='mirror-left latin'>SA 1268</span><span class='mirror-right'>（一二六八） 解陀</span></h1>
</header>
<p><a class='t-linehead' id='t-linehead0348b23'></a>如是我聞：</p>
<p>一時，佛住舍衛國祇樹給<a class='t' id='t0348b24'></a>孤獨園。時，有一天子，容色絕妙，於後夜時來<a class='t' id='t0348b25'></a>詣佛所，稽首佛足，退坐一面。其身光明遍<a class='t' id='t0348b26'></a>照祇樹給孤獨園。</p>
<p><a class='t-linehead' id='t-linehead0348b26'></a>時，彼天子白佛言：「比丘<a class='t' id='t0348b27'></a>知一切眾生所著、所集，決定解脫、廣解脫、極<a class='t' id='t0348b28'></a>廣解脫耶？」</p>
<p><a class='t-linehead' id='t-linehead0348b28'></a>佛告天子：「我悉知一切眾生所著、<a class='t' id='t0348b29'></a>所集，決定解脫、廣解脫、極廣解脫。」天子白佛：<a class='t' id='t0348c01'></a>「比丘云何知一切眾生所著、所集，決定解脫、廣<a class='t' id='t0348c02'></a>解脫、極廣解脫？」</p>
<p><a class='t-linehead' id='t-linehead0348c02'></a>佛告天子：「愛喜滅盡，我心<a class='t' id='t0348c03'></a>解脫；心解脫已，故知一切眾生所著、所集，決定<a class='t' id='t0348c04'></a>解脫、廣解脫、極廣解脫。」</p>
<p><a class='t-linehead' id='t-linehead0348c04'></a>時，彼天子復說偈言：</p>
<a class='t' id='t0348c05'></a>
<blockquote class='gatha'>
<p>「久見婆羅門，　　逮得般涅槃，<a class='t' id='t0348c06'></a><br>
　一切怖已過，　　永超世恩愛。」</p>
</blockquote>
<a class='t' id='t0348c07'></a>
<p><a class='t-linehead' id='t-linehead0348c07'></a>時，彼天子聞佛所說，歡喜隨喜，稽首佛足，即<a class='t' id='t0348c08'></a>沒不現。</p>
<a class='t' id='t0348c09'></a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class='author'>Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title='Chinese Buddhist Electronic Text Association'><a href='http://tripitaka.cbeta.org/T02n0099'>CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
