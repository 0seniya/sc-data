<!DOCTYPE html>
<html>
<head>
<meta charset="UTF-8">
<meta name="author" content="Taishō Tripiṭaka">
<title></title>
</head>
<body>
<article id="sa514" lang="lzh">
<header class="mirror">
<p class="division"><span class="mirror-left latin">Saṃyuktāgama</span><span class="mirror-right">雜阿含經</span></p>
<h1 class="mirror-row"><span class="mirror-left latin">SA 514</span><span class="mirror-right">（五一四） 好戰</span></h1>
</header>
<p><a class="t-linehead" id="t-linehead0136b18"></a>如是我聞：</p>
<p>一時，佛住王舍城，乃至尊<a class="t" id="t0136b19"></a>者大目犍連於路中見一大身眾生，舉身生<a class="t" id="t0136b20"></a>毛，毛利如刀，其毛火然，還割其體，痛徹骨<a class="t" id="t0136b21"></a>髓。乃至佛告諸比丘：「此眾生者，過去世時，<a class="t" id="t0136b22"></a>於此王舍城好樂戰諍，刀劍傷人，已百千<a class="t" id="t0136b23"></a>歲墮地獄中受無量苦，地獄餘罪，今得此<a class="t" id="t0136b24"></a>身，續受斯苦。諸比丘！如大目犍連所見，真<a class="t" id="t0136b25"></a>實不異，當受持之。」</p>
<p><a class="t-linehead" id="t-linehead0136b25"></a>佛說此經已，諸比丘<a class="t" id="t0136b26"></a>聞佛所說，歡喜奉行。</p>
<a class="t" id="t0136b27"></a>
<footer>
<p>This Chinese translation of the Saṃyuktāgama of the Sarvāstivāda (說一切有部) school was done by <span class="author">Guṇabhadra</span> (求那跋陀羅) in the Song state (宋), dated to 435–443 CE.</p>
<p>The text is from <abbr title="Chinese Buddhist Electronic Text Association"><a href="http://tripitaka.cbeta.org/T02n0099">CBETA</a></abbr>, which is based on the Taishō edition of the Chinese canon.</p>
<p>Prepared for SuttaCentral by <span class="editor">Bhikkhu Sujato</span>.</p>
</footer>
</article>
</body>
</html>
