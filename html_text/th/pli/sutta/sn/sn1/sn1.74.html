<!DOCTYPE html>
<html>
<head>
<title></title>
<meta charset="UTF-8">
<meta name="author" content="Siam Rath">
</head>
<body>
<article id="sn1.74" lang="th">
<header>
<p class="division">สังยุตตนิกาย</p>
<p>สคาถวรรค</p>
<p>เทวตาสังยุต</p>
<p>ฆัตวาวรรคที่ ๘</p>
<h1>วุฏฐิสูตรที่ ๔</h1>
</header>
<p>เทวดาทูลถามว่า บรรดาสิ่งที่งอกขึ้นสิ่งอะไรหนอประเสริฐ บรรดาสิ่งที่ตกไปอะไรหนอประเสริฐ บรรดาสัตว์ที่เดินด้วยเท้าใครเป็นผู้ประเสริฐ บรรดาชนผู้แถลงคารมใครเป็นผู้ประเสริฐ ฯ</p>
<p><a class="th-num" id="th-num๒๐๕"></a>เทวดาผู้หนึ่งแก้ว่า บรรดาสิ่งที่งอกขึ้นข้าวกล้าเป็นประเสริฐ บรรดาสิ่งที่ตกไปฝนเป็นประเสริฐ บรรดาสัตว์ที่เดินด้วยเท้าเหล่าโคเป็นประเสริฐ บรรดาชนผู้แถลงคารมบุตรเป็นประเสริฐ (เพราะไม่กล่าวร้ายให้มารดาบิดา) ฯ</p>
<p><a class="th-num" id="th-num๒๐๖"></a>พระผู้มีพระภาคตรัสตอบว่า บรรดาสิ่งที่งอกขึ้นความรู้เป็นประเสริฐ บรรดาสิ่งที่ตกไปอวิชชาเป็นประเสริฐ บรรดาสัตว์ที่เดินด้วยเท้าพระสงฆ์เป็นประเสริฐ บรรดาชนผู้แถลงคารมพระพุทธเจ้าเป็นประเสริฐ ฯ</p>
<footer class="metaarea">
<p><span class="author">Siam Rath</span> translation.</p>
<p>Prepared for SuttaCentral by <span class="editor">Bhikkhu Sujato</span>.</p>
</footer>
</article>
</body>
</html>
