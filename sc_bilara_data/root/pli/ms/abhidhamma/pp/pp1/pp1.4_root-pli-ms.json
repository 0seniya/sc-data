{
  "pp1.4:0.1": "Puggalapaññatti",
  "pp1.4:0.2": "Mātikā",
  "pp1.4:0.3": "4. Catukkauddesa",
  "pp1.4:1.1": "<b>Cattāro puggalā—</b>",
  "pp1.4:2.1": "Asappuriso, asappurisena asappurisataro, sappuriso, sappurisena sappurisataro. <span class='counter' title='counter'>1</span>",
  "pp1.4:3.1": "Pāpo, pāpena pāpataro, kalyāṇo, kalyāṇena kalyāṇataro. <span class='counter' title='counter'>2</span>",
  "pp1.4:4.1": "Pāpadhammo, pāpadhammena pāpadhammataro, kalyāṇadhammo, kalyāṇadhammena kalyāṇadhammataro. <span class='counter' title='counter'>3</span>",
  "pp1.4:5.1": "Sāvajjo, vajjabahulo, appavajjo, anavajjo. <span class='counter' title='counter'>4</span>",
  "pp1.4:6.1": "Ugghaṭitaññū, vipañcitaññū, neyyo, padaparamo. <span class='counter' title='counter'>5</span>",
  "pp1.4:7.1": "Yuttappaṭibhāno, no muttappaṭibhāno, muttappaṭibhāno, no yuttappaṭibhāno, yuttappaṭibhāno ca muttappaṭibhāno ca, neva yuttappaṭibhāno no muttappaṭibhāno. <span class='counter' title='counter'>6</span>",
  "pp1.4:8.1": "Cattāro dhammakathikā puggalā. <span class='counter' title='counter'>7</span>",
  "pp1.4:9.1": "Cattāro valāhakūpamā puggalā. <span class='counter' title='counter'>8</span>",
  "pp1.4:10.1": "Cattāro mūsikūpamā puggalā. <span class='counter' title='counter'>9</span>",
  "pp1.4:11.1": "Cattāro ambūpamā puggalā. <span class='counter' title='counter'>10</span>",
  "pp1.4:12.1": "Cattāro kumbhūpamā puggalā. <span class='counter' title='counter'>11</span>",
  "pp1.4:13.1": "Cattāro udakarahadūpamā puggalā. <span class='counter' title='counter'>12</span>",
  "pp1.4:14.1": "Cattāro balībaddūpamā puggalā. <span class='counter' title='counter'>13</span>",
  "pp1.4:15.1": "Cattāro āsīvisūpamā puggalā. <span class='counter' title='counter'>14</span>",
  "pp1.4:16.1": "Atthekacco puggalo ananuvicca apariyogāhetvā avaṇṇārahassa vaṇṇaṁ bhāsitā hoti, atthekacco puggalo ananuvicca apariyogāhetvā vaṇṇārahassa avaṇṇaṁ bhāsitā hoti, atthekacco puggalo ananuvicca apariyogāhetvā appasādanīye ṭhāne pasādaṁ upadaṁsitā hoti, atthekacco puggalo ananuvicca apariyogāhetvā pasādanīye ṭhāne appasādaṁ upadaṁsitā hoti. <span class='counter' title='counter'>15</span>",
  "pp1.4:17.1": "Atthekacco puggalo anuvicca pariyogāhetvā avaṇṇārahassa avaṇṇaṁ bhāsitā hoti, atthekacco puggalo anuvicca pariyogāhetvā vaṇṇārahassa vaṇṇaṁ bhāsitā hoti, atthekacco puggalo anuvicca pariyogāhetvā appasādanīye ṭhāne appasādaṁ upadaṁsitā hoti, atthekacco puggalo anuvicca pariyogāhetvā pasādanīye ṭhāne pasādaṁ upadaṁsitā hoti. <span class='counter' title='counter'>16</span>",
  "pp1.4:18.1": "Atthekacco puggalo avaṇṇārahassa avaṇṇaṁ bhāsitā hoti bhūtaṁ tacchaṁ kālena, no ca kho vaṇṇārahassa vaṇṇaṁ bhāsitā hoti bhūtaṁ tacchaṁ kālena;",
  "pp1.4:18.2": "atthekacco puggalo vaṇṇārahassa vaṇṇaṁ bhāsitā hoti bhūtaṁ tacchaṁ kālena, no ca kho avaṇṇārahassa avaṇṇaṁ bhāsitā hoti bhūtaṁ tacchaṁ kālena;",
  "pp1.4:18.3": "atthekacco puggalo avaṇṇārahassa ca avaṇṇaṁ bhāsitā hoti bhūtaṁ tacchaṁ kālena;",
  "pp1.4:18.4": "vaṇṇārahassa ca vaṇṇaṁ bhāsitā hoti bhūtaṁ tacchaṁ kālena, atthekacco puggalo neva avaṇṇārahassa avaṇṇaṁ bhāsitā hoti bhūtaṁ tacchaṁ kālena, no ca vaṇṇārahassa vaṇṇaṁ bhāsitā hoti bhūtaṁ tacchaṁ kālena. <span class='counter' title='counter'>17</span>",
  "pp1.4:19.1": "Uṭṭhānaphalūpajīvī no puññaphalūpajīvī, puññaphalūpajīvī no uṭṭhānaphalūpajīvī, uṭṭhānaphalūpajīvī ca puññaphalūpajīvī ca, neva uṭṭhānaphalūpajīvī no puññaphalūpajīvī. <span class='counter' title='counter'>18</span>",
  "pp1.4:20.1": "Tamo tamaparāyano, tamo jotiparāyano, joti tamaparāyano, joti jotiparāyano. <span class='counter' title='counter'>19</span>",
  "pp1.4:21.1": "Oṇatoṇato, oṇatuṇṇato, uṇṇatoṇato, uṇṇatuṇṇato. <span class='counter' title='counter'>20</span>",
  "pp1.4:22.1": "Cattāro rukkhūpamā puggalā. <span class='counter' title='counter'>21</span>",
  "pp1.4:23.1": "Rūpappamāṇo, rūpappasanno, ghosappamāṇo, ghosappasanno. <span class='counter' title='counter'>22</span>",
  "pp1.4:24.1": "Lūkhappamāṇo, lūkhappasanno, dhammappamāṇo, dhammappasanno. <span class='counter' title='counter'>23</span>",
  "pp1.4:25.1": "Atthekacco puggalo attahitāya paṭipanno hoti, no parahitāya;",
  "pp1.4:25.2": "atthekacco puggalo parahitāya paṭipanno hoti, no attahitāya;",
  "pp1.4:25.3": "atthekacco puggalo attahitāya ceva paṭipanno hoti parahitāya ca;",
  "pp1.4:25.4": "atthekacco puggalo neva attahitāya paṭipanno hoti no parahitāya. <span class='counter' title='counter'>24</span>",
  "pp1.4:26.1": "Atthekacco puggalo attantapo hoti attaparitāpanānuyogamanuyutto;",
  "pp1.4:26.2": "atthekacco puggalo parantapo hoti paraparitāpanānuyogamanuyutto;",
  "pp1.4:26.3": "atthekacco puggalo attantapo ca hoti attaparitāpanānuyogamanuyutto, parantapo ca paraparitāpanānuyogamanuyutto;",
  "pp1.4:26.4": "atthekacco puggalo neva attantapo hoti na attaparitāpanānuyogamanuyutto, na parantapo na paraparitāpanānuyogamanuyutto.",
  "pp1.4:26.5": "So anattantapo aparantapo diṭṭheva dhamme nicchāto nibbuto sītībhūto sukhappaṭisaṁvedī brahmabhūtena attanā viharati. <span class='counter' title='counter'>25</span>",
  "pp1.4:27.1": "Sarāgo, sadoso, samoho, samāno. <span class='counter' title='counter'>26</span>",
  "pp1.4:28.1": "Atthekacco puggalo lābhī hoti ajjhattaṁ cetosamathassa, na lābhī adhipaññādhammavipassanāya;",
  "pp1.4:28.2": "atthekacco puggalo lābhī hoti adhipaññādhammavipassanāya, na lābhī ajjhattaṁ cetosamathassa;",
  "pp1.4:28.3": "atthekacco puggalo lābhī ceva hoti ajjhattaṁ cetosamathassa, lābhī ca adhipaññādhammavipassanāya;",
  "pp1.4:28.4": "atthekacco puggalo neva lābhī hoti ajjhattaṁ cetosamathassa, na lābhī adhipaññādhammavipassanāya. <span class='counter' title='counter'>27</span>",
  "pp1.4:29.1": "Anusotagāmī puggalo, paṭisotagāmī puggalo, ṭhitatto puggalo, tiṇṇo pāraṅgato thale tiṭṭhati brāhmaṇo. <span class='counter' title='counter'>28</span>",
  "pp1.4:30.1": "Appassuto sutena anupapanno, appassuto sutena upapanno, bahussuto sutena anupapanno, bahussuto sutena upapanno. <span class='counter' title='counter'>29</span>",
  "pp1.4:31.1": "Samaṇamacalo, samaṇapadumo, samaṇapuṇḍarīko, samaṇesu samaṇasukhumālo. <span class='counter' title='counter'>30</span>",
  "pp1.4:32.1": "Catukkaṁ."
}