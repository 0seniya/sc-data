{
  "an8.66:0.1": "Aṅguttara Nikāya 8 ",
  "an8.66:0.2": "7. Bhūmicālavagga ",
  "an8.66:0.3": "66. Vimokkhasutta ",
  "an8.66:1.1": "“Aṭṭhime, bhikkhave, vimokkhā. ",
  "an8.66:1.2": "Katame aṭṭha? ",
  "an8.66:1.3": "Rūpī rūpāni passati. ",
  "an8.66:1.4": "Ayaṁ paṭhamo vimokkho. <span class='num'>1</span>",
  "an8.66:2.1": "Ajjhattaṁ arūpasaññī, bahiddhā rūpāni passati. ",
  "an8.66:2.2": "Ayaṁ dutiyo vimokkho. <span class='num'>2</span>",
  "an8.66:3.1": "Subhanteva adhimutto hoti. ",
  "an8.66:3.2": "Ayaṁ tatiyo vimokkho. <span class='num'>3</span>",
  "an8.66:4.1": "Sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati. ",
  "an8.66:4.2": "Ayaṁ catuttho vimokkho. <span class='num'>4</span>",
  "an8.66:5.1": "Sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati. ",
  "an8.66:5.2": "Ayaṁ pañcamo vimokkho. <span class='num'>5</span>",
  "an8.66:6.1": "Sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati. ",
  "an8.66:6.2": "Ayaṁ chaṭṭho vimokkho. <span class='num'>6</span>",
  "an8.66:7.1": "Sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati. ",
  "an8.66:7.2": "Ayaṁ sattamo vimokkho. <span class='num'>7</span>",
  "an8.66:8.1": "Sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati. ",
  "an8.66:8.2": "Ayaṁ aṭṭhamo vimokkho. ",
  "an8.66:8.3": "Ime kho, bhikkhave, aṭṭha vimokkhā”ti. <span class='num'>8</span>",
  "an8.66:8.4": "Chaṭṭhaṁ. "
}